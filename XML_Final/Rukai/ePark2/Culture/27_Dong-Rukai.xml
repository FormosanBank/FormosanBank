<?xml version="1.0" ?>
<TEXT xml:lang="rukai." source="27_Dong-Rukai">
    <S id="0">
        <FORM>kota ka ango Drekai ka tai enema kai vagata,</FORM>
        <TRANSL xml:lang="zh">我們魯凱族共有6個語言別，</TRANSL>
    </S>
    <S id="1">
        <FORM>Vedai, Lrabwa, Taromak, Tawlradrek, ’Onogo, Kindavang,</FORM>
        <TRANSL xml:lang="zh">霧台、大武、東魯凱、茂林、萬山、和多納。</TRANSL>
    </S>
    <S id="2">
        <FORM>ni kai maramaramaw kai. vaga si kakozaneta</FORM>
        <TRANSL xml:lang="zh">今我們的語言及傳統大多不同了，</TRANSL>
    </S>
    <S id="3">
        <FORM>lro yata, amani yaini sa kelra kai telrebe,</FORM>
        <TRANSL xml:lang="zh">也許是因為瘟疫來時，</TRANSL>
    </S>
    <S id="4">
        <FORM>lra mathathirako’ongata, si kai mathingathingalrenga,</FORM>
        <TRANSL xml:lang="zh">大家各自奔喪而分開後，了長時間語言及傳統就都不一樣了，</TRANSL>
    </S>
    <S id="5">
        <FORM>lra mani yaini kai tama kaelraelranga kai vaga si kakoza,</FORM>
        <TRANSL xml:lang="zh">只有霧台語及大武語與東魯凱語還可以相互了解溝通，</TRANSL>
    </S>
    <S id="6">
        <FORM>kathakai swa Vedavedai kai vaga, malralrekete anata makilawlawgo,</FORM>
        <TRANSL xml:lang="zh"/>
    </S>
    <S id="7">
        <FORM>si kai droma kai taitolwa kai ta ma kiya lawlawgo ,</FORM>
        <TRANSL xml:lang="zh">其他3個語別已經是完全不相同了。</TRANSL>
    </S>
    <S id="8">
        <FORM>inilinga kai ta’alra’alr anga, kai ta’asalisisiya ki beceng, kadro mararamaw kai ta’iyaiya, si kota ka soTaromak yakai ka talisiyaneta,</FORM>
        <TRANSL xml:lang="zh">在小米收穫祭儀上也大多不同，東魯凱有自己的禁忌，</TRANSL>
    </S>
    <S id="9">
        <FORM>si kota ka soTaromak yakai ka talisiyaneta,</FORM>
        <TRANSL xml:lang="zh"/>
    </S>
    <S id="10">
        <FORM>lra si ’alakwa aeea ka drekasi karathodo lra kiyokolrodrota sa bazabaza,</FORM>
        <TRANSL xml:lang="zh">這也是外人所害怕不了解之處，</TRANSL>
    </S>
    <S id="11">
        <FORM>si lro tokalralisiyaneta makocingale kai lisi,</FORM>
        <TRANSL xml:lang="zh">如果我們不遵循傳統的禁忌，</TRANSL>
    </S>
    <S id="12">
        <FORM>lro kaita maka ’adongodong ki lisi, ki beceng amwata mocogo, amwata ka’ilray kaivici wa’acayta,</FORM>
        <TRANSL xml:lang="zh">我們會腳跛、嘴歪、甚至於死亡，</TRANSL>
    </S>
    <S id="13">
        <FORM>lramani kwadra mokolrodro ta, ’a’iyaiya ki lisi ki beceng, lro kaiyana. tokalralisiya odravalro kadrwaka akaneaneta.</FORM>
        <TRANSL xml:lang="zh">所以在未做小米嚐薪祭以前，</TRANSL>
    </S>
    <S id="14">
        <FORM>lra kaita amalamala silobo waga lro ’asalisi dila malralreketengata mala silobo waga si kane.</FORM>
        <TRANSL xml:lang="zh">我們絕不能煮來吃，</TRANSL>
    </S>
    <S id="15">
        <FORM>si kota tara ’adongdongta ki sini ka dromana ki lisi ta,</FORM>
        <TRANSL xml:lang="zh">以免觸犯禁忌。</TRANSL>
    </S>
    <S id="16">
        <FORM>si kai yasanenga kiya sososongata ki Twaomasa lra sararengata ki lisi ara ’inolinolingata.</FORM>
        <TRANSL xml:lang="zh">所以，族人一定要遵循這傳統的禁忌。</TRANSL>
    </S>
    <S id="17">
        <FORM>konai ka soTaromak</FORM>
        <TRANSL xml:lang="zh">我們東魯凱人</TRANSL>
    </S>
    <S id="18">
        <FORM>kota ka soTaromak ikai Balangaw twalrai ko nadroma, ka taingeaneta ka swa Drekai ka cekelre,</FORM>
        <TRANSL xml:lang="zh">我們東魯凱從以前就居住在台東，也是在台東唯一的魯凱族，</TRANSL>
    </S>
    <S id="19">
        <FORM>si kota ka sakawcekelra kai omase, ai tama 1,641 kai yasa, kai daane ai tama 385 ka daana.</FORM>
        <TRANSL xml:lang="zh">目前我們的人口數有1641人，385戶。</TRANSL>
    </S>
    <S id="20">
        <FORM>asi lro yata sa taw mawbalibalithi kai Dri’ong si Lawtiya ki tamacacabira, wa kelra ka madraw ka sasevera si odalre,</FORM>
        <TRANSL xml:lang="zh">我們的人口數為何會逐漸減少呢？當時日本人與外省人正在打仗時，那時候颱風來襲，</TRANSL>
    </S>
    <S id="21">
        <FORM>lra kelra ka madraw ka telrebe, lra dethenai sa drakeralre lra mokolrodro kwadra droma,</FORM>
        <TRANSL xml:lang="zh">風和雨非常的大，而我們所居住的地方靠近河川，</TRANSL>
    </S>
    <S id="22">
        <FORM>si davace mobere mwa todaane Saso’aza, si kai yasanenga kai swa Saso’aza takala nga ka omase si acekelrenga, kai droma kai yasa nenga ’alrolrodo idra lavailrini, si davacenga mailrilroko idra cekecekelrelrini, si ikainga si daane ikainga idra si cekelre.</FORM>
        <TRANSL xml:lang="zh">所以那時候有一些族人遷移到Saso’aza居住，現在Saso’aza的族人越來越多，也逐漸形成一個部落了。</TRANSL>
    </S>
    <S id="23">
        <FORM>kai lralralrakelrini ikai nga ’akaidra twakesikesi nga, lro ikai ka makocingale ka vaga ki lraretesa, lro tokalra lisilisiya ki cekelre wa kelra ki’aele, lra mani kai tabekelre kai omase Taromak,</FORM>
        <TRANSL xml:lang="zh">也有部分的族人因為工作的緣故，舉家都搬遷到在外地居住，孩子也在外地讀書，但是只要家族有要事，或是部落的豐收祭一定會回來參與。</TRANSL>
    </S>
    <S id="24">
        <FORM>si kai droma kai swa Dre kai yakai mita Balangaw ka, twalrai Veday kelra mwa Ka’alwa maele ki so’Ariva.</FORM>
        <TRANSL xml:lang="zh">目前居住在台東的魯凱族除了東魯凱，也有從霧台到嘉蘭村與排灣族共居住的了。</TRANSL>
    </S>
    <S id="25">
        <FORM>lramani kai aro abekelra kai vagata ka ango Dradekai, si odrava lro ikaita ’akaino takai sarare karimoro,</FORM>
        <TRANSL xml:lang="zh">我們的語言為何會逐漸消失，除了現代的問題，也有與他族共同居住逐漸被同化的了，為了讓我們族群能延續，我們要鼓勵我們的子孫，</TRANSL>
    </S>
    <S id="26">
        <FORM>ki vagata si kakoza ta, ’akakeceng ki lralralraketa si lraganeta, ni kai kamodo kai naganeta ka swa Drekai.</FORM>
        <TRANSL xml:lang="zh">努力學習我們的語言及文化，讓我們魯凱族能綿延不斷。</TRANSL>
    </S>
    <S id="27">
        <FORM>kai Taromak thingalre sa taikala sa vaga.kota ka ango Dradekai kai vagata, swa talawa swa ’ana’anaza swa taliyoga, si kai vagata lra makakaelra sa madraw, inilinga kai swa taliyoga kai taitolwa kai cekelre,</FORM>
        <TRANSL xml:lang="zh">我們魯凱族的語言別分成東魯凱及西魯凱，我們的語言差異非常的大，尤其是西魯凱的三個村的差異更多，</TRANSL>
    </S>
    <S id="28">
        <FORM>miyalrini makaelraelra sa madraw kai vagalrini, konai ki swa’ana’anaza,</FORM>
        <TRANSL xml:lang="zh">而居住在南邊的我們還是可以溝通，</TRANSL>
    </S>
    <S id="29">
        <FORM>malralreketeana maki lawlawgo kilrala, si ko natarwarodranga kai soTaromak maligilri. sa taikala sa vaga ki bazabaza,</FORM>
        <TRANSL xml:lang="zh">而我們居住在東魯凱的會更多的外來語言，</TRANSL>
    </S>
    <S id="30">
        <FORM>Talraralribeka so’Ariva Mwamiyami Songaw, yakai kwadra maligilri ki vaga ki Ngaingay,</FORM>
        <TRANSL xml:lang="zh">有卑南語、排灣語、阿美語、布農語及客家語，</TRANSL>
    </S>
    <S id="31">
        <FORM>amaniyaini sa saramolidokwa kai natarwarodranga, lrakaligilri sa maka la sa vaga sa bazabaza, si kai yasanenga kai maro tarwarodranga,</FORM>
        <TRANSL xml:lang="zh">當時老人家們也都很會說其他族群的話，尤其是說客家語。</TRANSL>
    </S>
    <S id="32">
        <FORM>kai maro lravavalrake taliligilringa sana avaga, si kai thingalre ki vagata lro ikai daane,</FORM>
        <TRANSL xml:lang="zh">而現在我們的孩子也大部分都說國語了，回到家很少用自己的母語和家人溝通了，</TRANSL>
    </S>
    <S id="33">
        <FORM>ma Lawtiyatiyana makawrivariva kadro kacalisilisiya, lramani kwadra ta’akakocingale ngata, mala swa wliyoli ki vagata ni kai kamodo miya, takala kai takakeceng ki yata ka kakozaneta miyamiya, kai kakeceng kicakwa ki vaga, kaivaga makociyacingalenga, lro kadrwa ka vaga kadrwaka kakoza,</FORM>
        <TRANSL xml:lang="zh">而母語及文字是非常重要的，如果沒有自己的語言也將會失去自己的傳統，這樣我的族群也會逐漸消失，為了讓東魯凱語能傳承下去，</TRANSL>
    </S>
    <S id="34">
        <FORM>sita kakeceng makanaele kicakwa ki vagata siki ’acase, si ala ’odriyadringai mala ’wacase ki tatomatomananeta, ki kakozaneta si thingalre mala ’elraelra ki lralralrake si lragane, sana kaitakakeceng ai kamodo kai vagata si kai kakozaneta.</FORM>
        <TRANSL xml:lang="zh">我們一起努力，我們一定要將語言復興起來，鼓勵子孫們學習我們的語言及傳統。</TRANSL>
    </S>
    <S id="35">
        <FORM>Tatwalraza ki soTaromake ko Motokotoko si ’Adraliyo.kai tradrosa ka lramataka takatakako Motokotoko agiagiko ’Adraliyo,</FORM>
        <TRANSL xml:lang="zh">在以前有二位姊弟，姐姐叫Motokotoko，弟弟名叫’Adraliyo，</TRANSL>
    </S>
    <S id="36">
        <FORM>sa ikai Kariyalra lra kelra kwadra telrebe saele ki yakaomasa, sikai lramataka ilrata mobere lraiya si davace mwa Kindo’oro,</FORM>
        <TRANSL xml:lang="zh">那時還居住在叫kariyalra的一個地方，那是大洪水淹沒了整個人類，而這二個姊弟逃跑到叫Kindo’oro山去，</TRANSL>
    </S>
    <S id="37">
        <FORM>sa kaseadrenga ilrata silra’e sa tasikesaza sa taikaiya sa acilray lramaiya, si lradavace mwa kidringai kawai Angebaw, si ikainga idra cekecekelra nga,</FORM>
        <TRANSL xml:lang="zh">當洪水退去時，他們就去尋找靠近水源的地方叫Angebaw 然後就居住那裏了，</TRANSL>
    </S>
    <S id="38">
        <FORM>siko Motokotoko lra kawriva ki agini lro miyata kikai lra kaita kamodo lraiya, ta ma’a’alaingi mataka lraiya lra maikai,</FORM>
        <TRANSL xml:lang="zh">姐姐Motokotoko對弟弟’Adraliyo說，如果我們繼續這樣下去我們一定會滅亡，我們勉強試著在一起吧！</TRANSL>
    </S>
    <S id="39">
        <FORM>si lro tolralrake lro kai kaboti ka ma’ilray kai kathariri ,sa kadrawnga kwadra lralrake ta ’a lravalrava idra,</FORM>
        <TRANSL xml:lang="zh">一開始他們生的孩子不是腳跛、就是眼瞎，當孩子們逐漸長大時，</TRANSL>
    </S>
    <S id="40">
        <FORM>maswatama idra maswatina lraiya, lra ’alravalrava, ara kathariringa si tolralralrakenga satakala, satakalanga lra kainganai molawdro mwa Tai belreng,</FORM>
        <TRANSL xml:lang="zh">他們又勉強試著隔代在一起，那時所生的孩子才慢慢的正常起來，人口也逐漸的多了起來，於是又遷移到叫Tai belreng的地方居住。</TRANSL>
    </S>
    <S id="41">
        <FORM>sa ikai nga ’akaidra aro takalanga kwadra lraomase lraikai ka eea ka vaiyana, lra kabene idra korira lra kaithingalre sa ai ’ikakwa lra takala ka wa ’acay, lrakaita kawto ka sakawcekelra lraiya si ilrata davace talrelra,</FORM>
        <TRANSL xml:lang="zh">有一天瘟疫傳染到整個部落，有很多的人死亡，於是大家害怕會整個族群滅亡，又遷移到Madorodoro這個地方，當人數逐漸增加時，</TRANSL>
    </S>
    <S id="42">
        <FORM>lra davace mwa Madorodoro sa ’arotakalanga lra talrelrana mwa Tamawlrolroca, lra ikai dra ni daylri lidokwa sa tawawaneta bwabalithi sa lramanema, lra kainganainga mo Kabaliva si ikainga kabaliva.</FORM>
        <TRANSL xml:lang="zh">因為Madorodoro這個地方平原不多無法居住，於是又搬遷到Tamawlrolroca，因為Tamawlrolroca地比較平整，而後來為了更靠近水源，可以耕作及交換物品，於是又遷移更靠近水源的地方叫kabaliva，於是我們就居住在這裏了。</TRANSL>
    </S>
    <S id="43">
        <FORM>Takelra mo’olravinga ki soTaromak. kotaka soTaromak sa(民國30年) twalraita ’irilra kelra mo ’Olravinga,</FORM>
        <TRANSL xml:lang="zh">我們東魯凱在民國30年時，從’irilra搬遷到’Olravinga，</TRANSL>
    </S>
    <S id="44">
        <FORM>sa tawkelrakelrata ka matiyakorota mobangabang ’aramoro, twa dadaane tocacane akolikoli ki Dri’ong, vwasavasale to hikogiyo madreseseng kai cacekecekelre to kaelelea,</FORM>
        <TRANSL xml:lang="zh">剛搬過來時，我們過得非常辛苦，一邊蓋房子 ，一邊耕田，還要義務勞動，幫日本人蓋飛機場及修建馬路，</TRANSL>
    </S>
    <S id="45">
        <FORM>si kai Dri’ong lra kadalrame ceelre ki tamiya, ki likodranga ki cekelrenai, wa deethe sa legelege, si adrosaka drakeralre lra kidre medreme sa dare’e sa koba,</FORM>
        <TRANSL xml:lang="zh">日本人非常喜歡我的部落，因為我們的部落後面有山，又有兩條河流，</TRANSL>
    </S>
    <S id="46">
        <FORM>sa sarakaikaiya kicabiri sa lrakwang kawai Kalra’elra’e, lra tohotohotoho to toninir to kaelra sa kisiya, swalisali sa lramanema idra sarakaikaiya todaane.</FORM>
        <TRANSL xml:lang="zh">於是想在部落的後面叫Kalra’elra’e的地方蓋專門製作槍的兵工廠，於是日本人打通隧道讓汽車可以通過，可以載蓋房子的東西。</TRANSL>
    </S>
    <S id="47">
        <FORM>sikai saka talrwavalre ki drakeralre ai ’ikai Marohabang dware’e sa Hacedingsiyo, lra dawlro ki cekelre ki ’osakaele swali idra siminto idra tatitiki idra sarakaikaiya,</FORM>
        <TRANSL xml:lang="zh">於是想在Marohabang的地方興建發電廠，就叫部落的族人義務勞動搬水泥和要做馬路的東西，</TRANSL>
    </S>
    <S id="48">
        <FORM>asi lroiyata kadrwana ka mathariri ka kaelea, lra ara omaomase swali kadrwa ka sa’obelese, lro tole’eng ki hacedinsiyo ai ’aswalalanga ’odingki nomiya lraiya kwadra Dri’ong,</FORM>
        <TRANSL xml:lang="zh">日本人對族人說，如果我們蓋好發電廠，會優先給你們用電，</TRANSL>
    </S>
    <S id="49">
        <FORM>si sa kaiyana le’eng lra kiyala ki tama cacabira lra davace kai Dri’ong, lra kelrakai Lawtiya mobalithi le’ele’ele’eng, sa le’eng dware’e lra twatamiya idra takawriva ki Dri’ong,</FORM>
        <TRANSL xml:lang="zh">但是當時日本人與外省人正在打戰，後來日本人戰敗，由外省人接收完成蓋好發電廠，就如日本人說的，發電廠蓋好就讓我們優先使用，</TRANSL>
    </S>
    <S id="50">
        <FORM>sa(民國39年) lraikai nga ka dinki naiya cekelre lredra, si kwadra yakai daane Hacedinsiyo twatwatoma,</FORM>
        <TRANSL xml:lang="zh">到了民國39年整個部落就有電了，而在那裏工作的，</TRANSL>
    </S>
    <S id="51">
        <FORM>wa dawlrw sa droma sa kacalisiya tako ’elraelraelra lro thingalrenga, ai kalralreketenga ikai sicengecengenga.</FORM>
        <TRANSL xml:lang="zh">無論是掃地的或做工的原住民，他們教會他們工作以後，就讓他們在發電廠負責各項的工作了。</TRANSL>
    </S>
    <S id="52">
        <FORM>taki ’atakesiya ki tatocacana. sa aDri’ong twalrai Kabaliva, si kelranga molidokwa si kelranga ’Olravinga,</FORM>
        <TRANSL xml:lang="zh">當時部落還是日本人管理尚未光復的時候，我們從Kablaiva遷移到’Olravinga（現今東興村）</TRANSL>
    </S>
    <S id="53">
        <FORM>kai Dri’ong lra ’atakesikesi idra tato cacana, idra ta’odrolidroliya si ta’o sababobwa ki ’agay,</FORM>
        <TRANSL xml:lang="zh">日本人教導我們種田種稻的技術，當時種田是非常的辛苦的，</TRANSL>
    </S>
    <S id="54">
        <FORM>sa tocacaane lra kidolo ’aramoro araomaomase, ani mikakwa si sara ikai ka caanenai miya,</FORM>
        <TRANSL xml:lang="zh">無論是插秧、施肥、割稻全部是用人工人力，</TRANSL>
    </S>
    <S id="55">
        <FORM>si ’aro kisilrang ki sakwa ikainga lidokwa ki bazabaza miya, ki samamalrini lro amawng lro dramadramare amwa vwasavasale.</FORM>
        <TRANSL xml:lang="zh">而當時大家是互相呼喊比較，希望能盡快有自己的稻田。</TRANSL>
    </S>
    <S id="56">
        <FORM>miya kai akoliya ki Di’ong si kai tato cacaana, ka maelra kadadaea lenelenege lro wa idra ’aro tatitiki amala rwaedre arakai ’kwadra madraw ’aramoro amalaidra angato ’awa domolro si twa’oy,</FORM>
        <TRANSL xml:lang="zh">即使是日本人義務勞動要種的田地也一樣是石頭地。
剛開始開墾種田時，大部分是石頭地，較小的石頭把它壘成石頭圍牆，較大一點的把它集中以後用木頭燒，</TRANSL>
    </S>
    <S id="57">
        <FORM>lro tholrakeng lra ala idra acilry ’awa thorodroko, ka mwatrekabe lra kalralrekete mala mwala,</FORM>
        <TRANSL xml:lang="zh">燒燙以後就用水澆，燒燙的石頭用水澆以後，就會裂開於是就搬移壘成石頭牆，</TRANSL>
    </S>
    <S id="58">
        <FORM>si kwadra madrawnga ’aramoro ’alainginga, sisa le’eng vwasale lrai silra’eana sa daee si ’odae, kwadra,</FORM>
        <TRANSL xml:lang="zh">無法搬移的大石頭，也只好留在原處了，</TRANSL>
    </S>
    <S id="59">
        <FORM>lro odalre kathalimo kai acilray, ’awa ’odaane ki tato cacane lra ’arosidae si kalralre kete ’alaing ’odroli sa ’agay.</FORM>
        <TRANSL xml:lang="zh">如果下雨的時候，就讓泥水進入剛開墾的地中，就這樣慢慢的就有泥土了，於是就可以勉強的種稻了。</TRANSL>
    </S>
    <S id="60">
        <FORM>lrai mori ’aisonga mobolra ki raceve, sakiyalrangai sa saro korokodro, ki cacane idra kangkang idra zipizipi idra kakara,</FORM>
        <TRANSL xml:lang="zh">為了能夠有錢買要使用的犁田工具，於是部落的族人就到山中採集野菜等販賣，有了錢就購買開墾用的犁粑，</TRANSL>
    </S>
    <S id="61">
        <FORM>lra ikainga ka cacane ki soTaromak si ’odrolinga sa ’agay, lra ’aro kathariringa kai tacekecekelraneta ka so Taromak ’akelrangakai yasa.</FORM>
        <TRANSL xml:lang="zh">就這樣我們就慢慢有了稻田可以種稻，我們的部落也就越來越好到至今。</TRANSL>
    </S>
    <S id="62">
        <FORM>’alakwa Taromk. kai ’alakwa ki soTaromak yakai ka, lrangkothabara valalisen lra ikai ka, ’wa marodrang ka amani ka wa bolobolo,</FORM>
        <TRANSL xml:lang="zh">Taromak的男子聚會所，是未婚男青年及青少年受教育的地方，</TRANSL>
    </S>
    <S id="63">
        <FORM>si kaivai ka tama bolobolwa sa lraswalralray, kadro mwa dadaane ka lrabaibay, kai ’alakwa ka maro sivetainga, ka sa’adra nga lwa sa cekelre, lro ikai ka ’abere lro ikai ka atomana cekelre,</FORM>
        <TRANSL xml:lang="zh">而由部落的耆老負責教育，女子是不能進入的，男子聚會所的就好比是在軍中當兵一樣，如過部落有任何意外災難或任何的的事，</TRANSL>
    </S>
    <S id="64">
        <FORM>amwa ka swa ’ala kwa ’osakaele, sika sawalray niya sana 13 ka caylri, mwa ’alakwaneta avalalisen, lrai kibolota taratolo ka caylri, kata siya kesaesai wa’ece kata, ’wa driyadringai kwane sa aga,</FORM>
        <TRANSL xml:lang="zh">男子聚會所的青年就會去幫忙，男孩在13歲的時候，就要進入男子聚會所接受3年的訓練，在這期間無法舒適的睡覺，也無法好好的吃飯，</TRANSL>
    </S>
    <S id="65">
        <FORM>wa kococota dikilri lra masilrasilrangta ’okidrin, lro maeleleta kwane sa aga masilrasilrangta isadra, kata wairiro’o, si kwadra maribi kwane ka mabocoko.</FORM>
        <TRANSL xml:lang="zh">大家擠在一起用蹲或跪的用湯匙吃飯，也沒有菜可配來吃，吃得快的就可以吃飽。</TRANSL>
    </S>
    <S id="66">
        <FORM>si lro kanekaneta sana ikaika tangea ka aetheka, lra sarareta makanaele si davace, kata siya ki’iki’ing odrava lro kalra kecela, kata mabanabanaw ’odriyadringai,</FORM>
        <TRANSL xml:lang="zh">吃飯時只要有一人打嗝了，大家就要立刻放下碗筷，立刻跑步離開，也不可以穿衣服，無論是在冬天也一樣，也沒有辦法好好的洗澡。</TRANSL>
    </S>
    <S id="67">
        <FORM>lro ikai ka vaga ka ’abere cekelre, odravalro kabociyaciyaka amalata ’wala, idra labota si davace tako gegege, ki macata dwavace lwabwalre, kaivai ka amani kwadra makociyacingalenga, kwadra cengecenge ki swa ’alakwa, si lro maka ’olodoso ngata ki taratolo ka caylri, lrai ’abangesarenga mita.</FORM>
        <TRANSL xml:lang="zh">只要一聽到部落裡有任何的事，無論是在半夜即時是揉著惺忪的眼睛，是立刻拿起自己的刀立刻跑過去，這就是男子 聚會所任務，完成了3年的新青年訓練，就可以晉升為青年了，</TRANSL>
    </S>
    <S id="68">
        <FORM>si lrai ’adolota, idra asa’abangesara mita idra ’agase idra ka’ilriya, lrai kelra irobo kai sakacekelreta cecelre mita, ka wa bangesangesar, lrai tilribi maecebe kai maro lravavalrake kai tarwarodranga, lrai matare ngeangeata kai siki’iki’ing mwa ki’ilri, lrai davaceta lwabwalre mwa mabanaw,</FORM>
        <TRANSL xml:lang="zh">晉升的時候，部落的族人都會到場觀禮，晉升儀式時，新青年們未穿著上衣依序排好，耆老們、長輩、就用「咬人狗」、「咬人貓」的這種植物打在身上，於是新青年會用力跑步回家洗澡，</TRANSL>
    </S>
    <S id="69">
        <FORM>si kwadra marodrawdrangeta ka ’adolo, ’akala’a sa timo idra asa mabanavaneta, lra ’aroki’alalrangeta si odravalro maka ’itolro yakaiyana.</FORM>
        <TRANSL xml:lang="zh">而家中的父母已準備好了洗澡用鹽水，即便是過了一星期，身上的刺痛、皮膚癢依然是還在的。</TRANSL>
    </S>
    <S id="70">
        <FORM>lisi ki Taromak . twalisiya niya kai vaga ka makocingale ’aramoro, kata maka ’a’iyaiya matiya okolrodro ai wata mo’iyaiya,</FORM>
        <TRANSL xml:lang="zh">所謂的禁忌是非常的困難用語言來說，我們不能隨便觸犯，那是非常可怕，</TRANSL>
    </S>
    <S id="71">
        <FORM>si kai nata rwarodranga twa kocingale ’aramoro ki lro ’alranga lro ’acay lro eea’e lro ’odrolita sa manema, tara ’asalisisiyana lra ki dramare,</FORM>
        <TRANSL xml:lang="zh">如果觸犯我們就會如禁忌所說的一樣，我們的祖先對於結婚、死亡、慶典、或種植任何東西的時候非常的重視，一定會做祭拜的儀式。</TRANSL>
    </S>
    <S id="72">
        <FORM>si lro momawmata lro wata mobolra walro’o kiraceve kata wa baseaseng kiyazameta,</FORM>
        <TRANSL xml:lang="zh">如果我們要上山打獵、採集可賣的植物時，不可以打噴嚏要鳥占，</TRANSL>
    </S>
    <S id="73">
        <FORM>si kai azazame ka taikala yakai kai tralekaw tokerekere borisisi, madadomo lidridro bakorare thithothor talawlray, lra kilralata idra ta vavaga idra mathariri idra malrisi, idra yaviri idra yavana idra tavavaga,</FORM>
        <TRANSL xml:lang="zh">但是鳥有很多種類叫聲也不同，公的繡眼畫眉鳥、母的繡眼畫眉鳥等，我們要聽鳥叫聲來占好的吉利的、還是不好的不吉利的，或是鳥叫聲是在右邊或左邊，</TRANSL>
    </S>
    <S id="74">
        <FORM>lro kathariri kai azamaeta masolrivateta, lro momawmata lro alro’ota ka wa ’anata, lro kalrisi kai azameta amwata mo’iyaiya kadolra ’wacay,</FORM>
        <TRANSL xml:lang="zh">如果鳥占是好的，我們就會很順利，如果上山打獵時一定會有收穫，如果鳥占是不好的，我們一定會遇到不好的，甚至於受傷或是死亡。</TRANSL>
    </S>
    <S id="75">
        <FORM>inilinga kai lisi ki beceng sa wa ’acay, makocingale ’aramoro, lro kibecengeta kata ’wa balibaliyo twalisiya sa’a’a cay,</FORM>
        <TRANSL xml:lang="zh">即時是小米也非常多的禁忌，剛採收的小米我們不可以帶回家，那是不吉利的如果一不小心，我們也會死亡，</TRANSL>
    </S>
    <S id="76">
        <FORM>lro matikilribake ka wa’acay, kai kiyara’oy kataiyaga twamako, si kai kiyarakai saacilray katai kalralrekete arakai waga ongolro twalisiya, ai watamiya atakamaniya ’wacay.</FORM>
        <TRANSL xml:lang="zh">當部落有因火災而死亡的，我們就不可以抽菸，因有死於水災的，我們就不可以可以用水煮飯或是喝水，以免就像他們一樣死於水災。</TRANSL>
    </S>
    <S id="77">
        <FORM>lro wata kibeceng lro mobaliyota, bibi ta lro ikai ka beceng miya, lro maka ’asalisi nga malralreketeta ’obaliyo,</FORM>
        <TRANSL xml:lang="zh">當我們去採收小米要回家時，一定要拍拍自己的衣服，避免有任何一粒的小米在身上，如果祭拜儀式完了才可以帶回家，</TRANSL>
    </S>
    <S id="78">
        <FORM>si kata malra kalraleketa ana waga si kane, lro ’asalisinga maka dila ai kalralreketengata tobava twabay tokalalisiya.</FORM>
        <TRANSL xml:lang="zh">這時我們也不能煮來吃，除非做完「嚐薪」拜拜儀式，才可以釀酒、做阿粨、慶祝豐收祭。</TRANSL>
    </S>
    <S id="79">
        <FORM>maka katalriyodro. konai ka soTaromak ki takelra molidokwa, ikai ki ’olravinga ki cekelrenai,</FORM>
        <TRANSL xml:lang="zh">我們Taromak部落從舊部落遷移到平原，就到了’Olravinag（今東興村），</TRANSL>
    </S>
    <S id="80">
        <FORM>yakai ka drosa ka drakeralre, maka bawro si maka drakeralre, lro kalra draidraza tasietetea sa omase,</FORM>
        <TRANSL xml:lang="zh">有二條河是一到了夏天就擠滿了人，一條是「利嘉溪」，另外一條是「大南溪」，會有許多的人來到這裡，有的浸泡在水裡，</TRANSL>
    </S>
    <S id="81">
        <FORM>kelra modrerem lrwawlrangoy tako mabanaw, lwakoykoylri tako akakam sa botolro icicibi sa borasi, kadrwa ka tasa kaiya drakeralre.</FORM>
        <TRANSL xml:lang="zh">有的游泳或是洗澡，也有釣魚、烤肉、燜地瓜的，整條溪是人滿為患，沒有多餘的地方可讓人再擠進來。</TRANSL>
    </S>
    <S id="82">
        <FORM>si naiya Taromak kadrwa ka mwadraw ka taki vaevanga, si kai maka katalriyodro niya kai eeana kai drakeralre, madradreseng kadrakera siya Molrawnga, si kai acilray ma thaithariringa, naiya ka swa Balangalangaw,</FORM>
        <TRANSL xml:lang="zh">在我們Taromak部落沒有很多或很大的地方可以遊玩，但是有一條「桑樹溪」是全台東水質最好的，</TRANSL>
    </S>
    <S id="83">
        <FORM>takelrakelra kivaevang wagaga toko dralriyalriya, avaevaevaere wakakame ikai ki Molrawnga, lramani kai kiya sososo ki sinikadromana ki soso, silra’engata ki lralraceng si ala kilraceng si twairoro’a, kai takesikesi, tako avaevaevaere ikai ki mangangengerece,</FORM>
        <TRANSL xml:lang="zh">「桑樹溪」與「大南溪」在Molrawnga這個地方交匯，研究Taromak文化及傳說故事的研究學者，會在這裡採集野菜煮來吃，也有的學生會來這裡遊玩及避暑。</TRANSL>
    </S>
    <S id="84">
        <FORM>yakai kwadra amwa ki nacekelrenai, Kabakiva ceelre tako kisososo idra tamiya ko nadroma, ki tato dadaana rwaedre wawbo walribi,</FORM>
        <TRANSL xml:lang="zh">也有的會到我們的舊部落Kabaliva遊玩、探討及研究我們文化及石板屋，</TRANSL>
    </S>
    <S id="85">
        <FORM>si ikai lro kelra ka tama ’osalre ma ka tololro, yakai kwadra maka ’itolro isolraswlrai, si ’osakaelele naiya robo idra alribi, idra asara kaiya nenai swawli ’elra todaane, kelra kelra mawbalibalithi,</FORM>
        <TRANSL xml:lang="zh">有的是20個人來3天，也有的是來7天，然後會在這裡過夜，並且幫我們採集重建石板屋的材料，石板，也學習如何蓋房子，有時也到深山中採集野菜並煮來吃，</TRANSL>
    </S>
    <S id="86">
        <FORM>si lro amawngo lrai twa’oy si ma’elraelra idra naganelrini idra cekelre sa swaino, manema kwadra takesikesini, tako senasenay mati ’ea’eraw, ikailro daedaedare’e todadadaang ki cakwakwa, ikai lro kilraceng ki maka obolra si twairo’a si kanekane.</FORM>
        <TRANSL xml:lang="zh">到了晚上會生起火來，互相介紹自己的姓名、哪裡人、及所學習的或就讀的學校，還一邊的唱歌非常得熱鬧快樂。</TRANSL>
    </S>
    <S id="87">
        <FORM>’asini legelege. ko nadroma kai natarwarodranga, kadrwa ka nidaedare’a si lrangalrangay, twa lavalavai eaea’e ’odrolidroli idra asa cekecekelra nelrini,</FORM>
        <TRANSL xml:lang="zh">從前我們的祖先沒有在製作或販賣，都是在工作或播種生活所需的，</TRANSL>
    </S>
    <S id="88">
        <FORM>lro maka le’eng ki ato lavaza, idra ta’ocoga nelrini, wa davace mobolra kiraceve si lrangai idra ovai, tokoy, ’atro, lro kalra tokonoza, lra wa ki tokonoy, si bolrokoi si ’avay, lrokaredam lra lrangai,</FORM>
        <TRANSL xml:lang="zh">當工作完畢有空閒的時候，會到山上採集野菜及山產並拿來賣，有黃藤、鼠薯、樋草，如果是愛玉的季節，就會採集愛玉削皮後曬太陽，曬乾了以後再拿來賣錢，</TRANSL>
    </S>
    <S id="89">
        <FORM>si tako tokotokolo, lro ’ana sa kisisi, akece, onwang, kwadra langici si kababai wa lrangalrangai,</FORM>
        <TRANSL xml:lang="zh">在山上也一邊狩獵，如果獵到山羊、山羌、水鹿就販賣牠們的獸皮</TRANSL>
    </S>
    <S id="90">
        <FORM>lro ’ana sa toboro kwadra lrawng si sawalraini ka ma kocingale, kwadra, lro ’anasa comai kwadra ’adoini miya madrawka ’aiso,</FORM>
        <TRANSL xml:lang="zh">如果獵到的是公水鹿，牠的鹿角及鹿鞭是非常貴的，如果獵到的是熊，熊膽是可以賣很多的錢，</TRANSL>
    </S>
    <S id="91">
        <FORM>si kwadra bolrabolray lro mwadaylri tokolo, lro ’ana wakame , lra kalriya’ai si kelra oodo mobaliyo, lro kelra baliyo lra dawdawlro idra lraretesa sa’agiyagisi, si bai ’acamacama ’akiso’ili, konai ka swa Dekai kai nata rwarodranga,</FORM>
        <TRANSL xml:lang="zh">如果到很遠的地方狩獵，就會在山上燻烤所獵到的山肉，這樣背起來也會比較輕，我們魯凱族的祖先說過，如果我們獵到任何的山產，不可以自私要與人分享，</TRANSL>
    </S>
    <S id="92">
        <FORM>lro ikai ka manemaneta kata maicicili sa omase, maki so’iso’ilita, inilinga lro alro’ota si ’ana, lro kima dradresengeta sa omase, wa baita ’wakane, lro kaita bai’wakane ka sakabolrabolrang katai ’ananga.</FORM>
        <TRANSL xml:lang="zh">回到家後邀請親戚朋友、鄰居一起分享，並且分成一份一份的送給他們，即使是在下山的途中與人相遇，也要與巧遇的人分享並送他一份，如果沒有這樣的分享，以後再也不會獵到任何的獵物。</TRANSL>
    </S>
    <S id="93">
        <FORM>beceng si kabava ki Taromak. kai saroiga ki Taromak, twalrai ko nadroma beceng ’agay, ngodrangodro, borasi, tay, radisi, karedrang, taramonage, bae.</FORM>
        <TRANSL xml:lang="zh">我們Taromak的植物從以前就有小米、稻米、玉米、地瓜、芋頭、花生、樹豆、南瓜、和紅藜。</TRANSL>
    </S>
    <S id="94">
        <FORM>si kwadra kanekane nai tothadalane ka ’agay, beceng, borasi, taramonage, kai droma kai saroiga, lro adroma si lra ikai ka waganai,</FORM>
        <TRANSL xml:lang="zh">我們常吃的有稻米、小米、地瓜、南瓜，其他的呢？是有了才會煮來吃，</TRANSL>
    </S>
    <S id="95">
        <FORM>konai ka soTaromak makala ka saroiga ka makaelraelra, lro eea’eta lro ’odrolita kadro siyawlioli, asi lro iyata kaiyata ka daedae madroroko, inilinga kai borasi lro ’awborasita thathasa awlo sa lravavalrake,</FORM>
        <TRANSL xml:lang="zh">我們Taromak的植物有很多種，是非常的不同，如果要播種的話一定會有所收穫，為什麼如此的說呢？我們的土地很肥沃，即使是種地瓜，當我們收成去採地瓜時，種出來的地瓜與小朋友的頭樣大。</TRANSL>
    </S>
    <S id="96">
        <FORM>ka beceng si ’agay ka tai drosa dorai si ce’eara, ka droray ka twabaita si tobava, ka ce’eara twa talreketa, ’olraceng wa trohorota, ka ce’eara lro arakaita tobava, kadrwa, ka thaimo ka ethebe lro sebesebeta,</FORM>
        <TRANSL xml:lang="zh">小米與稻米分成兩種，有糯米種、及在萊米（蓬萊米），糯米是可以做成阿粨、釀酒，在萊米可以煮飯、煮菜飯和乾飯，如果用在萊米釀酒，擠出來的酒水只有一點點，</TRANSL>
    </S>
    <S id="97">
        <FORM>lro agata totalreketa ’olracrng waga trohoro ka mwadringai, si konadroma kadro twabai tobava tothadalane, lro adroma lro a’i kane a’iongolro lro ikai ka ’acoga twabai tobava,</FORM>
        <TRANSL xml:lang="zh">如果煮飯、煮菜飯和乾飯就非常得好吃，在以前不是常常做阿粨、或釀酒，除非有是有目的或有意義的事，才會做阿粨及釀酒，</TRANSL>
    </S>
    <S id="98">
        <FORM>si kai yasanenga takala ka madalrame kwane, ki akanekanea ki kacalisiya lraceng abay si ongolro ki kabava, si lra takala ka madalrame ki abai si bava ki Taromak,</FORM>
        <TRANSL xml:lang="zh">但是現在呢？有越來越多的人喜歡吃原住民的食物阿粨及喝釀出來的酒，有很多的人喜歡吃Taromak的阿粨和酒，</TRANSL>
    </S>
    <S id="99">
        <FORM>lro tatolo kai twababay waong, kadro maka kiya silrasilrang idra mwari ababai kelra, kwadra ni’a satesatedra ’obaza ki caiciping, kwadra dadetha amwa swatedre.</FORM>
        <TRANSL xml:lang="zh">如果我們是3個人做的話也要一整天，根本是來不及應付來買阿粨的人，如果是外地的或比較遠的，就會用「宅急便」送達。</TRANSL>
    </S>
    <S id="100">
        <FORM>talalangai ki soTaromak kai soTaromak takala kai maligilri walang ,yakai kwadra si totiyatiyam, kai talalangai, makaelraelra kai talangai kai ’acase, yakai kwadra tino talriyalralraya, tararakace , tariyaredare lwabwalre kwadra lra sangasanga,</FORM>
        <TRANSL xml:lang="zh">在Taromak有許多很會買賣的，有許多的商店，商店販買的東西、圖騰也有很多，編織品的圖騰有貴族頭目的、勇士的、跑步佼佼者的，</TRANSL>
    </S>
    <S id="101">
        <FORM>to kacing , to lrabiti , to ’agamoco, to ’agagiring to kalivathalre to kakadray, si kadro ma’a dolo makocingale.</FORM>
        <TRANSL xml:lang="zh">製作成背心、男生穿的裙子、男生有獠牙裝飾的頭飾、女生有獠牙華麗的頭飾、背袋，但是都不便宜非常的貴。</TRANSL>
    </S>
    <S id="102">
        <FORM>si lro kadrwa ka asi manemananeta, lro’alra’alrang, lro to kalralisiya ki kalra beceng,</FORM>
        <TRANSL xml:lang="zh">如果要參加婚禮、或是慶祝小米收穫祭，</TRANSL>
    </S>
    <S id="103">
        <FORM>lra alata ’alaing lrwangai si kai yasa nenga, takala nga kai wa kelrakelra thwakathakai ,lra ’aro ka’adolonga si kalralreketangata,</FORM>
        <TRANSL xml:lang="zh">我們沒有可以穿的，我們就會請商家幫我們買回來賣給我們，</TRANSL>
    </S>
    <S id="104">
        <FORM>maki tolrangalrangainga, eene si lra ma’alailainginga sanakadalrame, amalalrwangai kadrwanga kata thingalrenga, idra tino talriyalralraza, idra sanga idra tara’a’ana,</FORM>
        <TRANSL xml:lang="zh">現在有許多的人來部落販賣，所以也比較便宜我們就隨意的買了，只要我們喜歡我們就買下來，我們也沒有分是貴族頭目的圖騰、勇士的、跑步佼佼者的圖騰，</TRANSL>
    </S>
    <S id="105">
        <FORM>kwadra siya ’aiso wa lrangai idra matha riri, idra kadalramelrini, odrava lro kakocingale, amala lrwangi sikaringiyalrainga,</FORM>
        <TRANSL xml:lang="zh">只要是漂亮的、自己喜歡的，無論價錢如何的貴，還是買來穿，</TRANSL>
    </S>
    <S id="106">
        <FORM>si kai lratalriyalralrai lra kalase ceelre, si kai miyakikai twalrai ko nadroma, kava kwadra kalralrekete kawriva, amani ko Lrakotalraw kwadra siyacengeceng, ki tasi karingiyalralraza, kwadra ai kalralreketa kawriva,</FORM>
        <TRANSL xml:lang="zh">所以貴族頭目看了非常的不喜歡，從以前就有專門管穿著的，只有（Lrakotalraw）可以管並糾正所穿著的服飾及圖騰，</TRANSL>
    </S>
    <S id="107">
        <FORM>si kai yasanenga lro draladralay lra, maramaramaw kai tasi karingiyalraza, mathariri mati’ea’eraw lro ceelreta.</FORM>
        <TRANSL xml:lang="zh">但是現在，如果我們參加慶典跳舞的時候，所穿的衣服和貴族頭目的都一樣了，我們看了非常的漂亮及熱鬧。</TRANSL>
    </S>
    <S id="108">
        <FORM>Takolrokolra ki soTaromak konai ka so Taromak madalrame lrwa’o sa nilra’owa, sa kolrokolro sa tarokoko,</FORM>
        <TRANSL xml:lang="zh">我們東魯凱人，喜歡飼養豬和雞，為甚麼呢？</TRANSL>
    </S>
    <S id="109">
        <FORM>asilroiyata ka, makala ka ’asotedratedra ka aga, ka sanokanea ka ngico ki borasi, ka a’olromo lromwa inilinga kai borasi si dawdaw taramonage, kata maka wa kanekane asawlawla,</FORM>
        <TRANSL xml:lang="zh">因為現在越來越多的廚餘，有飯及各種食物及地瓜皮，無論是地瓜、地瓜葉、及南瓜，我們都吃不完，</TRANSL>
    </S>
    <S id="110">
        <FORM>lramani kwadra kadalrame lrwa’o sa nilra’owa, wa lra’o sa drosa sa tolo sa kolrokolro si tarokoko, makala ka tarakaikaiya,</FORM>
        <TRANSL xml:lang="zh">所以我們才喜歡飼養動物，我們會養2隻或3隻的豬及雞隻，因為有許多的用處。</TRANSL>
    </S>
    <S id="111">
        <FORM>eene walro’o yakai ka makala ka bolrabolray, si ka kolrokolro lro kalralisiya ki beceng, lro ikai ka maboy, wa colro si toilrane.’adolo lro tolralrake,</FORM>
        <TRANSL xml:lang="zh">是的，如果我們到山上打獵會有許多的獵物，但是我們養的豬隻呢，在小米收穫祭的時候，或如果有孕婦快要生產以前，我們會宰殺豬隻，</TRANSL>
    </S>
    <S id="112">
        <FORM>wacolro si ma’ithi’ithing sa sa’oraytha idra abai ki kalralisiya ,lro ki’alrang ka mwakabalobalwa colo twa amare, ’aki so’ili sa lraretesa si lra talagi,</FORM>
        <TRANSL xml:lang="zh">然後部分製作醃肉做準備，或是製作小米阿粨的餡肉。在女生出嫁時，男方也會送宰殺好的豬隻送給女方，讓女方的親戚及朋友共同分享。</TRANSL>
    </S>
    <S id="113">
        <FORM>si lroi todaane wadawdawlro idra lraretesa lratalagi ,si ’acamacama idra ai sicengeceng idra ala idra olodro idra barata, lro maka morobonga, lrai drakalrenga todaane,</FORM>
        <TRANSL xml:lang="zh">如果要蓋房子的時候，我們請親戚、朋友、鄰居來，然後將豬肉分成一份一份，會分「樑」的豬肉，「柱子」的豬肉等，親朋好友會依自己的能力然後決定拿哪一種的豬肉，當材料都齊全了就會蓋房子。</TRANSL>
    </S>
    <S id="114">
        <FORM>ikai ka macaecaeme ka lolray mothi’aca’acay, wa dawlro idra tara’asalisisi tokolrokolro ’asalisi ka mwadringai ,lramani kwadra kadalrame lrwa’o sa nilra’owa.</FORM>
        <TRANSL xml:lang="zh">如果是小孩生病瘦巴巴的，就會請通靈的祭師宰殺豬並且拜拜，當完成殺豬祭拜儀式小孩子的病就會痊癒，這就是為什麼我們喜歡飼養家禽的意義。</TRANSL>
    </S>
    <S id="115">
        <FORM>swa’alakwa ki soTaromk. kai swa ’alakwa ki soTaromak ko nadroma, lroi ’asalisinga ki beceng mwa lralray, sai tara dramar,</FORM>
        <TRANSL xml:lang="zh">從以前Taromak的男子聚會所的男青年，在小米收穫祭的一個月要節食，</TRANSL>
    </S>
    <S id="116">
        <FORM>wa davace molalawa todaane sa ataikaiya lrwaysi, si kwadra ’wa marodrarodrang lra ’asi cengceng, sa ta’iya sa maligilri bolo idra ta tomatomana, idra sakainino,</FORM>
        <TRANSL xml:lang="zh">到野外蓋要節食訓練的地方，耆老們會請一位年紀較長的青年教育新青年禮貌及做人做事的道理，為什麼如此，</TRANSL>
    </S>
    <S id="117">
        <FORM>asi lroiyata ka takala kwadra, taw mwadadaane ’alakwa kadrwa na thingalre, idra kakoza ki swa ’alakwa, lro taw modaaneta kiya dolota ’aramoro, lro ki madradresengta sa tarwarodranga, wa malimetrelre ta ronono kata tangerangerara, ango babiyabilra ta ki kaelea,</FORM>
        <TRANSL xml:lang="zh">因為有許多新進的青年，不懂的男子聚會所的文化任務，當我們剛進入聚會所新青年的階段是非常的辛苦，如果我們與長輩、耆老相遇，我們要將雙手環抱於胸，避開並且頭低低的蹲下來，從旁邊的路走過去，</TRANSL>
    </S>
    <S id="118">
        <FORM>lro momawmata lro ceelrata sa wa oodo ka marodrang, amalata ligiligi si wa swatedre lri niyana, lro dadavaceta kadrota takwa kanekane sa manema, lro anokaeleaneta kata mavikiviki lro dwadadavace sakainino,</FORM>
        <TRANSL xml:lang="zh">如果我們到山上去，如果遇到了長輩，看到他背的東西，要立刻接替並且送到他家，走路的時候，不可以吃東西，也不可以隨意擺動雙手，這是走路時的一種禮貌，</TRANSL>
    </S>
    <S id="119">
        <FORM>si ki taikaiyaneta ki lralraysa lro avaiya, amwata ’osakaele ceekelre sa atomana, lro amiyaleale ’asabalreta lwabwabwalre lro amiyawaobo, lro amawng lra ’asongalay mita ’atangeangea,</FORM>
        <TRANSL xml:lang="zh">在節食受訓練教育期間，白天的時候要到部落幫忙，早上的時候要先跑步，如果到了下午、晚上會一個一個檢查，</TRANSL>
    </S>
    <S id="120">
        <FORM>lro songalaita si mosongalay wa kwatrakiliso kwane amiya, si ala idra satotoha idra acilray ’awngolro mitasa, lra mo kolrodrota ’athoali idra ta’iyaiya, ni ’iyainiya lwailraysi, lro yata ’atwalalaw ki kinaomasa ini ’aro karilray, amani lro bekase kadroi dolo ai mokesa si kai maka danolro, lro ikai ka ’abere kalralrekete dwanolro.</FORM>
        <TRANSL xml:lang="zh">如果檢查有問題，就會說「你偷吃東西」，就會拿水給他們喝，他們因害怕就不會犯規，為什麼要如此節食呢？是為了讓身體能更輕盈，跑馬拉松時才有體力不會很辛苦，部落有緊急的事也能立刻救急。</TRANSL>
    </S>
    <S id="121">
        <FORM>vaera ki lrangkobalobalwa.kai lrangobalobalwa lro kalra lamolra ki beceng,</FORM>
        <TRANSL xml:lang="zh">在小米除草祭以前，</TRANSL>
    </S>
    <S id="122">
        <FORM>ka wa robo ki lrangkobalobalwa si ki, ai taw mokabalobalwa ’aki’aele ki maisahoro, kai maisahoro ka vaera ki lrangko balobalwa, tako mwarayray’i lwamolro ki beceng, tako mabolobolo idra ta’iyaiya sa lrabaybay,</FORM>
        <TRANSL xml:lang="zh">未婚的女青年，會召集女青年及剛進入女青年團的新女青年，一起參加小米除草，小米除草祭是女青年所要學習的，小米除草祭也是互相幫忙工作（換工文化），</TRANSL>
    </S>
    <S id="123">
        <FORM>idra ta’a sodalodalwa idra sakalwalomalre, idra tato lavalavaza le’eng, si lro avaiya kadro kane kane sa aga tokodralri, wa lrai lraysi.</FORM>
        <TRANSL xml:lang="zh">並且在工作時也教育學習招待的各種禮貌及禮儀。在小米除草祭工作時，中午是不可用餐要節食，</TRANSL>
    </S>
    <S id="124">
        <FORM>si ikai lro ’aki’aele idra kadrwana mwa’alakwa sa ta’iya sa sa’asikawkaolra ’amwalo ’akiangato.</FORM>
        <TRANSL xml:lang="zh">工作完畢後每位未婚女青年會扛起木頭帶回去，</TRANSL>
    </S>
    <S id="125">
        <FORM>lro amiyawawbo makito angealre sa angato, lro kelra baliyo lra ki’abalithi si karingiyalrai si babengelay, si kamiling si giyagiyagilra moliyoliyoso ceekelre,</FORM>
        <TRANSL xml:lang="zh">回到部落後會立刻換裝、頭戴花環、繫上臀鈴環繞部落跑步，</TRANSL>
    </S>
    <S id="126">
        <FORM>lro maka giyagilri lra maki to ala idra kiyangato lrini.si wa ilroko idra ’asiya lrawli lriniya kwadra lrasiyasilranga idra sabiki idra valro, lro amawng yakai mokasa ikai idra daane idra ’wa marodrang lriniya senasenay malikasakasaw,</FORM>
        <TRANSL xml:lang="zh">在環繞部落跑完後，就拿起從山上扛回的木頭送到朋友家，而男生的親戚也會為所要追求的女生準備要帶去山上的東西，到了晚上女青年們就到資深的帶領者的女青年家中集合聚會、唱歌、跳舞。</TRANSL>
    </S>
    <S id="127">
        <FORM>’adolodolo ki ai tokalralisiyanenga tako’eraelraelra, idra tangi talraylraysa idra tarececenga idra ta’ilro’ilrwa si kai ki ta lrailraisa lro maisahoro si lrailraisi ni ’aro karilrai ni ’aro kalriya’ai, kai katelege ni kaligilri ’ilro si ’arokathariri.</FORM>
        <TRANSL xml:lang="zh">準備迎接豐收祭各項的事，教導傳授女青年盪鞦韆時，手握的方式及意義，腳要如何彎曲等的禮儀。而小米除草祭時的節食，是為了讓自己不會太重，身體很輕盈會更漂亮。</TRANSL>
    </S>
    <S id="128">
        <FORM>Tacekecekelra. konai ka Drekai dongodrongo sa sawalray, amani kwadra siya cengeceng ki daane, odrava lro agiyaginga amani kai sicengeceng,</FORM>
        <TRANSL xml:lang="zh">魯凱族是尊重男生，是家裡主要的管理者，即使是家中排行最小的仍是家裡的一家之主，</TRANSL>
    </S>
    <S id="129">
        <FORM>lro yasi kai tolralrake sa sawalray, amala ’awlrengece kwadra takatakanga, si amani ka amala sicengeceng idra daane,</FORM>
        <TRANSL xml:lang="zh">如果沒有生男生，而長女就必須招贅，成為家中的 一家之主，</TRANSL>
    </S>
    <S id="130">
        <FORM>lro ikai ka mailroko ki tina lrini amai kwadra mwa sakadrosa ka amala sicengeceng,</FORM>
        <TRANSL xml:lang="zh">而次女可繼承母親娘家當初給母親帶來的嫁妝及財產。</TRANSL>
    </S>
    <S id="131">
        <FORM>si kotaka swaDrakai twa kocingaleta sa lraretesa, sa lratalagi sa twalrai ta sa eea sa boro kelra, katamaka kalralrekete mala ngoto, ka sakacekelre si talagi ka kinisalwa, amiya ka tarwarodranga kaiyasa sakacekelreta talagita, lroza lro miya ka sakacekelre talagi sa omase,</FORM>
        <TRANSL xml:lang="zh">而我們魯凱族很重視看重親戚朋友，認為是從一個腸子出生的，是不可砍斷的關係，祖先長輩說：配偶這另一半是借來的，明天可能就成為別人的配偶別人的另一半，</TRANSL>
    </S>
    <S id="132">
        <FORM>si ki tamakathathalazaneta makathalalaita, lro ikai ka akanekanea makiso’iso’ilita madawdawlro, inilinga lro alro’ota si ’ana lro madradresengeta sa omase, wabaita ’wakane kaivai ka sinikadromana ka ta’i yaiya, lrokelrata baliyo lra madawdawlrota ki lraretesa tawdrana lratalagi lra lriyalri si maelele kwanemaca macama kwadra kadro kelra twadrolota,</FORM>
        <TRANSL xml:lang="zh">所以對親戚要相親相愛，如果有吃得要與親戚朋友分享，即使到山上狩獵，獵捕到山肉時，在山上遇見了人，也要分一份給他，</TRANSL>
    </S>
    <S id="133">
        <FORM>kwadra lro ikai ka atomana ka makocingale, madrawdawlrota si ma’osakaelele ma’a libolibolro,</FORM>
        <TRANSL xml:lang="zh">若有任何困難的工作，也要互相呼應互相幫忙，</TRANSL>
    </S>
    <S id="134">
        <FORM>lroiyasi lrasiyasilranga lratalagita wadawdawlro ta, idra lraretesaneta si wa hebele ’osakaele, lro ikai ka bangabanganeta miya wa’iyaiya mita kelra hebele ’osakaele.</FORM>
        <TRANSL xml:lang="zh">若是朋友有事，我們要立刻召集親戚去幫忙，以後如果我們遇見了困難的事，同樣的我們的朋友也會立即來幫忙。</TRANSL>
    </S>
    <S id="135">
        <FORM>ta’alra’alrang ki soTaromak. kota ka swa Drkai kai ’alrang niya ka makocingale ’aramoro, amwata ka talri sawalraza mo’alra’alrang,</FORM>
        <TRANSL xml:lang="zh">我們魯凱族對結婚的禮儀是非常的重視，要先去追求，之後再商量並告訴女方我們要去追求妳們喔！</TRANSL>
    </S>
    <S id="136">
        <FORM>si lra wata kidrekase ai kelranai swatedre, sa saw’ala’alranga miya, lro ’alayngi lra kisabiki ta kidrangaw si waswatedre, lra ma drawdawlro kai talri ababaza,</FORM>
        <TRANSL xml:lang="zh">定親時要採檳榔及採荖藤送去，這是小訂婚，這時就會邀請女方的親戚並邀請我們男方，</TRANSL>
    </S>
    <S id="137">
        <FORM>si dawlro mita ka tali sawalraza, si kai talri ababaza lrai mavadevadevade kodadana, ’acamacama ki saw ’alra’alranga,</FORM>
        <TRANSL xml:lang="zh">這時候就會依家族將男方送去的東西分成一份一份分送給女方親戚說，這是小訂婚，</TRANSL>
    </S>
    <S id="138">
        <FORM>si lro maca macama si lra bai moswa’aswalra ka talrisawaraza todrolo, ka kadro kiya taromara moswa, ki satedrenomi ki saw’a lra’alranga, lro maka ’adro drolonga le’eng lra, ’abililri moswa cwama ka, kiya taromara ki sinatedranomi ki sabiki,</FORM>
        <TRANSL xml:lang="zh">但是在將物品分成一份一份後，而優先先給男方，這表示女方不接受男方的追求，如果是在分送給親戚以後，而最後才回禮送給男方一份，這表示接受男方的追求及接受小訂婚，這時也會將男方送來的檳榔，</TRANSL>
    </S>
    <S id="139">
        <FORM>si lro kitaromara kwadra ’asetedra ’acamacama lrai ’adrodrolo ’asaele ki cekelre kodataana kaivai ka sa’a thingalra sa yakainga ka wa kelra mo’alra’alrang, idra kadroi kelra kadroma mo’alra’alrang.</FORM>
        <TRANSL xml:lang="zh">分享分送給部落的人，這也是告訴部落的人，我們女方已經有追求者了也接受了，請其他的追求者不要再來追求了。</TRANSL>
    </S>
    <S id="140">
        <FORM>lrai wangata makawrivariva idra sabaza, si kai taieea ka lrai kawrivata ka talri sawalraza, idra asabazaneta idra sa’atorivarivare idra lramanema,</FORM>
        <TRANSL xml:lang="zh">這時男方就會到女方家與女方親戚商量聘禮等其中7種家庭必備的物品一定為聘禮之一，</TRANSL>
    </S>
    <S id="141">
        <FORM>lro ’okaene lrai wangata kawriva idra ’aiso si idra amar, lro karathodota lrai wangata ’obengelay, lrai dawdawlrota ki lraretesa si wa, kisabiki ki drangaw si tegere,</FORM>
        <TRANSL xml:lang="zh">如果雙方都同意了，最後才會談到聘金及婚後要再分送給女方親戚的豬肉，這時就會談到男方應在辦完婚禮後送女方多少頭豬隻，如果這時候男女也都商量同意了，就會舉行大訂婚，這時男方也再採檳榔及採荖藤，，並會將檳榔及荖藤依習俗用黃藤條串起來並用紅絲巾綁起來，在大訂婚時做為聘禮之一，</TRANSL>
    </S>
    <S id="142">
        <FORM>idra sa’o bengelaza lrai ’adolongata idra a’alranga, lro maka’adolongata lrai dawlrota ki talri ababaza niyama waketemiya.</FORM>
        <TRANSL xml:lang="zh">因為在訂婚儀式完後，很快就會要準備婚禮了，這時女方會先請親戚來檢查男方所送來的聘禮，是否可以是否是完美完善的，當親戚們檢查完認為是可以的時候，就很快的可以舉行婚禮了。</TRANSL>
    </S>
    <S id="143">
        <FORM>“kelra ceelre idra sa’atorivarivalre idra lramanema lro kathariri” lra ’alrangengata, si ko nadroma lro ’alrang ka soTataromake, makatololro twareareakere idra sa’a katololro idra awngana, amala idra bakoro ki haribono si arakai cwaysi,</FORM>
        <TRANSL xml:lang="zh">以前我們Taromak部落結婚時要花三天的時間，在第三天的晚上，新娘的家人會用構樹的皮，將新娘的所穿的內衣內褲縫得緊緊的，而新娘所穿的衣服也非常的多層，</TRANSL>
    </S>
    <S id="144">
        <FORM>idra saremata idra kia’a lra’alrang,idra kai ’ikakwa lwabotho kwadra sawalray, idra zana idra miyalealea lrai ’awcaysi idra sawalray, lro kakeceng kwadra ababay drosaka toki kadrwa maka mwa caysi.</FORM>
        <TRANSL xml:lang="zh">在新婚的那天晚上，新郎要想盡辦法拆掉所縫的部分，直到第二天早上才會一一拆線才解的開，但是如果新娘非常的堅持，又非常的有力時，即使再花2個小時的時間，新郎仍無法解開及拆掉新娘衣服上的縫線。</TRANSL>
    </S>
    <S id="145">
        <FORM>sinikadromana ka drekas ki Taromak. twalrai ko nadroma yakai ka talriyalralray amani ka wa ’adrekadrekase ki cekelre lra ikai kwadra siya cengceng ki tasi karingiyalralraza, idra kadroi ’alibate ki lratalriyalralray, idra tararakace idra lra sangasanga.</FORM>
        <TRANSL xml:lang="zh">從以前就有管理部落的制度，有專門負責的人，不會讓他們超越頭目、勇士、部落佼佼者、及宣布的人。</TRANSL>
    </S>
    <S id="146">
        <FORM>kai taratawtaw lro ikai kavaga cekelre siyavagavaga lro ikai ka makocingale ka vaga, amani kai lrakai ka ’ataravaga, lra kai ’alibalibate ki tama drekadrekasa,</FORM>
        <TRANSL xml:lang="zh">如果部落有話，或是有困難的事，就有專門解決溝通的人，而不會超越所訂立的制度，</TRANSL>
    </S>
    <S id="147">
        <FORM>ki lra siya cengecenga, inilinga kai tasi karingiyalralraza, tara yakai kai tamiya asi lroiyata, yakai kwadra lra talriyalralray, lro kadrwa ka mwakabalobalwa nelrini,</FORM>
        <TRANSL xml:lang="zh">這些專門負責的人，無論是穿著服飾也有ㄧ定的規定，為什麼如此說，也有些貴族因為沒女兒，</TRANSL>
    </S>
    <S id="148">
        <FORM>amala idra ka ringiyalrai lrini, si ala kisalo sa mwakabalwa si ’asikaringiyalray, lro draladralay avaevaevaere,</FORM>
        <TRANSL xml:lang="zh">就會向他人借女生，然後讓她穿上貴族的衣服，在聚會跳舞歡樂時，</TRANSL>
    </S>
    <S id="149">
        <FORM>lro ceelre kai lra omase ,ni sikaringiyalrai ’iyainiya iniya kwani maiyaiya, si kadrwa ka makalralrekete mwamala twa’ongathe, yakai kwadra siya cengeceng kwadra kalralrekete, odrava kai lratalriyalralray kadro maka kalralrekete,</FORM>
        <TRANSL xml:lang="zh">如果有人看到，就會說：「她怎麼可以穿這樣的服飾呢？」但是那可以拿掉她所戴的頭飾的有專門負責的，他們可以拿掉你所戴的頭飾，</TRANSL>
    </S>
    <S id="150">
        <FORM>kibolo kwadra siya cengceng, miya, si lro ikai ka amwa si kai ki’elraelra anea, ka ’asi karingiyalray si ala twa’ongathe, lro ikai kwadra miyainiya maka orivariva, si kadroma’alailaing lra ma’a sabosabong,</FORM>
        <TRANSL xml:lang="zh">即使是頭目也無法將你戴的頭飾拿掉，因為已經有專門負責人，於是專門管理服飾穿著的人就會去詢問，是誰讓她穿上貴族的服飾，於是就會將她的頭飾拿掉，而現在則會互相的懲罰。</TRANSL>
    </S>
    <S id="151">
        <FORM>kai tasi karingiyalralraza ki Drekai Taromak, yakai kwadra ta’athingalra ki tamiyanelrini sinagane, lramani kwadra tinokocingala si kai ma’alibalibate, lro ceelre ki tasi karingiyalralraza.</FORM>
        <TRANSL xml:lang="zh">在Taromak部落的穿著，有會展現他的表現或是名譽的絕不會超越的，我們從他所穿的服飾就可以看出來。</TRANSL>
    </S>
    <S id="152">
        <FORM>tatwalava ki ta’iyaiya. talriyalralraiy ki Taromak ko nadroma mwasakene, ’aramoro ki talriyalralray, si kai talriyalray twalrai ko nadroma, kai Drekai kadro sinkingkiyo,</FORM>
        <TRANSL xml:lang="zh">從以前我們就非常尊重頭目，我們魯凱族的頭目從來不是選舉出來的，</TRANSL>
    </S>
    <S id="153">
        <FORM>lro karodranga si kaingadolo ’awa sororo, ’awbalithi idra lralrake idra ai kalralrekete kwadra ai sicengecenge idra daana,</FORM>
        <TRANSL xml:lang="zh">如果年紀大了已沒有能力時，就會傳給有能力的、可以繼承的來當家繼承頭目，</TRANSL>
    </S>
    <S id="154">
        <FORM>si ka talriyalralray kadro twalavalavai, kwadra daedae lrini, yakai kwadra kadrwa ka daedae amala kisalo twangangade,</FORM>
        <TRANSL xml:lang="zh">頭目是沒有在工作，他們的土地由那些沒有土地的人來租借耕作，</TRANSL>
    </S>
    <S id="155">
        <FORM>lro kitalreke lra bai vavalra, si ya kai kwadra tawawa ’alawlaw, ki lrakawkawlro mwa tolavay,</FORM>
        <TRANSL xml:lang="zh">收穫時就會分一份給頭目，也有義務幫忙頭目工作的，如果有廣播呼叫，平民們就會去幫忙工作，</TRANSL>
    </S>
    <S id="156">
        <FORM>lro ikai ka droma ka atomana ki lratalriyalralray, kwadra siyacengeceng wa tawtaw ki cekelre ki vaiyana ai wata ’alawlaw ki talriyalralrayta miya,</FORM>
        <TRANSL xml:lang="zh">如果頭目家裡有工作要做，那專門負責廣播呼叫的人就會說「今天我們要去頭目家裡義務幫忙工作」，</TRANSL>
    </S>
    <S id="157">
        <FORM>si kai cekelre lro maka kibeceng ki ’agay, lra wa ilroko idra swalro’o bwai ki Lrabalriyoso, lro alo’o si ’ana amwata bwai idra swalro, si kai swalro’o maelra ka talriyalralray kai arakai, amani lro kelra ka bazabaza sarakaikaiya ’asodalo,</FORM>
        <TRANSL xml:lang="zh">部落在採收小米、收割稻子後，會奉獻給祖靈屋，打獵有收穫時也會奉獻，而這些所奉獻的頭目會拿來使用，
在外賓來時招待用的，</TRANSL>
    </S>
    <S id="158">
        <FORM>waga si ’akane kwadra lro kadrwa ka akanea kwadra masilaw, kwadra, lro kadrwa ka eea’e amwa kibai sa asaeea’a.</FORM>
        <TRANSL xml:lang="zh">或是煮給飢餓的人，或是如果沒有可播種的種子，就會到頭目那裡要種子來播種。</TRANSL>
    </S>
    <S id="159">
        <FORM>daane ki Drekai ko nadroma lro todaane kai swa Drekai, kadrwa ka droma ka marekedre, si kalralrekete arakai wawbo, ikai legelege makala ka alisa’esa’e, si kalralrekete trekabe twalribi,</FORM>
        <TRANSL xml:lang="zh">以前我們魯凱族蓋房子的時候，沒有其他甚麼材料可以使用的，用來蓋房子用的，有很多的大石頭可以製作石板，大石頭剖開後就可以做成一片一片的石板，</TRANSL>
    </S>
    <S id="160">
        <FORM>lramani kai angato balrebalre ovay, kai angato wa silra’a idra kangatwa, si kadringelese sa tobarata, lramani kwadra ato olodra,</FORM>
        <TRANSL xml:lang="zh">還有那些木頭、竹子、黃藤，木頭要找比較堅固耐用、比較直的，用來做橫樑、做柱子，</TRANSL>
    </S>
    <S id="161">
        <FORM>kwadra ato romodonga, kaivai ka makociyacingalenga, asi lro yata kai alribi matelege ’aramoro, si kai alribi yakai dethe drakeralre,</FORM>
        <TRANSL xml:lang="zh">要找做祭拜祖先用的石板那是最困難的，為何如此說？ 因為石板材都非常得重，而這些大石頭又都是在靠近河邊，</TRANSL>
    </S>
    <S id="162">
        <FORM>lramani kwadra twa calalalre, lra ala trekabe twalribi si sali, lramani kwadra asaraedra kwadra lenege,</FORM>
        <TRANSL xml:lang="zh">然後要尋找到再來剖開成石板才能搬走，還有做成石牆的石頭，</TRANSL>
    </S>
    <S id="163">
        <FORM>si lro morobonga le’eng, lrai ’atwanawanga drawkalre, lroi ’athagilringa todaane, si lrai ’a salisi singi lawdro lrai raedre ki lalibelibeng,</FORM>
        <TRANSL xml:lang="zh">這些材料都有了以後，才會開始建蓋房子，再蓋房子以前一定會祭拜，祭拜完後就會開始先做四周圍四面的牆，</TRANSL>
    </S>
    <S id="164">
        <FORM>lro makaraedre lrai ’obaratanga si drakalre olodro, lro kidremedremeta ki twa dadaana, misa ma’adolo miya makocingale,</FORM>
        <TRANSL xml:lang="zh">如果做得快，就可以上樑及立柱子了，當我們想要蓋房子時，覺得好像很簡單，其實那是很困難的，</TRANSL>
    </S>
    <S id="165">
        <FORM>ara omaomase lro athaino kwadra ’oko lrini ki tatodaana, si lro le’engenga todaane lrai rosokonga,</FORM>
        <TRANSL xml:lang="zh">因為都要用人力，那人的力量又有多少能蓋房子呢，房子建蓋好以後就會落成，</TRANSL>
    </S>
    <S id="166">
        <FORM>lra dawlro idra siya’elreng ’a’asalisi kiraragai ki yabelreng, lrai ta’ata’ay ki’ataromara ki yabelreng, idra amodringadringaza kasolrialrivata, idra asitalreka idra a’ana’ana.</FORM>
        <TRANSL xml:lang="zh">這時候就會請通靈者來做祭拜的儀式，感謝上帝所賜的一切，並祈求神能給予健康、打獵石都有很好的收穫。</TRANSL>
    </S>
    <S id="167">
        <FORM>sinikadromana ka soso ko nadroma yakai ka lramasakacekelre, lra kawlrainga kwadra tamaikaiya, lra ara kaboiboy amiya, si lra ’atwanaw molakai sa thiroko, mwamala silra’e sa thiroko a’iya kanea ko lraiya,</FORM>
        <TRANSL xml:lang="zh">在很久以前，有ㄧ對夫妻結婚也有ㄧ段的時間很久了，這時候太太好像懷孕了，害喜想吃野生的檸檬，於是剛懷孕的這位太太對她的先生說，你去找野生的檸檬我想吃，</TRANSL>
    </S>
    <S id="168">
        <FORM>kwadra sakacekelreini kwadra maboiboy, kwadra sawalray tako kiragay, si ka maboiboy miya, si davace silra’e, lra wa kidringai kawai Gong gong,</FORM>
        <TRANSL xml:lang="zh">這位先生非常的高興心想應該是懷孕了，於是趕快的就去找，就在GongGong這個地方找到了野生檸檬，</TRANSL>
    </S>
    <S id="169">
        <FORM>sa sarakadra idra thiroko lra kiragay, si lra kirarokodro mala si davace kelra bwai, ko sakadrosaini rakiragay mala kwane lra kaane,sa le’eng kwane mwan mala, le’engenga nako kwane lraiya, lra davace mwana mala si kelra bwai,</FORM>
        <TRANSL xml:lang="zh">先生非常的高興並盡快的採野生檸檬給太太吃，太太也很開心得吃，吃完之後對她的先生說，我吃完了你再去採我還要吃，先生再去採來她吃，</TRANSL>
    </S>
    <S id="170">
        <FORM>lra kai tako’iyalre le’eng kwane, lra kadro tako’iyalre kadrwanga, mwana mala lraiya, lra wana mala si kelra bwai, wakanekane dre’elre kadro kanesa aga amiya, lra kai tako’iyalre lra le’eng kwane, mwana mala lraiyana, lra wamalala le’ele’eng si kelra,</FORM>
        <TRANSL xml:lang="zh">但是沒有過多久，太太又說我吃完了，你再去採來給我吃，於是先生又再去採，又過了沒有多久，她又吃完沒有了，又叫先生再去採來給她吃，先生又再去採來，但她只吃野生檸檬沒有吃飯及其他的東西，又再過沒有多久，她又吃完了，又再次要先生再去採野生檸檬，</TRANSL>
    </S>
    <S id="171">
        <FORM>kathathanenga kaivai kadrwanga ka madro lraiya kelra bwai, lra kane sa le’eng kwane mwana mala siyasilra’e lraiyana, kadrwanga lro iyako so kadro ki’aete, mwa mala mwasilra’e miyamiya, kwadra sakacekelreini lra kai thingalre sa yakaino ka thiroko, si kwadra maboy mwasilra’e mwamala ikai miyamiya, kai ’a’o sasikanekane ki sakacekelreini idra sawalray,</FORM>
        <TRANSL xml:lang="zh">先生採回來後並說：「只剩這一些了檸檬果實了，已經沒有了並將最後的野生檸檬拿給太太吃」，這時候太太又吃完了，又叫先生再去找再去採，這時後先生就對太太說，我說已經沒有了，你怎麼就那麼不聽話，這時候太太又說再去找找再去採，而先生真的不知道哪裡還有野生檸檬，而懷孕的太太一邊吃又一邊對先生說：「再去找再去採」，</TRANSL>
    </S>
    <S id="172">
        <FORM>lra kaw’ongonga lro kaiso ki’a ete, ilra na ilroko moswa ’aceelre lraiya, si ala ilroko, ceelra lraiya lra kadro kiya’aete lro kawrivako, lraiya, si ’awa ’aevege idra tangea ki thiroko si davace,</FORM>
        <TRANSL xml:lang="zh">先生這時後感覺到很煩，就對太太說如果你不相信不聽話，那我帶你去看，於是先生就帶太太去看是真的沒有了，這時先生生生氣的對太太說，我說沒有了你就是不聽我說的話，於是用繩子將太太綁在檸檬樹那裏就離開了，</TRANSL>
    </S>
    <S id="173">
        <FORM>lra ikai dra tobitobi silingalingalingaw, maladalo tolralrake si lra’acay kwadra tina,</FORM>
        <TRANSL xml:lang="zh">太太被綁在那裏就開始想開始哭泣，過了沒有多久，就生下孩子，而媽媽生下孩子後就死掉了，</TRANSL>
    </S>
    <S id="174">
        <FORM>si kwadra lralrake lraikai ’enga’enga miyamiya, sa ’aro kakesawnga lra ikai thothotho idra olase, sa ’arokadrawnga lra ikai ka amwa kidringai ka omase, si ala ’obaliyo si ’asinagane sa Kaimadraw.</FORM>
        <TRANSL xml:lang="zh">而剛出生的嬰兒就再那裏’enga’enga的叫，當嬰兒比較好不再哭不再叫時，就開始吸吮露水，在嬰兒逐漸長大後，有人找到他並將他帶回家，給他取了名字叫（Kalimadaw）。</TRANSL>
    </S>
    <S id="175">
        <FORM>’elreng ki Drekai (’elreng ki soTromak) konadroma ka takala ka siya ’elreng, sa kelra kai sinziya lra wa modane ki sinziya, lra kadrwanga ka ’elreng Taromak,</FORM>
        <TRANSL xml:lang="zh">在以前Taromak部落是有很多的通靈者（靈媒），但是在基督教進到部落傳教以後，很多的人就加入信仰基督教了，在Taromak部落通靈者就逐漸沒有了，</TRANSL>
    </S>
    <S id="176">
        <FORM>si takala kai a’iya si’elreng kai lrangkobalobalwa, si kai ’elreng maelra ka kalralrekete cosa, lro kai ikai kwadra ’elreng kelra moswa, odrava lro ikai kwadra cocongolra neso, lra kai kelra moswa silra’e kwadra ’elreng,</FORM>
        <TRANSL xml:lang="zh">但有很多女青年很想要具有通靈的能力，但是想要具通靈的能力那不是隨便就有的，如果不是那通靈者的靈來找你，即使你的祖先是通靈者，如果靈不來找你，你也無法具有通靈的能力成為靈媒，</TRANSL>
    </S>
    <S id="177">
        <FORM>kwadra lro kelra kwadra ’elreng silra’e iniya, kwadra ’elreng lro kelrainiya silra’e, ma’adolo kabithengele kadro ’ararake, ikai lro a’ece odrava lro aceaceta kadroi angidrakalre,</FORM>
        <TRANSL xml:lang="zh">如果靈來找到你，想讓你成為通靈者時，靈降臨在你的身上時，很快的就會感覺不舒服沒有精神，總是覺得睡不飽，無論你如何叫醒她，她也不會起來，</TRANSL>
    </S>
    <S id="178">
        <FORM>“kai miya kikai ka kiyakalrikalri amiya, lro ’ekake lro ikai kwadra takalrisiya ki kidremedrem, wa tobi odrava lro vavangaleta kadro icelebe”,</FORM>
        <TRANSL xml:lang="zh">「若是這樣的情形，這就是靈已降到她的身上，如果受到驚嚇，或是心裡有不舒服的地方，就會開始哭泣，無論你如何安撫都不停止哭泣」，</TRANSL>
    </S>
    <S id="179">
        <FORM>kai marodrawdrang lro kadrwa ka, sa tomatoma lra kabangebang ’aramoro, lroiya si kai kirarokodro ai yaro ki’akilingaw,</FORM>
        <TRANSL xml:lang="zh">如果她的父母親工作非常的忙碌而沒有感覺到的時候，這時候她的不舒服會更加的嚴重，</TRANSL>
    </S>
    <S id="180">
        <FORM>lro kai sara ’adralo’o miya idra maladalo ’wacay, kai marodrawdrang lra kathathiboro, si kirarokodro silra’e sa asarakaiya lwaba lro ’adralo’o, lro ’adralo’o wakelra kwadra lra siya’elreng, irobo makanaele, si ’asalisilisi mala ’odaedae idra ’elreng,</FORM>
        <TRANSL xml:lang="zh">如果不趕快讓她成為通靈者很快的就會死亡，這時候父母親就會感到擔憂，就會盡快地準備要成為通靈的所要給的東西，這時已具有通靈的靈媒大家就會聚在一起祭拜，讓靈降下來並請走，</TRANSL>
    </S>
    <S id="181">
        <FORM>si kicakwakwa aivivivigi makanaele ataitaitariri ’akelra lro tole’eng ai tara dramare wawawawng.</FORM>
        <TRANSL xml:lang="zh">這時候大家就會跳動開始練習唱巫婆的歌，但是這祭拜儀式要整整一個月的時間才會結束。</TRANSL>
    </S>
    <S id="182">
        <FORM>kalralisiya ki so Taromak ko nadroma kota ka soTaromak, lro tokalralisiya tara dramar, lra ’awa waladre totikiya sa talrolroda sa omase ina kaelea kawai take’ake’alra, kadroi ’akelra sa bazabaza,</FORM>
        <TRANSL xml:lang="zh">在以前，我們東魯凱要慶祝豐收祭要一個月的時間，並從守護神那裏開始將路圍起來縮小到只有人可以走的大小，不可以隨意從外面進來，</TRANSL>
    </S>
    <S id="183">
        <FORM>twalisiya ai kilroko “kadroi maka davacenga lro kai tole’eng ki lisi”odrava lro kelra katai ’asodalo sa manemanenga, katai bai ’ala sa manemanenga twalisiya,</FORM>
        <TRANSL xml:lang="zh">如果隨意從外地而進來那是有犯禁忌，如果觸犯禁忌，以後都無法在回去，「如果祭拜儀式未完成也都回不去」，就算是他來到了，我們也不能為他準備任何的東西，也不能給他吃任何的食物，</TRANSL>
    </S>
    <S id="184">
        <FORM>odrava neta lra kai ta ikai ceekelre lro kelrata, katai kalralrekete lro ikai so ’akelra lrozana,lro kalredraedra ai davace so molalawa molaliki, lro kalredranga ai kelrangaso mocekelre, ki tara dramar ai ’asalisi lrai ’obaliyonga, swali idra beceng, si ko nadroma lro ’awbeceng,</FORM>
        <TRANSL xml:lang="zh">就算是我們自己的人也不行，不能讓他待到第二天，在天快亮天色還是暗暗的時候，就請他立刻到野外去，天亮時才能回到部落，而祭拜的時間要一個月，然後才可將小米搬回家。</TRANSL>
    </S>
    <S id="185">
        <FORM>ma’akwakwa idra anwakala sabeceng, kai takalakala kai cekecekelre lra ’awadraw lro twangangade, si lro ai tokalralisiyanenga, lro ’obaliyo ikai lro maka tololro, kai lrangkothabara ara oodo swalisali,</FORM>
        <TRANSL xml:lang="zh">但是在以前會比賽誰搬的小米比較多，整個部落誰最厲害，種植的面積最大，男青年們要花3天的時間扛回去，</TRANSL>
    </S>
    <S id="186">
        <FORM>lrai ’asalisi nga dila si sekete lra bekase, lro amawng lrai angi salraysi, lrai kitalraysi kai lrangkothabara ki ’a’awdra, kai lrangkobalobalwa ai wa kivaedre, kai lraswalralray ai wa lingolingolro kailrabaiby,</FORM>
        <TRANSL xml:lang="zh">在嚐薪祭祭拜完後，小米才能入倉儲存，這時候要準備立鞦韆架及跑馬拉松，到了晚上連同節食時的那一份，也要一起準備，當節食祭儀完畢男青年們就立鞦韆架，而女青年們要上山採藤，男青年們也要上山打獵，</TRANSL>
    </S>
    <S id="187">
        <FORM>ai silobo tobava lrai radongonga kiyalabolro ki sabay, lro amawng lra twabainga si ala sebesebe idra tinobava, si lro kaiyana ’amoyri lro kaneta idra abai, kata mwa lratalratadre twalisiya ai kaivicita lro kai yana ’amoyri,</FORM>
        <TRANSL xml:lang="zh">之後女青年們還要搗小米釀酒，採集甲槳酸的葉子用來當包阿粨的葉子，到了晚上就做阿粨、擠所釀的酒，但是在頭目未從祖靈屋拜拜到野外時，我們不能吃所製作的阿粨及釀的酒，也不能走出屋外，如果我們吃了更不能走出屋外，如果我們走出屋外會觸犯禁忌就會嘴歪，</TRANSL>
    </S>
    <S id="188">
        <FORM>lro kabociyaciyaka twalrai ki Lrabalriyoso, kainganai siy oralre tako mathotholro, mwa ’asalisi lalawa lra kalralreketengata molratadre,</FORM>
        <TRANSL xml:lang="zh">在從祖靈屋祭拜到野外時，到了半夜他們會從祖靈屋拿著火把一邊咳嗽咳出聲來去祭拜，在這之後我們才可以走出屋外，</TRANSL>
    </S>
    <S id="189">
        <FORM>si kotaka lravavalrake lrai wangata moriyabay, tasa abay miya kodadaana, lrai wanga irobo dradralaza si avaevaevaere ka’ea’ea’erawnga, drwaladralay angi talraylraysi.</FORM>
        <TRANSL xml:lang="zh">小朋友才可以一戶一戶去要阿粨吃，這時我們才可以到廣場聚在一起歡樂、跳舞、盪鞦韆。</TRANSL>
    </S>
    <S id="190">
        <FORM>tatolralralraka ko nadroma kai tatolralralraka , matiya koro ’aramoro, kadro kiyalalaw kai yasa, ya kai ka ’ising lra kai ki’a kwali ’aramoro,</FORM>
        <TRANSL xml:lang="zh">在以前的時候，如果要生孩子是非常辛苦可憐，不像現在有醫生，有生產的地方被照顧得很好，</TRANSL>
    </S>
    <S id="191">
        <FORM>ko nadroma sana kaboy, wacolro sa kolrokolro si toylrane, lro ’ana sa maka obolra sa bolrabolray, lra ’otimo bwaleng ’ikai, lramani kwadra beceng kwadra lramo niya sa gaga, lro tolralrake kwadra lramelrame,</FORM>
        <TRANSL xml:lang="zh">在以前的時候，只要一知道懷孕了，就會宰殺豬隻，做成醃肉吊掛，如果授獵到獵物，就會用鹽巴醃製保存起來，還有小米及生產後用來煮東西的生薑，</TRANSL>
    </S>
    <S id="192">
        <FORM>mala ’ikai drwaleke ’ikai ’adolo, si ko nadroma odrava lro kaboy miya mwawmawma tolavai,odrava lro moka tolralralraka,</FORM>
        <TRANSL xml:lang="zh">把它埋起來準備隨時可用，但是在以前，不管你是不是有孕在身還是要到山上工作，就算是剛生產完也是一樣，</TRANSL>
    </S>
    <S id="193">
        <FORM>misa golragolray ka goong sa maimai, twalavalavai wa dadadavace kaelea twalralralrake, lra ala li’oco mobaliyo,</FORM>
        <TRANSL xml:lang="zh">就像動物、像牛、鴨子，就算是在工作也會走在路邊生產，並立刻包起來回家，</TRANSL>
    </S>
    <S id="194">
        <FORM>si kai lrabaibay sana kilrala sa anea, kwadra twalralrake davace mwa ma’abebere, si ka wa odri’i so miya ki’abala, si kirarokodro ’osakaele twatoma,</FORM>
        <TRANSL xml:lang="zh">而婦女們只要一聽到知道是誰生產，大家就立刻去幫忙，並祝賀生產順利還活著，並趕緊幫忙做事，</TRANSL>
    </S>
    <S id="195">
        <FORM>mara sikai idra a’abanava ki lralrake si tina, ’akala’a sa acilray si wamala idra lraladre, si tobase ’abanaw idra twalalake, kwadra lraladre lra ’awa lwa belabe, si ’awa bwalelrebelre idra dreleke si barang,</FORM>
        <TRANSL xml:lang="zh">並準備媽媽及剛出生的嬰兒要洗澡的物品，將植物用水煮開後，讓生產的母親洗澡，並將植物放在他的背後及肚子，</TRANSL>
    </S>
    <S id="196">
        <FORM>si ala idra botolro si tarokoko idra lramelram si tobase, waga idra beceng si ala idra botolro, ’awa thibithibi idra aga si ’akane idra twalralrake, lrai kelrakelra kai lraomase ’awngolro ilroko sa berathe batoko sana akanekanea si angato.</FORM>
        <TRANSL xml:lang="zh">並煮小米飯，用生薑水煮豬肉及雞肉，然後將飯煮成很稠後讓剛生產的產婦吃，而親戚朋友們也會一一的來祝賀，帶著米、豬肉、雞蛋、吃的東西及木材來祝賀慰問。</TRANSL>
    </S>
    <S id="197">
        <FORM>taka lemelemea ki Taromak konai ka soTaromak, konadroma lro ikai ka wa ’acay sana kilalra, kai swa ’alakwa amala ida tawdring,</FORM>
        <TRANSL xml:lang="zh">我們東魯凱人，在以前的時候如果有死亡的，聚會所的人只要一聽到消息，</TRANSL>
    </S>
    <S id="198">
        <FORM>si davace lwabwalre ’athingalre ki ceekelre, lrathingalre sa yakai ka wa’acay, lra irobo kwadra tarwarodranga, ma’elraelra ki taika taomasaneini,</FORM>
        <TRANSL xml:lang="zh">就會立刻戴上臀鈴環繞部落，讓部落的人都知道，於是長輩們就會聚集討論亡者這一生所發生的事或是還活者時有沒有發生任何的意外，於是會互相提醒他所遇到的不吉利的事，</TRANSL>
    </S>
    <S id="199">
        <FORM>lro amanema kwadra taki madradresenga neini, sa tangilrisiyana miya ma’anolingaw, asi lro yata, lro sedram maelrea ka wa cekecekelre, wa cekelra kilribake sedram ibaliyo, katai momawma twalisiya, si lro ’acay sa baza ai maka so’atelre,</FORM>
        <TRANSL xml:lang="zh">為何如此說，戴孝守喪是整個家族的事，整個家族要留在家裡守喪，不可以上山，那是不吉利的，如果是死在外地的，要守4天，</TRANSL>
    </S>
    <S id="200">
        <FORM>lro kibokolanga sa baboi sa comai ki ’akadolra, makatololro, lro ’acay sa a’oy makaso’atelre, katai ara a’oy waga lwaboko colro,</FORM>
        <TRANSL xml:lang="zh">如果因為要狩獵山豬、熊而受傷死亡的要守孝3天，如果是因為火災而死亡的，要守4天而且不可以用火煮飯，要用燜的或用烤的。</TRANSL>
    </S>
    <S id="201">
        <FORM>lro ’acay sa acilray maka ’itolro, katai ongo sa acilray waga ara acilray, si lro kaiyana draleke lra ’adolo ta twabai trohoro twairo’a,</FORM>
        <TRANSL xml:lang="zh">如果是死於水災，要守7天不可喝水及用水煮飯，在未埋葬以前，我們要趕快做阿粨、煮飯及煮湯，</TRANSL>
    </S>
    <S id="202">
        <FORM>kai borasi lro tasedrama ai icibingata, si lro maka kadrekase kai tararwdranga kai swa’alakwa, lra mo liyoliyoso twawtaw ai ma ka’iyalreta sedram miya, lrai ’adralota robo idra maka’iyalre,</FORM>
        <TRANSL xml:lang="zh">而地瓜在出葬的當天要已經燜烤好了，在埋葬之後，聚會所的人就會繞部落，並告訴大家要守喪的時間，於是我們就要立刻準備守喪時間所要吃的任何東西，</TRANSL>
    </S>
    <S id="203">
        <FORM>idra akaneaneta le’eng, katai maka kane idra twalrai lalawa, mwalota kiyangato kiborasi kilraceng, lro maka draleke idra wa’acay, idra zana lrai twalraita,</FORM>
        <TRANSL xml:lang="zh">在這期間我們不可以吃從野外拿來的東西，所以要立刻去挖地瓜、採集蔬菜，在亡者出葬後的當天，從那個時候，</TRANSL>
    </S>
    <S id="204">
        <FORM>si kai cekecekelre ai tara dramare kaleme lrai mwalanga, idra saka lemea, si kadro wana sa tai roborobwa ki’aele ka’ea’eraw.</FORM>
        <TRANSL xml:lang="zh">整個家族要戴孝一個月，一個月後就可以除喪，在守喪的時間，不可以參加任何的聚會及歡樂。</TRANSL>
    </S>
    <S id="205">
        <FORM>takasilavaki soTaromk ko nadroma yakai ka eeaka caylri, lra tovay kwalravalrava si kararidam kai lra saroiga, odrava kai tenaenalre wa masasalay,</FORM>
        <TRANSL xml:lang="zh">在很久以前，有一年天氣很炎熱太陽非常的大，所有的種子都乾燥枯萎，</TRANSL>
    </S>
    <S id="206">
        <FORM>si lra kadrwa ka akanea kasasilaw, si lra ikai ka kaelea moswa Diyading ka barongolro, kawai ’Adangasa amiya,</FORM>
        <TRANSL xml:lang="zh">也沒有任何可種植的食物種子，但是有一條路是通往住在地底下的族群的隧道，稱那裏為’Adangasa，</TRANSL>
    </S>
    <S id="207">
        <FORM>lra wawa kai nata rwarodranga, kibongo sa ’akay si beceng, si lro wa lra alala kiea’e lra kai kiyomaw ’ala,</FORM>
        <TRANSL xml:lang="zh">於是長輩們就到那裏幫忙割稻米及小米，如果向他們要種子，他們都不願意給，</TRANSL>
    </S>
    <S id="208">
        <FORM>si lro walra ala ’awa cwacingase ki karingiyalrailrini, lro davadavace lra alaboroboro bibi silra’e, ai ’ikakwata lrai kalralreketeta mala ilroko lraiya,</FORM>
        <TRANSL xml:lang="zh">當祖先們拿到種子時會塞在衣服裡，當長輩們要離開那裏時，他們就會撬開他們的東西及請長輩拍拍衣服檢查，不讓長輩們帶走任何一顆的種子，於是他們開始討論要如何才能帶走種子，</TRANSL>
    </S>
    <S id="209">
        <FORM>si kai lrabaibay lra ’awa dengece idra kinaomasa nelrini, si lro wa molratadre thirolro lra davace mwalrodro,</FORM>
        <TRANSL xml:lang="zh">婦女們就將種子塞在自己的身體裡，但是去上廁所小便時，種子就會掉出來，</TRANSL>
    </S>
    <S id="210">
        <FORM>si kai lraswalralray lra ’awa idra yalrini ’wa dring, odrava lro wa thirolro kadro mwacili, si sa kelranga baliyo lra ala ’otalrivaivai, si ’awa redrene swabolro lra ikainga ka beceng,</FORM>
        <TRANSL xml:lang="zh">於是男士們就將種子塞在自己的重要部位，無論怎樣去上廁所都不會掉出來，他們回到家時才將種子拿出來，播種在房子的後面，於是就有小米可以吃了，</TRANSL>
    </S>
    <S id="211">
        <FORM>si lro aga ka ’awaroro sa ’iya’iya ka beraberathi lro aga, ka siyaete ki ’alrong amiya lrai kane wawng, lra ikai ka lramatakataka ibaliyo, ta aga lraiya si ’arotokala takai agagaga lra miyaiya,</FORM>
        <TRANSL xml:lang="zh">當他們要煮吃時，只要一點點的小米，就會煮成滿滿的一鍋，足夠吃一整天，但是有一對兄妹他們留在家裡，要煮飯時，他們就說我們煮多一點等一下就不用再煮了，</TRANSL>
    </S>
    <S id="212">
        <FORM>lra karaw si ’awa gwamoco waga tokala, ata angi boraza cwaciriki siete daane, kwadra lramatakataka lra davace maw beber, si kwadra maka sawlratatadra ka wa odri’i,</FORM>
        <TRANSL xml:lang="zh">於是他們抓起一把的小米放在鍋子裡煮，小米滾燙是越煮越多，米漿塞滿了屋子，而這一對兄妹立刻逃跑出去，先跑到屋子外面的那一位還存活著，</TRANSL>
    </S>
    <S id="213">
        <FORM>kwadra maka libang mobere kiya’adalri si kolalakotho si ’acay, si kai Twaomase ka maraw nomi lraiya, si lra twalraingata tokalakala lro agata.</FORM>
        <TRANSL xml:lang="zh">而要從窗戶逃跑的那一位，被那米漿追趕上並被燙傷而死亡，於是上帝說我們太貪心了，從那時候開始當我們要煮飯時，就必須用很多的量才能煮成一鍋。</TRANSL>
    </S>
    <S id="214">
        <FORM>asiasi’i ki tamiya ki cekelre ’aingarongoini. eea ’aiyawy ’aingarongoini niyolra alray ’aiyawy ’aingarongoini niyolra alray ’aiyawy kindo’oro lroiya talawa ki vay ’aiyawi kindo’oro lro iya talawa ki vay ’aiyawy ’aingarongoini niyolra alray “kindo’orolroiya ka swatalawa”.</FORM>
        <TRANSL xml:lang="zh">1.來讚美大家一起歌頌，如果說到「肯杜爾山」，是太陽升起的地方，「肯杜爾山」是在東方。</TRANSL>
    </S>
    <S id="215">
        <FORM>drosa aiyawy Taromak lroiya gelrethe thalingolro ’aiyawi Taromak lroiya gelrethe thalingolro ’aiyawy’aingarongoini niyolra alray ’aiyawy ’aingarongoini niyolra alray “Taromak lroiya mwa kolrodro kai aniya thalingolro”.</FORM>
        <TRANSL xml:lang="zh">2.來讚美大家一起歌頌，如果說到Taromak，四周的人都會顫抖害怕，Taromak讓四周的人都害怕戰戰兢兢的。</TRANSL>
    </S>
    <S id="216">
        <FORM>tolo ’aiyawy talraysi Taromak siniabolwane ’aiyawi talraysi Taromak sini abolwane’aiyawy ’aingarongoini niyolra alray “Talraysi Taromak sini kadromana”.</FORM>
        <TRANSL xml:lang="zh">3.來讚美大家一起歌頌，說起Taromak的鞦韆是祖先傳下來的，Taromak的鞦韆是祖先教育禮儀的。</TRANSL>
    </S>
    <S id="217">
        <FORM>so’ate ’aiyawy cekelre Taromak tawthebethebane ’aiyawy cekelreTaromak tawthebethe bane ’aiyawy ’aingarongoini niyolra alray “cekelre Taromak makala ka akanekanea”.</FORM>
        <TRANSL xml:lang="zh">4.來讚美大家一起歌頌，說起我們的部落，我們的部落種植任何的東西都會有收穫的，Taromak的部落是物產豐富的地方。</TRANSL>
    </S>
    <S id="218">
        <FORM>lima ’aiyawy takai olawlawa bolo ki lrawmo ’aiyawy takai olawlawabolo ki lrawmo ’aiyawy ’aingarongoini niyolra alray “takai karimoro sabolwa ki lrawmo”.</FORM>
        <TRANSL xml:lang="zh">5.來讚美大家一起歌頌，我們不要忘記爺爺們的教導，我們不可以忘記爺爺祖先們的教導。</TRANSL>
    </S>
    <S id="219">
        <FORM>eenem ’aiyawy takai kaelraelra rawrathodaneta ’aiyawy takai kaelraelra rawrathodaneta ’aiyawy ’aingarongoini niyolra alray “takai mo’elra ki takarathodaneta” ta anoliyalingaw kai kari moro ki soro ki cocongo lra neea ki kakoza.</FORM>
        <TRANSL xml:lang="zh">6.來讚美大家一起歌頌，我們要團結，祖先教育我們一定要團結，我們不可以改變。</TRANSL>
    </S>
    <S id="220">
        <FORM>kai senay amani lro avaevaevaere lro ’alrang lro ka lra becenga wa se asenay, ka dro wasenanay lro senasenay tako ’athi nga thinga lre ki marolra vavalrake.</FORM>
        <TRANSL xml:lang="zh">這首歌大多是在有節慶時及結婚典禮或是豐年祭的時候才會唱，平時都不太會唱這首歌，在男人聚會時唱，讓青年可以學習。</TRANSL>
    </S>
    <S id="221">
        <FORM>kadralaza ki soTaromak. kai natarwarodranga, kai dralay lro ’asalisisi sa baza sa beceng, lro ’alra’alrang avaevaere mararake drwaladralay,</FORM>
        <TRANSL xml:lang="zh">我們的長輩會在甚麼時後跳舞呢？慶典時、祭拜自己所殺過的敵人、小米收穫時、婚禮時或是娛樂時都會手圈著手跳舞，</TRANSL>
    </S>
    <S id="222">
        <FORM>si kai tarwarodranga lra mata ngeangea, ma tholiyolithi akwalralray idra taka omasanelrini, idra takarakaca idra tasi baza, ta’ana’ana idra tala bwabwalra idra lro bekase si a sangasanga.</FORM>
        <TRANSL xml:lang="zh">跳舞時長輩們會一個 一個輪流的說出他這一生中的各種表現，他的勇敢事蹟，曾經殺過多少敵人，狩獵過多少的動物及成果。</TRANSL>
    </S>
    <S id="223">
        <FORM>idra konadroma sa masi bazabazana ano’iyako sibazamiya akwalray. si lro akwalray, kadro ta akawa lray ida rothalra idra maelra ka tamiyaneta lro makadralay lrai wanga twakainene si masososo, tako ongongolro idra bava silro drangdrang,</FORM>
        <TRANSL xml:lang="zh">長輩們在一一報完自己的戰功成果及跳完舞以後，又坐在一起一邊喝酒一邊說說自己的各項事蹟，</TRANSL>
    </S>
    <S id="224">
        <FORM>yakai kwadra sa akwalray ikai kwadra ta’ali bata idra tamiya neini, ka masosogo si ma’alrangalrangai sabava siongolro,</FORM>
        <TRANSL xml:lang="zh">在酒酣耳熱的時候，有時會誇大的說超出自己的成果，而誇大的人就會被罰買酒請大家喝，</TRANSL>
    </S>
    <S id="225">
        <FORM>yakai kwadra kadralaza kwadra ’atrilratrilraw niya, wa kene’e lra thibolray si kai maro lravavalrake,</FORM>
        <TRANSL xml:lang="zh">長輩們在跳舞時也會有不同的舞步，會蹲下然後跳起來，</TRANSL>
    </S>
    <S id="226">
        <FORM>lro dralay mwaliyoliyoso senasenay, si kai yasanenga ’aezalrenga idra malikakakasaw,lro karathodo kai tasi karingiyalraza tasi bengelaza mati ’ea’ea’eraw. lro mararake drwalay lro ceelre kai lra omase ma’eraw makanaele ,inilinga lro ’alra’alrang lro kalrabecenga lro kelra kai bazabaza lra ka’eraw si kelra ki’aele drwala ysenasenay mato balebale.</FORM>
        <TRANSL xml:lang="zh">而較年輕的長輩，會繞圈圈一邊唱歌一邊跳舞，而到了現在，增加了許多不同的舞步及舞蹈，看起來是非常的熱鬧。跳圈圈舞就是讓所有人感到很快樂。</TRANSL>
    </S>
    <S id="227">
        <FORM>dwae dar’e tomaomase. konai kasoTaromak, kai natarwarodranga. ki kai twa omaomas si kai wa daedare’e,</FORM>
        <TRANSL xml:lang="zh">在我們東魯凱，我們的長輩很會畫圖雕刻，</TRANSL>
    </S>
    <S id="228">
        <FORM>kai sadringidringa ki lratadre, arakai idra alribi tikitiki tomaomse,</FORM>
        <TRANSL xml:lang="zh">立在外面的會用石板，並且用鐵鎚慢慢的刻畫出人像，</TRANSL>
    </S>
    <S id="229">
        <FORM>kai olodro daane ki lratalriyalralray, kai lrawlodro ka tino maomasa le’eng, lra mani kai ’alakwa sana awlodro si lra banini, ka ni tomaomasa le’eng kai nidaedare’a, ki sarakaikaiya, ki thodrong ki labo ’omamaca lro to tawboba,</FORM>
        <TRANSL xml:lang="zh">頭目家的柱子及家裡全部會繪畫或雕刻人像，聚會所裡的柱子、桌子也都會雕刻圖案，會製作農具或常使用到的鐵器等，如刀柄、刀鞘會鑲鐵片，</TRANSL>
    </S>
    <S id="230">
        <FORM>to lrong to tataboha to asolo, ko nadroma yakai kwadra siyadadare’e, si daredare’e sa labo, bakalre, takithi, cevelre, kilong, tokolo,</FORM>
        <TRANSL xml:lang="zh">如臼、木頭做的盤子、杵從以前就都會自己製作，也會製作刀、匕首、小刀、挖地瓜用的工具、鐮刀、獸夾等，</TRANSL>
    </S>
    <S id="231">
        <FORM>si lro dar’e lra mabalibalithi sa lramanema, ko nadroma kadrwa thingalre sa ’aiso, kai lrabaibai ma’atakesikesi, sa tato balakwlakwa sa taemere to sa’a to re’ethe, to karadrare to’ilra wa dare’e, le’eng ki sarakaikaiya cekecekelre,</FORM>
        <TRANSL xml:lang="zh">以前是沒有錢也不知道錢，所以製作後會互相交換自己所製作的工具、刀具，而女性們會互相教育學習做篩子藤籃、做竹編的盤子、做放衣服的箱子、編背籃、編頭帶、家庭的生活用品等，</TRANSL>
    </S>
    <S id="232">
        <FORM>si ko nadoma sa kadrwana ka kwang, twa boo to laylri si arakaikai lrwalra’e, si kwadra lratotomo lra dar’e, ki lragane to boo to laylaylri to kwakwang, to vangolro to vakavaka ki lraganelrini,</FORM>
        <TRANSL xml:lang="zh">在以前是沒有槍枝，是使用弓、箭去狩獵，所以爺爺阿公們就會做弓、箭、做槍給孫子們，也會做陀螺、高蹺給孫子玩，</TRANSL>
    </S>
    <S id="233">
        <FORM>si ko natarwarodranga, asawalray ababay taliligilri dwaedare’e, sa manemanenga idra sa rakaikaiya nelrini, kotaka mwabalibalithi, ta kakeceng si kicakwa nikai kamodo, kai tatomatomana ki natarwarodranga.</FORM>
        <TRANSL xml:lang="zh">在以前無論是男性、女性都會自己製作任何所需要的東西、日用品、工具等，現在換成我們了，我們要認真學習祖先們製作工具及任何物品的方法及知識，這樣這些技術才不致於失傳。</TRANSL>
    </S>
    <S id="234">
        <FORM>Ta’onaganagana. kai nagane sana amanema ka siyanagane, kai lragolragolray lrazazam, kai lrangato lrawbolro kai sarakaikaiyaneta le’eng,</FORM>
        <TRANSL xml:lang="zh">所謂的名字，任何的東西都有它的名字，動物、鳥類、樹木、植物草類及使用的東西，</TRANSL>
    </S>
    <S id="235">
        <FORM>kaivai ka sini kadromana ka amanita ka omase ka swa nanagane, si lramitaka omase lro kaita sonagane, lrai thingalrata sa manemaiyata dwawlro, si ka nagane kadro ca’ange sonagane, yakai kwadra yata ka cocongolra ka nagane,</FORM>
        <TRANSL xml:lang="zh">從以前我們人類就給他們取名字，我們人類也是如此，如果我們沒有取名字，我們就不知道如何稱呼他們了。但是名字是不可以隨便稱呼或取名，我們有我們所傳承依據的，</TRANSL>
    </S>
    <S id="236">
        <FORM>si lro tolralraketa ma’elraelra kai tarwarodranga, ai ’asianeaneta sonagane miya, si lra ceelre idra ki lrolroda ki tama,</FORM>
        <TRANSL xml:lang="zh">如果我們生了孩子，長輩們就會商量取什麼名字，他們會依據父親的家族來源給孩子取名字，</TRANSL>
    </S>
    <S id="237">
        <FORM>lro athada ka tara swa nagane kai talrisawalraza, ikailro amani kai talri ababaza ka sonagane, yakai kwadra wa dongdong idra takabotolwa lro sakaneanea, ki tama si tina kwadra mabototolo, ki nagane ki cocongolra lra ala sonagane,</FORM>
        <TRANSL xml:lang="zh">如果是頭一胎就會取男方的名字，有時也會取女方（娘家）的名字，有的會視誰的地位比較大，不管是父親或母親，就由地位比較大的那方取名字，依據名字的傳承延續取名字，</TRANSL>
    </S>
    <S id="238">
        <FORM>si kwadra mati kiyalribake kata swanaganagane, ’akiyalribaketa amani lro wa mocongolro miya, yakai kwadra kadro mathare’e ki nagane, lra kacaecaecaeme lromiyainiya, ’abalithi ta idra nagane sonagane,</FORM>
        <TRANSL xml:lang="zh">但是那要避免不吉利的名字，我們一定要小心避開，以免就像那名字一樣，有些名字不是很好，取了這個名字之後就常生病，如果是這樣就要換取另一個名字，</TRANSL>
    </S>
    <S id="239">
        <FORM>ikai lro bai ’asilralralrake ki tara ’asalisi, lra sonagane idra yalrini ka nagane, yakai kwadra lro tolralrake kadro matharithariri kadro ’awdriodri’i,</FORM>
        <TRANSL xml:lang="zh">也有的會過繼給通靈者做孩子，然後就會取通靈者他們的名字，有得是因為生了孩子，而孩子的狀況不好而夭折，</TRANSL>
    </S>
    <S id="240">
        <FORM>si lro tolralrake ’alaingi sonanagane sana odri’i miya, ’asi lraceng ’asi horaimay ’asi lilroko ’asitralese, yakai kwadra mawlase sa lralrake lro tolralrake bai ’asi lralralrake sa droma,</FORM>
        <TRANSL xml:lang="zh">所以如果再生孩子時（下一胎），就會隨便取名字，只要孩子能活著就好，無論是蔬菜、蓬萊米、野草莓、植物都可是用來取孩子的名字的。</TRANSL>
    </S>
    <S id="241">
        <FORM>lra sonagane idra naganelrini, yakai kwadra kiya ’alrang si kai to lralralrake, amala sa lralrake silralrake lra sonagane idra naganelrini, lra kadro tarathaino maboy si tolralrake lrasonagane idra naganelrini,</FORM>
        <TRANSL xml:lang="zh">有的是沒有孩子的命，恐怕自己的孩子會夭折，就形式上將自己的孩子過繼給他人，並取他們家族的名字，也有的是結婚後沒有生孩子，就會領養他人的孩子，並取了自己家族的名字，沒有多久就懷孕生子，並取名字。</TRANSL>
    </S>
    <S id="242">
        <FORM>si konai ka soTaromak, kanai salriyaka drosadrosa sa nagane kanai amalamala lrwangay sa nagane.</FORM>
        <TRANSL xml:lang="zh">我們東魯凱沒有取兩個名字的，也不會販賣自己的名字。</TRANSL>
    </S>
    <S id="243">
        <FORM>maramaramaw </FORM>
        <TRANSL xml:lang="zh">相同</TRANSL>
    </S>
    <S id="244">
        <FORM>mathingathingalre</FORM>
        <TRANSL xml:lang="zh">相互認識</TRANSL>
    </S>
    <S id="245">
        <FORM>makilawlawgo</FORM>
        <TRANSL xml:lang="zh">互相了解</TRANSL>
    </S>
    <S id="246">
        <FORM>’adongodong</FORM>
        <TRANSL xml:lang="zh">遵循、跟隨</TRANSL>
    </S>
    <S id="247">
        <FORM>bazabaza</FORM>
        <TRANSL xml:lang="zh">外賓；外人</TRANSL>
    </S>
    <S id="248">
        <FORM>waga </FORM>
        <TRANSL xml:lang="zh">煮、烹調</TRANSL>
    </S>
    <S id="249">
        <FORM>nadroma</FORM>
        <TRANSL xml:lang="zh">從前</TRANSL>
    </S>
    <S id="250">
        <FORM>taingeaneta </FORM>
        <TRANSL xml:lang="zh">唯一的</TRANSL>
    </S>
    <S id="251">
        <FORM>kai yasa</FORM>
        <TRANSL xml:lang="zh">現在</TRANSL>
    </S>
    <S id="252">
        <FORM>mawbalibalithi </FORM>
        <TRANSL xml:lang="zh">交換、交替（在此有戰爭含意）</TRANSL>
    </S>
    <S id="253">
        <FORM>lavai</FORM>
        <TRANSL xml:lang="zh">工作</TRANSL>
    </S>
    <S id="254">
        <FORM>thingalre </FORM>
        <TRANSL xml:lang="zh">會、知道</TRANSL>
    </S>
    <S id="255">
        <FORM>makaelraelra </FORM>
        <TRANSL xml:lang="zh">不同的</TRANSL>
    </S>
    <S id="256">
        <FORM>madraw</FORM>
        <TRANSL xml:lang="zh">很大</TRANSL>
    </S>
    <S id="257">
        <FORM>lralralrake </FORM>
        <TRANSL xml:lang="zh">孩子 </TRANSL>
    </S>
    <S id="258">
        <FORM>lragane</FORM>
        <TRANSL xml:lang="zh">孫子</TRANSL>
    </S>
    <S id="259">
        <FORM>Tatwalraza</FORM>
        <TRANSL xml:lang="zh">由來</TRANSL>
    </S>
    <S id="260">
        <FORM>lramataka </FORM>
        <TRANSL xml:lang="zh">兄弟姊妹</TRANSL>
    </S>
    <S id="261">
        <FORM>mobere </FORM>
        <TRANSL xml:lang="zh">跑開、跑掉（指逃難）</TRANSL>
    </S>
    <S id="262">
        <FORM>tawkelra</FORM>
        <TRANSL xml:lang="zh">初到、剛到</TRANSL>
    </S>
    <S id="263">
        <FORM>mobangabang</FORM>
        <TRANSL xml:lang="zh">繁忙</TRANSL>
    </S>
    <S id="264">
        <FORM>tocacane </FORM>
        <TRANSL xml:lang="zh">種田</TRANSL>
    </S>
    <S id="265">
        <FORM>akolikoli </FORM>
        <TRANSL xml:lang="zh">義務勞動</TRANSL>
    </S>
    <S id="266">
        <FORM>sarakaikaiya </FORM>
        <TRANSL xml:lang="zh">使用</TRANSL>
    </S>
    <S id="267">
        <FORM>’atakesikesi </FORM>
        <TRANSL xml:lang="zh">教導、教學</TRANSL>
    </S>
    <S id="268">
        <FORM>’odrolidroli</FORM>
        <TRANSL xml:lang="zh">種植</TRANSL>
    </S>
    <S id="269">
        <FORM>araomaomase</FORM>
        <TRANSL xml:lang="zh">人工、人力</TRANSL>
    </S>
    <S id="270">
        <FORM>mwatrekabe</FORM>
        <TRANSL xml:lang="zh">裂開</TRANSL>
    </S>
    <S id="271">
        <FORM>’akelrangakai yasa</FORM>
        <TRANSL xml:lang="zh">至今；到現在</TRANSL>
    </S>
    <S id="272">
        <FORM>bolobolo</FORM>
        <TRANSL xml:lang="zh">教育</TRANSL>
    </S>
    <S id="273">
        <FORM>’okidrin</FORM>
        <TRANSL xml:lang="zh">形容用湯匙食用</TRANSL>
    </S>
    <S id="274">
        <FORM>kalra kecela</FORM>
        <TRANSL xml:lang="zh">冬天</TRANSL>
    </S>
    <S id="275">
        <FORM>gegege</FORM>
        <TRANSL xml:lang="zh">揉；摩擦</TRANSL>
    </S>
    <S id="276">
        <FORM>adolota</FORM>
        <TRANSL xml:lang="zh">準備</TRANSL>
    </S>
    <S id="277">
        <FORM>tara </FORM>
        <TRANSL xml:lang="zh">常常</TRANSL>
    </S>
    <S id="278">
        <FORM>&amp;rsquo;asalisi</FORM>
        <TRANSL xml:lang="zh">祭拜儀式</TRANSL>
    </S>
    <S id="279">
        <FORM>twabay </FORM>
        <TRANSL xml:lang="zh">做小米糕點</TRANSL>
    </S>
    <S id="280">
        <FORM>bibi </FORM>
        <TRANSL xml:lang="zh">拍一拍（指拍拍身上衣服的動作）</TRANSL>
    </S>
    <S id="281">
        <FORM>lidokwa</FORM>
        <TRANSL xml:lang="zh">平原</TRANSL>
    </S>
    <S id="282">
        <FORM>tasietetea </FORM>
        <TRANSL xml:lang="zh">滿滿的</TRANSL>
    </S>
    <S id="283">
        <FORM>omase</FORM>
        <TRANSL xml:lang="zh">人群</TRANSL>
    </S>
    <S id="284">
        <FORM>modrerem </FORM>
        <TRANSL xml:lang="zh">浸泡</TRANSL>
    </S>
    <S id="285">
        <FORM>lrwawlrangoy </FORM>
        <TRANSL xml:lang="zh">游泳</TRANSL>
    </S>
    <S id="286">
        <FORM>mabanaw</FORM>
        <TRANSL xml:lang="zh">洗澡</TRANSL>
    </S>
    <S id="287">
        <FORM>lrokaredam </FORM>
        <TRANSL xml:lang="zh">乾的、乾枯</TRANSL>
    </S>
    <S id="288">
        <FORM>tokotokolo</FORM>
        <TRANSL xml:lang="zh">放陷阱（狩獵的一種方法）</TRANSL>
    </S>
    <S id="289">
        <FORM>’ana</FORM>
        <TRANSL xml:lang="zh">指狩獵有收穫</TRANSL>
    </S>
    <S id="290">
        <FORM>mwadaylri </FORM>
        <TRANSL xml:lang="zh">很遠</TRANSL>
    </S>
    <S id="291">
        <FORM>tothadalane </FORM>
        <TRANSL xml:lang="zh">常常</TRANSL>
    </S>
    <S id="292">
        <FORM> twa talreke</FORM>
        <TRANSL xml:lang="zh">煮飯</TRANSL>
    </S>
    <S id="293">
        <FORM>sebesebe</FORM>
        <TRANSL xml:lang="zh">擠出</TRANSL>
    </S>
    <S id="294">
        <FORM>siyawlioli</FORM>
        <TRANSL xml:lang="zh">一定有收穫</TRANSL>
    </S>
    <S id="295">
        <FORM>waong</FORM>
        <TRANSL xml:lang="zh">一整天</TRANSL>
    </S>
    <S id="296">
        <FORM>sanga</FORM>
        <TRANSL xml:lang="zh">指最快的</TRANSL>
    </S>
    <S id="297">
        <FORM>ma’a dolo</FORM>
        <TRANSL xml:lang="zh">便宜</TRANSL>
    </S>
    <S id="298">
        <FORM>makocingale</FORM>
        <TRANSL xml:lang="zh">很貴；困難</TRANSL>
    </S>
    <S id="299">
        <FORM>kalase </FORM>
        <TRANSL xml:lang="zh">不喜歡</TRANSL>
    </S>
    <S id="300">
        <FORM>asotedratedra</FORM>
        <TRANSL xml:lang="zh">剩餘</TRANSL>
    </S>
    <S id="301">
        <FORM>tolralrake</FORM>
        <TRANSL xml:lang="zh">生小孩</TRANSL>
    </S>
    <S id="302">
        <FORM>talagi </FORM>
        <TRANSL xml:lang="zh">朋友</TRANSL>
    </S>
    <S id="303">
        <FORM>macaecaeme </FORM>
        <TRANSL xml:lang="zh">生病</TRANSL>
    </S>
    <S id="304">
        <FORM>sakainino</FORM>
        <TRANSL xml:lang="zh">不好意思</TRANSL>
    </S>
    <S id="305">
        <FORM>babiyabilra </FORM>
        <TRANSL xml:lang="zh">旁邊</TRANSL>
    </S>
    <S id="306">
        <FORM>tangerangerara</FORM>
        <TRANSL xml:lang="zh">直行</TRANSL>
    </S>
    <S id="307">
        <FORM>momawmata </FORM>
        <TRANSL xml:lang="zh">上山</TRANSL>
    </S>
    <S id="308">
        <FORM>kalra lamolra</FORM>
        <TRANSL xml:lang="zh">要除草的</TRANSL>
    </S>
    <S id="309">
        <FORM>mabolobolo </FORM>
        <TRANSL xml:lang="zh">相互討論、交流</TRANSL>
    </S>
    <S id="310">
        <FORM>lrabaybay</FORM>
        <TRANSL xml:lang="zh">女性的</TRANSL>
    </S>
    <S id="311">
        <FORM>moliyoliyoso</FORM>
        <TRANSL xml:lang="zh">環繞；轉來轉去</TRANSL>
    </S>
    <S id="312">
        <FORM>malikasakasaw</FORM>
        <TRANSL xml:lang="zh">跳舞</TRANSL>
    </S>
    <S id="313">
        <FORM>dongodrongo </FORM>
        <TRANSL xml:lang="zh">依照；追隨</TRANSL>
    </S>
    <S id="314">
        <FORM>cengeceng ki daane</FORM>
        <TRANSL xml:lang="zh">一家之主</TRANSL>
    </S>
    <S id="315">
        <FORM>agiyaginga</FORM>
        <TRANSL xml:lang="zh">最小的</TRANSL>
    </S>
    <S id="316">
        <FORM>ma’a libolibolro</FORM>
        <TRANSL xml:lang="zh">互相幫忙</TRANSL>
    </S>
    <S id="317">
        <FORM>takatakanga</FORM>
        <TRANSL xml:lang="zh">最大的（長女、長子）</TRANSL>
    </S>
    <S id="318">
        <FORM>mo’alra’alrang</FORM>
        <TRANSL xml:lang="zh">有求婚之意思</TRANSL>
    </S>
    <S id="319">
        <FORM>ababaza </FORM>
        <TRANSL xml:lang="zh">女方</TRANSL>
    </S>
    <S id="320">
        <FORM>’abililri</FORM>
        <TRANSL xml:lang="zh">最後、遲的</TRANSL>
    </S>
    <S id="321">
        <FORM>’adrodrolo</FORM>
        <TRANSL xml:lang="zh">分送、分享</TRANSL>
    </S>
    <S id="322">
        <FORM>makawrivariva </FORM>
        <TRANSL xml:lang="zh">談話</TRANSL>
    </S>
    <S id="323">
        <FORM>lwabotho </FORM>
        <TRANSL xml:lang="zh">鬆綁、解開</TRANSL>
    </S>
    <S id="324">
        <FORM>drekas </FORM>
        <TRANSL xml:lang="zh">約束、制度</TRANSL>
    </S>
    <S id="325">
        <FORM>avaevaevaere</FORM>
        <TRANSL xml:lang="zh">歡樂</TRANSL>
    </S>
    <S id="326">
        <FORM>maka orivariva</FORM>
        <TRANSL xml:lang="zh">取笑</TRANSL>
    </S>
    <S id="327">
        <FORM>sabosabong</FORM>
        <TRANSL xml:lang="zh">罰</TRANSL>
    </S>
    <S id="328">
        <FORM>draladralay</FORM>
        <TRANSL xml:lang="zh">圈圈舞</TRANSL>
    </S>
    <S id="329">
        <FORM>tinokocingala </FORM>
        <TRANSL xml:lang="zh">名譽</TRANSL>
    </S>
    <S id="330">
        <FORM>sicengecenge </FORM>
        <TRANSL xml:lang="zh">管理</TRANSL>
    </S>
    <S id="331">
        <FORM>daedae </FORM>
        <TRANSL xml:lang="zh">土地</TRANSL>
    </S>
    <S id="332">
        <FORM>lrakawkawlro</FORM>
        <TRANSL xml:lang="zh">平民</TRANSL>
    </S>
    <S id="333">
        <FORM>sororo</FORM>
        <TRANSL xml:lang="zh">繼承</TRANSL>
    </S>
    <S id="334">
        <FORM>asaeea’a</FORM>
        <TRANSL xml:lang="zh">播種</TRANSL>
    </S>
    <S id="335">
        <FORM>marekedre</FORM>
        <TRANSL xml:lang="zh">堅強、堅固</TRANSL>
    </S>
    <S id="336">
        <FORM>balrebalre </FORM>
        <TRANSL xml:lang="zh">竹子</TRANSL>
    </S>
    <S id="337">
        <FORM>’atwanaw</FORM>
        <TRANSL xml:lang="zh">開始</TRANSL>
    </S>
    <S id="338">
        <FORM>kidremedreme</FORM>
        <TRANSL xml:lang="zh">用心想</TRANSL>
    </S>
    <S id="339">
        <FORM>wakanekane </FORM>
        <TRANSL xml:lang="zh">正在吃</TRANSL>
    </S>
    <S id="340">
        <FORM>kaw’ongonga </FORM>
        <TRANSL xml:lang="zh">只感覺煩躁</TRANSL>
    </S>
    <S id="341">
        <FORM> ’aevege</FORM>
        <TRANSL xml:lang="zh">綁住</TRANSL>
    </S>
    <S id="342">
        <FORM>tobitobi </FORM>
        <TRANSL xml:lang="zh">哭</TRANSL>
    </S>
    <S id="343">
        <FORM>lralrake </FORM>
        <TRANSL xml:lang="zh">小孩</TRANSL>
    </S>
    <S id="344">
        <FORM> ’enga’enga</FORM>
        <TRANSL xml:lang="zh">形容嬰兒的哭聲</TRANSL>
    </S>
    <S id="345">
        <FORM>thothotho </FORM>
        <TRANSL xml:lang="zh">吸允</TRANSL>
    </S>
    <S id="346">
        <FORM>cocongolra </FORM>
        <TRANSL xml:lang="zh">傳承；傳授</TRANSL>
    </S>
    <S id="347">
        <FORM>vavangale</FORM>
        <TRANSL xml:lang="zh">安撫</TRANSL>
    </S>
    <S id="348">
        <FORM>aivivivigi </FORM>
        <TRANSL xml:lang="zh">念咒</TRANSL>
    </S>
    <S id="349">
        <FORM>ataitaitariri </FORM>
        <TRANSL xml:lang="zh">一直跳躍</TRANSL>
    </S>
    <S id="350">
        <FORM>wawawawng</FORM>
        <TRANSL xml:lang="zh">整整一天</TRANSL>
    </S>
    <S id="351">
        <FORM>talrolroda </FORM>
        <TRANSL xml:lang="zh">必經之道</TRANSL>
    </S>
    <S id="352">
        <FORM>ma’akwakwa </FORM>
        <TRANSL xml:lang="zh">比賽</TRANSL>
    </S>
    <S id="353">
        <FORM>swalisali</FORM>
        <TRANSL xml:lang="zh">搬</TRANSL>
    </S>
    <S id="354">
        <FORM>lingolingolro</FORM>
        <TRANSL xml:lang="zh">授獵</TRANSL>
    </S>
    <S id="355">
        <FORM>mathotholro</FORM>
        <TRANSL xml:lang="zh">咳嗽</TRANSL>
    </S>
    <S id="356">
        <FORM>kodadaana</FORM>
        <TRANSL xml:lang="zh">每一戶；挨家挨戶</TRANSL>
    </S>
    <S id="357">
        <FORM>tatolralralraka </FORM>
        <TRANSL xml:lang="zh">生產</TRANSL>
    </S>
    <S id="358">
        <FORM>kiyalalaw </FORM>
        <TRANSL xml:lang="zh">相同</TRANSL>
    </S>
    <S id="359">
        <FORM>lramelrame</FORM>
        <TRANSL xml:lang="zh">生薑</TRANSL>
    </S>
    <S id="360">
        <FORM>maimai</FORM>
        <TRANSL xml:lang="zh">鴨子</TRANSL>
    </S>
    <S id="361">
        <FORM>a’abanava </FORM>
        <TRANSL xml:lang="zh">準備洗澡用的物品</TRANSL>
    </S>
    <S id="362">
        <FORM>’akala’a</FORM>
        <TRANSL xml:lang="zh">燒</TRANSL>
    </S>
    <S id="363">
        <FORM>kilribake </FORM>
        <TRANSL xml:lang="zh">用心的、小心的</TRANSL>
    </S>
    <S id="364">
        <FORM>mwalanga</FORM>
        <TRANSL xml:lang="zh">拿走；去除</TRANSL>
    </S>
    <S id="365">
        <FORM>lwaboko </FORM>
        <TRANSL xml:lang="zh">燜</TRANSL>
    </S>
    <S id="366">
        <FORM>colro</FORM>
        <TRANSL xml:lang="zh">烤</TRANSL>
    </S>
    <S id="367">
        <FORM>lalawa</FORM>
        <TRANSL xml:lang="zh">野外</TRANSL>
    </S>
    <S id="368">
        <FORM>masasalay</FORM>
        <TRANSL xml:lang="zh">枯萎</TRANSL>
    </S>
    <S id="369">
        <FORM>kiyomaw </FORM>
        <TRANSL xml:lang="zh">不同意</TRANSL>
    </S>
    <S id="370">
        <FORM>boroboro </FORM>
        <TRANSL xml:lang="zh">亂翻</TRANSL>
    </S>
    <S id="371">
        <FORM>gwamoco </FORM>
        <TRANSL xml:lang="zh">形容用手抓一把</TRANSL>
    </S>
    <S id="372">
        <FORM>kiya’adalri</FORM>
        <TRANSL xml:lang="zh">被追趕上</TRANSL>
    </S>
    <S id="373">
        <FORM>agagaga </FORM>
        <TRANSL xml:lang="zh">一再的煮</TRANSL>
    </S>
    <S id="374">
        <FORM>talawa </FORM>
        <TRANSL xml:lang="zh">昇起</TRANSL>
    </S>
    <S id="375">
        <FORM>gelrethe </FORM>
        <TRANSL xml:lang="zh">顫抖害怕</TRANSL>
    </S>
    <S id="376">
        <FORM>olawlawa </FORM>
        <TRANSL xml:lang="zh">不要忘記</TRANSL>
    </S>
    <S id="377">
        <FORM>rawrathodaneta </FORM>
        <TRANSL xml:lang="zh">團結</TRANSL>
    </S>
    <S id="378">
        <FORM>mo’elra </FORM>
        <TRANSL xml:lang="zh">改變</TRANSL>
    </S>
    <S id="379">
        <FORM>mararake </FORM>
        <TRANSL xml:lang="zh">牽手</TRANSL>
    </S>
    <S id="380">
        <FORM>ma tholiyolithi</FORM>
        <TRANSL xml:lang="zh">輪流</TRANSL>
    </S>
    <S id="381">
        <FORM>ta’ali bata</FORM>
        <TRANSL xml:lang="zh">超過；逾越</TRANSL>
    </S>
    <S id="382">
        <FORM>thibolray </FORM>
        <TRANSL xml:lang="zh">跳起來</TRANSL>
    </S>
    <S id="383">
        <FORM>kene’e </FORM>
        <TRANSL xml:lang="zh">蹲</TRANSL>
    </S>
    <S id="384">
        <FORM>twa omaomas</FORM>
        <TRANSL xml:lang="zh">畫圖</TRANSL>
    </S>
    <S id="385">
        <FORM>mabalibalithi </FORM>
        <TRANSL xml:lang="zh">交換</TRANSL>
    </S>
    <S id="386">
        <FORM>sadringidringa </FORM>
        <TRANSL xml:lang="zh">立起來</TRANSL>
    </S>
    <S id="387">
        <FORM>tikitiki </FORM>
        <TRANSL xml:lang="zh">用鐵鎚打的動作</TRANSL>
    </S>
    <S id="388">
        <FORM>thodrong </FORM>
        <TRANSL xml:lang="zh">刀柄</TRANSL>
    </S>
    <S id="389">
        <FORM>’omamaca</FORM>
        <TRANSL xml:lang="zh">鑲</TRANSL>
    </S>
    <S id="390">
        <FORM>ca’ange</FORM>
        <TRANSL xml:lang="zh">隨便；隨意</TRANSL>
    </S>
    <S id="391">
        <FORM>dwawlro</FORM>
        <TRANSL xml:lang="zh">稱呼</TRANSL>
    </S>
    <S id="392">
        <FORM>lrolroda </FORM>
        <TRANSL xml:lang="zh">來源</TRANSL>
    </S>
    <S id="393">
        <FORM>’abalithi </FORM>
        <TRANSL xml:lang="zh">更換</TRANSL>
    </S>
    <S id="394">
        <FORM>’awdriodri’i</FORM>
        <TRANSL xml:lang="zh">活著（在此有夭折之意）</TRANSL>
    </S>
</TEXT>
