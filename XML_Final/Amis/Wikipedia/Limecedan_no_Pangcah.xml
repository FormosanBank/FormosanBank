<?xml version="1.0" ?>
<TEXT id="Limecedan_no_Pangcah" source="Wikipedia">
  <S>Limecedan no Pangcah Itini i kasafinacadan takarakaraw ko tatirengan no limecedan no Pangcah, o mafana'ay a romadiw ato kero' a masafelaway. Nano kaemangan damsay malalokay a matayal, maratar to dafak miradom, mifaca', misakaranam, malepon konini tatayalen aca no loma', to romi'ad i talariyar micekiw, mirengos tono riyar, anca talalotok maomah, pakaen to kolong, tahakakerem to ko romi'ad ta minokay, tangsol to misakalafi sapakalafi to mato'asay. Maraod to ko katatodongan no mihecan ko limecedan no Pangcah, ira to ko kahemekan malotatodong, maedeng to ko kalalacal, malacecay to ko faloco' ano saan, misafaloco' to sakararamod. Sa honihoni sato tayra i loma' no fa'inayan a mitapi', mipadang miasik to salawacan no loma', mipadang a miradom, masakaranam, pacafay to mato'asay. O roma i, ano o kapah ko maolahay toya limecadan i, tayra i loma' no fafahiyan a pakasoy, kaliwmahan mipadang malingad, tadafa'inayan kako anosa talalotok midongec pakaolah to mato'asay no fafahiyan, onini koya sowal ano mamikadafo to ko limecedan a kaying, o rarakaten konini a demak. Itiya ho o kato'asan a talihocan no limecedan i niyaro, ano palecad han to aniniay i tokay ma'orip a limecedan, wata ko kasasiroma. nika oya nano kakaemangan, ya damsayay lipahakay malalokay a matayal fangcalay nano rayray manengneng i tatirengan no limecedan no Pangcah. Caay ko sasafaen ko maro'ay i tokay ko aniniay a limecedan no Pangcah, teked sa cacay tayni tona falohay a talihocan a milifet a matayal, mi'em'em to 'ilol miliyas to niyaro', milifet ho minanam to 'orip itini i tokay. So'elin to malalok cangra matayal, o roray koni caay kasaan, pacena'an makakaleto ko tao misalama, cangra sa, palasawad sa to pahanhanan, nanam sato a matayal, ano mimimiming ko lifon, o faloco' sapifalicaw to 'orip no loma' i niyaro, o roray koni caay kasaan hadidi sa to roray cangra. Pi'arawan to lakaw 1998 : . 2001 : : . 2001 : : . 2003 : , , , , : . 2008 : .</S>
</TEXT>
