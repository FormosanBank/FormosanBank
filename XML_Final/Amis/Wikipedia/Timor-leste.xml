<?xml version="1.0" ?>
<TEXT id="Timor-leste" source="Wikipedia">
  <S>Timor leste Itini i 8 50 S, 125 55 E, noAsiya ko Timor leste. Polong no sekalay i 14,874 sq km &quot;saka 160 ko rayray no ngangan. &quot; &quot;O sekalay no sera i, 14,874 sq km, no nanom a sekalay i, 0 sq km &quot; Polong i 1,261,072 ko tamdaw. sera Masakilac ko sera o malo kakaomahen a sera 25.10 , Malo no kilakilangan a sera 49.10 , malo no roma to a sera 25.80 . siyoto O Dili ko Siyoto. katomirengan no kitakit a romi'ad Pihiratengan no kitakit a romi'ad i sakalima 20 a romi'ad. O Sawara'an no kitakit anini i ci Taur Matan Ruak, patirengan a romi'ad i 2012 a miheca saka 5 folad saka 19 a romi'ad. Pi'arawan to lakaw CIA List of current heads of state and government Timor Sawalian Tiwen Finawlan kitakit( ;Toron a sowal:Repúblika Demokrátika Timor Leste) Potawya a sowal:República Democrática de Timor Leste; ; Toton a sowal:Timor Lorosa'e; Potawya a sowal:Timor Leste). O ititraay i Katimol Sakawalian Etal isakawalian no Tiwen kanatal a kitakit, o dengan a Micowatan kowan no Potawya itiya ho (oroma a cecay o Awmen).1999 miheca saka 8 folad midemak to Kapolongan Pitopa no finawlan to sapisiikedaw, 2002 miheca saka 5 folad saka 20 romi'ad lafii milekel to kalaheci no pisiiked, 2002 miheca saka 9 folad saka 27 romi'ad malaheci ko pikapot i Linheko, o saka 191 a cefang no Linheka. Tatapangan no ngangan O pipangangan no Kawaliay Tiwen sifo o &quot; Timor Leste&quot;, patokeled sa o malongangan no kitaktit tono Potawya a sowal. &quot; leste&quot; sanay a sowal no Potawya, o &quot; sawalian&quot; sanay ko imi nona tilid;ora sa &quot;Timor&quot; o nano sowal no Inni to &quot;timur&quot; o sawalian ko imi no nini a tilid,orasaka, nipatata'edipan ko sawalian sanay a tilid ko ngangan nona kitakit, ala hananay to ko &quot; Timor Timur&quot; malongangan no pala, pangangan hato to &quot;Tim tim&quot; Sawalian Tiwen. Ora sato o &quot;Lorosa'e&quot; o sowal tono Toton to sawalian sanay, o kasadakan no cidal sanay ko imi. Rikisi O Potawya ato Sawalian Tiwen misatang malali'aca to dafong i satapangan no saka 16 sici, patokeleday a mipaheci a micowatay pikowan, tahira to i sasifo'an no saka 20 sici. 1859 miheca mararawraw ato Holan ta ira ko katatilid to kakaketonan, kelit han no Potawya ko isaka'etipay nona kanatal(Sa'etipay Tiwen) pafeli ko Holan. I sakatosa Laloodan, i ikor no Tiwen Lalood ma'eco no Dipon i 1942 1945 mihecaan ko Micongacongay to Potawya a Tiwen, nikawrira, yo malowid sato ko Dipon milolol heca ko Potawya a mikowan tona Tiwen. Misawad to Micowatay Pikowan a demak ko sifo no Potawya i 1974 miheca, sawaden ko i papotalay a Micowatan kowan, orasaka tatootoor sa a misiiked ko nikowan no Potawya i papotal. Oni sa Sawalian Tiwen itiraay i 1975 miheca saka 11 folad saka 28 romi'ad midiiked, oatireng to Sawalian Tiwen Finawlan kitakit, nikawrira, ikor to 9 romi'ad ma'eco no Inni, patirengen no Inni ko Sawalian kowan(Timor Timur) i 1976 miheca saka 7 folad. sanoyanan sa to 20 mihecaan cilacila ira ko mikangyiay a rawraw, oniniay o parariday to 20 mihecaan ko pilongoc to sapisiikedaw a lalood , ira ko 10 20 'ofad ko mihadekan mipatayay tamdaw. 1999 miheca saka 8 folad saka 30 romi'ad, kantoken no Linheko ko Kapolongan Pitopano finawlan, sahetoay mihayiay to sapisiikedaw nani pikowan no Inni. O sofitay no Inni ato mifelihay to pisiiked a tamdaw malakapot a midemak to 'edef no kitakit to pipenec a paco'ay. Latek ira ko 1,400 ko tamdaw no Sawalian Tiwen ko mapatayay, mapaci'eci ho pafolaw tayra i Sa'etipay Tiwen. O dafong no kitakit to loma', pananoman, nananomen, pitilidan ato dinki sahetoay to mapeleng to 100 . 1999 miheca saka 9 folad saka 20 romi'ad, o sofitay no Awco ko sarakatay do'edo sa ko roma a kitakit micomod a mihedefong, orasaka mapaterep kona mipadesay a pipenec. Pacarcar han no &quot;Pacarcaray mikowan to Sawalian Tiwen no Linheko&quot; (United Nations Transitional Administration in East Timor) to tosa ira ko pangkiw mihecaan, ta laheci sato ko pisiiked i 2002 miheca saka 5 folad saka 20 romi'ad, o ngangan no kitakit o Sawalian Tiwen Finawlan kitakit, malamihayian no kasakitakit a misiikeday kitakit. I kaleponan no 2006 miheca saka 4 folad, yo tomireng ko fa'elohay a Tapang no kitakit, makakaforawan ko kitakit mamalahedaw sato ko pakirikecay pikowan. Ira ko pilongoc no sifo no Sawalian Tiwen, o sofitay no Awco ko sa'ayaway a micomod ko Kasakitakit sofitay(ISF) i Sawalian Tiwen i saka 5 folad. Saka 8 folad, patireng ko Linheko Sakarihaday Iinkay to &quot;Pacarcaray mikowan to Sawalian Tiwen a Mapolongay Kasafelaw&quot;(UNMIT),ilaloma' noni ira ko 1,600 a tayhin. Tangsol sato a mahinaker ko karawraw no Sawalian Tiwen, 2007 miheca saka 4 folad ato saka 6 folad misinkiw ko congtong ato Kalomaocan, awa ko masamaamaanay fangafang. 2008 miheca saka 2 folad, cakalaheci ko sapipatayaw no mifelihay to sifo a masakapotay, o tomok to nona masakapotay ko mapatayay, mipasitira ko 'alomanay a mifelihay a sofitay. Sanoyanan sato ko kahinaker no Sawalian Tiwen. Kaitiraan O ititraay i Katimol Sakawalian Etal isakawalian no Tiwen kanatal a kitakit,I sakawaliay Mamangay Sin kanatanatalan no Indonisiya kanatanatalan, isakatimolan no sakawali o Awco(Awstoraiya). O sera mahaop ko sakawalian ato saka'etipay lilis no riyar no Tiwen kanatal, o malikotay no Inni a Wokusi etal ato ingataay a Atawro kanatal. Isaka'etipan madado'edo ato nikowanan no Inni a Sa'etipay Tiwen. Tona kitakit adihay ko tokos, i dafdaf ato la'ed no tokos o Fa'edetay rengorengosan kakarayan, tadafa'edetay to polong no mihecaan, tadamahapinangay ko ma'icangay ato macepa'ay a kakarayan; oroma a etal o Fa'edetay kilakilangan kakarayan, o 'emin no mihecaan takaraw ko fa'edet kali'orad. O sa'adihayay a koleng o lenlen ato seli' no tokos, ira heca ko 'atoray cenami ato faliyos. O kinaira no pala ira ko 'ekim, simal kasolin, kaso ato 'adicaw. O liomah sa i,oya no to'asan ho a miilohan a mifaliw ko tokos a misamatang, orasak cilacila mailoh ko tokos maseli' ko sera. Ilawacay no Sa'etipan Tiwen a riyariyaran, o Tiwen riyar, Sawu riyar ato Panta riyar, ono 'Atol no riyar a tata'angay toloay coco' a faniyot, ira ko ikakaay a kasasiromaroma a kina'orip a ka'oripan. Saka'orip I kaleponan no 1999 mihecaan, mapeleng ko 70 no saka'orip a dafong no mifelihay to sapisiikedaw ato sofitay no Inni. 30 'ofad ko mafolaway a tamdaw malapakoyoc. To ikor to tolo mihecaan, ira ko 5,000 mipahinakeray sofitay ato 1,300 a tayhin mipadang a miliyaw patireng to dafong no tokay ato iyaro'. Tahira to i kaleponan no 200 mihecaan minokay patikor koya mafolaway ano ca itira i Inni a maro'. Wataay ko sasi'ayawen a salifet to sapiliyaw a patireng to saka'orip no Sawalian Tiwen, tinako o paranaan a nipatirenganm o pikowan to matayalay i sifo, misahalaka to sakacitayal no 'alomanay a away ko tayal a kapah. Malemeday to kaira no 'etan no pikarkar to salawacan no riyar a simal, o kaso mapaliwal i Awco. I 2005 miheca saka 6 folad mihayi ko Kalomaocan no kitakit to Nosimalan pisopedan to payso, to sapina'ang to polong a 'etan no simal, sapipaini to ikor a tamdaw no Tiwen to sapipa'ading to sakakadofah no dafong no simal.tahira i 2010 miheca saka 10 folad, ona misopedan payso ira to ko 6.6 'ok payso no Amirika.ona kitakit awaay ko citanengay to nikipaysoay demak, orasak o sarihadayay a pipatelian to payso o Kitakitan Kiyam no Amirika, caka tahafikod toya karawraw no kasakitakit a pakipaysoay demak i 2007 2008 mihecaan, toyanan a mihecahecaan o Salongocan Kiking ko sakakaay ko kaci'etan. O kasafaco no saka'orip no Sawalian Tiwen(2001miheca) o mihamhamay tayal 57 , liomah 25 , misanga'ay to dafong 17 , ira ho kinaira no simal ato kaso, onini a taya i,mapenec no Awco. 2001 miheca o nipacomodan a dafong a li'aca ira ko 2'ok 3,700 'ofad ko Amirika payso. O sakakaay nipacomodan a dafong o kikay. O sakakaay nipasadakan paliwal a dafong ira ko kafi, komo, kilang, simal,kaso. Ona kitakit o samanikaway a kitakit itini i kasakitakit, sahetoay o paini no roma a kitakit ko saka'orip, misafilofiloay a sakanga'ayaw no saka'orip, nikawrira, tahanini awaay ho malaheciay to sakarihaday. Tamdaw ato Pitooran I 2011 miheca saka 7 folad ira ko 117 'ofad ko polong a tamdaw. o syoto tatapangan tokay o Tili, ira ko 16 'ofad ko maro'ay tamdaw. ilaloma' nonini o yincumin no Sawalian Tiwen(maramramay to 'ilang no Papoya tamdaw ato Malaysiya ano ca Polinisiya) mahaop ko 78 , Inni tamdaw 20 , Conko tamdaw 2 . Ira ko 91 no polong tamdaw nona kitakit o mitooray to Roma Tinsikiw, o Fa'elohay Misakristoay ira ko 2.6 , 1.7 o Muslain.0.3 o Indo pitooran, 0.1 o Fcociyaw. Yo misiiked ko Sawalian Tiwen i 1975 miheca, o sowal no Potawya kono sifoan sowal, yo mihidegong ko Inni milalang to sowal no Potawya. 2002 misiiked a patireng to kitakit i,milaheci ko sifo o Potawya sowal ato Toton sowal ko halosowal no sifo,i kalo'orip ira ho ko 16 a kasasiromaroma a sowal no tamtamdaw, o tamdaw no itiniay mafana'ay sowal to safaw 10 a masasiromaromaay sowal. O roma sato i,o kalasowalan to romi'ami'ad o Inni sowal ato Ikiris sowal. Mingataay to sifo'ay konis no cikiw itini, orasak tadafa'edetay a so'emaet, 'adihay ko adada. O sakakaay a lifong o piyas,A 'atay,malalisan,cifa'edet, tenkero ato malaliya. Ponka Macacorok ko Potawya, Holan Dipon ato Inni a mikowan to Sawalian Tiwen, masasiroma ko mikowanay masasiroma ko nipainian a ponka, ora ko pirecep i 'orip no tamdaw nona kitakit, macacamol heca ato ponka no itiniay a yincumin. Ira ko micidekay a makayamay dafong ato sakero. o kiwiku cowa ho katenak, nawhani cowa ka nga'ay ko 'orip, i 2010 mihecaan a pisa'osi o mafana'ay to tilid dengan 58.3 no polong tamdaw. Pacefaday tilid </S>
</TEXT>
