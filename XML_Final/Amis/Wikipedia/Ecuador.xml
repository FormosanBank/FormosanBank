<?xml version="1.0" ?>
<TEXT id="Ecuador" source="Wikipedia">
  <S> Ecuador Takaray sowal Okuwato Kapolongan Kitakit( ;Sipanya a sowal: República del Ecuador), itiraay i saka'etipan no Ka'amisan no Satimolan Amirika, isaka'amis malafiyaw ato Kolompiya, isakatimol madado'edo ato Piru. Isaka'etipan o Taypinyang Riyar, ira ho 1,000 km ko kato'edaw a Kalapakos kanatanatal ( ; Sipanya a sowal: Islas Galápagos). O Okuwato kitakit misiiked nani Sipanya i 1809 miheca saka 8 folad saka 10 romi'ad, tangso sa a patireng tona kitakit. Mahifalat ko Sifo'ay Konis no Cikiw tona kitakit, orasaka, pangangan han sanoSipanya a sowal to &quot;Ecuador&quot;, pacimil han to &quot;Sifo'ay Konis no Cikiw a kitakit&quot;. patahtahay ho pawli kona kitakit, sa cingangan ho &quot;Pawli Kitakit&quot;. O syot tatapangan a tokay o Kito( ; Sipanya a sowal: Quito), itiraay i 'apilisan no cilamalay tokos Picin, o takaraw nani tongroh no riyar ira ko 2,850 laya', o sakatosa ko katakaraw i hekal(o sakakaay ko katakaraw o syoto no o Lapas tokay). O Kalapakos kanatanatal(Islas Galápagos) ira ko 7976 km , 1100 km nani kitakit no Okuwato, o imi no nini a sowal o &quot;Kamaro'an no Rarokoh&quot;, caay kao rarokoh aca ko irray itini adihay ho ko masasiromaromaay a kina'orip,masasiwatikay kona pala itini, orasaka, awaay ko nanicowacowaay a 'a'adopen a tayni tona kanatal, o ma'orip itini oyanan to onani to'asan a kinaira, orasak, o pikakinkiwan ni Cars Lawpo Taerwon( ; Ikiris a sowal:Charles Robert Darwin) to &quot;Lalengawan no Kina'orip&quot;, maparina' i 1859 miheca, o maamaan to a kina'orip, mafalicay a comahad ko tatirengan sanay, patinako han o tamdaw nani fao mafalic a comahad malatamdaw sanay. O mafafelihay to &quot;o kawas ko misanga'ay to maamaan&quot; sanay a sowal konini. Rikisi Do'edoen kono aniniay a nitilidan miso'edac to mihecaan i'ayaw no 3500 miheca. I salawacan no riyar iraay to ko rakrak sanay a niyaro'. 1463 miheca malocecay no Inka Hontian Kitakit( ;Cicuwa a sowal: Tawantinsuyu). Tayni to ko Sipanya a tamdaw i Amirika Karopaw 'ecoen nangra kona kitakit malopalal tono Sipanya, sanoyanan sato makowan no Sipanya to cisafaw ko cecay so'ot ko mihecaan. I 1809 miheca saka 8 folad saka 10 romi'ad misiiked nani Sipanya patireng to Okuwato. I 1822 miheca laheci sato ko pisiiked. 1825 miheca mikapot to Tata'angay Kolompiya Kapolongan kitakit, nikawrira, i 1830 miheca matekop a malahedaw kona Tata'angay Kolompiya, itini to a malaheci ko kapisiiked no Okuwato kitakit. Yo mapatireng ko kitakit, caay ka pahinaker, o sofitay ato kalotamdaw mala'afas a macacaliw a mikowan tona kitakit kina 19 liyad, itiya to i 1979 miheca o kalotamdaw ko mikowanay misanga' to Tatapangan Rikec no kitakit, tosa polo' miheca ko pira'oyan tona Tatapangan Rikec. I 2007 miheca saka 4 folad saka 15 romi'ad midemak to Finawlan Pitopa. Mipatireng to mamisanga' to Tatapangan Rikec a lomaocan, misanga' to fa'elohay a atapangan Rikec no kitakit. 2019 miheca saka 10 folad, palasawaden no sifo ko pipatiyap to kasolin simal mapalowad ko tata'angay a pikangyi mitoker to sifo, pacarcar sato ko sifo malinah nani Kito tayra i sakakaay tokay( ;Sipanya a sowal:Guayaquil). Kina'orip O kakarayan itini i,o fa'edetay to romi'ami'ad, macokacok tara tolos nga' sa'emelay ko romi'ad. O kina'orip itini tona kitakita o saka17 ko rayray ipolong no hwkal a kitakit ko kaadihay no masamaanay a kina'orip. Ano o 'ayam aca ko sa'osi ira ko 1,600 ko kasasiiked no 'ayam, ipolong no hekal mahaop ko 15 . Ira ko 16,000 ko kasiiked a kilakilang, ira ho ko 106 kasiiked a milesapay a 'a'adopen, 138 ko ipalaay ato iriyaray ko 'orip a kinaira ato 6,000 kasiiked a 'adipangpang. Saka'orip Isasifo'an ko rayray i &quot;Mamala Cemahaday a Kitakit&quot;(developing country) ko Okuwato, o kinaira no palapalan ira ko kasolin simal, mifoting, kilakilangan ato Tingki no nanom; o sakakaay a losay ira ko pawli, kafi, kokoya ato hana, talacowa adihay ko kasolinsimal ato kaso no pala, nikawrira, can'o'ot to sapikarkar a dafong, o mangta'ay ho a kasolin simal ko nipasadakan a paliwal, o 'eteng no kitakit nani panokayan no itiraay i roma a kitakit a matayal a salwinawina. I 2000 miheca misanoAmirikaen ko payso, cowa ka pihayi ko finawlan tona demak sa paci'eci a mapalasawad ko malatangay no sifo, nikawrira, mapaci'eci to mafalic ko payso tono Amirka Payso. O tatodang a hana no kitakit o &quot;Kohecalay Syuni Lan a hana&quot;, o lidep no Antis ko tahapinangan 'ayam no kitakit. Tamdaw O dadahal no sera no Okuwato kitakit ira ko 283,560 km , o tamdaw i 2019miheca a sa'osi ira ko 17,240,980 ko tamdaw. Nano mikowanan no Sipanya, orasaka, cilamlam to masamaanay ko 'ilang, o cilamlamay to Yoropa a Yincumin o Mitiso( Mestizos)hananay mahaop ko 41 , Indian ira ko 34 , kohecalay tamdaw ira ko 15 , o roma sato ira ho ko nani Afrika a kohetingay tamdaw cilamlam to kohecalay a tamdaw. Matiya to o Latin Amirika a kitakit, Okuwato kitakit o cilamlamay tono to'asan a pitooran a Tinsikiw ko pitooran. O no sifo a sowal i, ono Sipanya a sowal, o kalosowal no Indian Yincumin i, o Kiciwa Sowal ( ; Qhichwa shimi Runa Shimi; Sioanya a sowal: Quechua). Ona Runa Shimi sanay i, Runa sa i, o &quot; tamdaw&quot;, simi sa i, o &quot; sowal&quot;, o sowal no tamdaw sanay ko imi ona sowal, o nao sowal no Inka Hontian kitakit, orasaka, o &quot;Inka Sowal&quot; hananay ho a pangangan. Pacefaday Tilid Chicham atiakur metek atin turakur, pénke takakainiachu tuke enentaimtusartiniaitji (PDF). (in Shuar). Secretaría Nacional de Planificación y Desarrollo. 2014 [2021 08 05]. ( (PDF) 2019 12 20). Pellizzaro, Siro M.; Nàwech, Fàusto Oswaldo. Chicham: Dictionario Enciclopédico Shuar Castellano. Wea Nekaptai. 2003. Proyecciones Poblacionales. . National Institute of Statistics and Censuses (INEC). [April 25, 2020]. ( 2013 10 18). Quito se convirtió en la ciudad más poblada del Ecuador con más de 2,7 millones de habitantes en el 2018. [January 11, 2019]. ( 2019 01 10). McEwan, Gordon F. After Collapse: The Regeneration of Complex Societies. University of Arizona Press. 2010: 98 [2013 08 15]. ISBN 978 0816529360. ( 2020 06 01). Climate of Ecuador. [2021 08 05]. ( 2012 03 05). Plan Nacional del Buen Vivir[ ], Objective 4, Diagnostic, Section &quot;La Biodiversidad y Patrimonio Natural&quot;, 2008 Unesco World Heritage. UNESCO. [June 26, 2010]. ( 2010 09 01). Yahoo! Noticias España Los titulares de hoy. Yahoo Noticias España. [September 13, 2014]. ( 2014 09 08). . . [2021 08 05]. ( 2021 08 05). Downloads Statistics Production Related Documents. [September 13, 2014]. ( 2014 09 20). </S>
</TEXT>
