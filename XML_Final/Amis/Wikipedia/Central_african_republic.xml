<?xml version="1.0" ?>
<TEXT id="Central_African_Republic" source="Wikipedia">
  <S> Sifo'ay Afrika Kapolongan kitakit ( ; Fransu a sowal:République centrafricaine; Sangko a sowal:Ködörösêse tî Bêafrîka; ). O itiraay i sasifo'an no Afrika a kitakit,o karopaway ko kamaroan nona kitakit, de'edo han ko rakat no toki ko kalafiyaw o Komayrong, Cate, Sotan, Katimolay Sotan, Kongko Finawlan Kitakit ato Kongko Kapolongan Kitakit. Itiyaay i 1958 miheca saka 12 folad ko patirengan no kitakit, isa'ayaw ho i,caay ho malaheciay ko pisiiked, ikor to i 1960 miheca saka 8 folad saka 13 romi'ad malahei to misiiked mapatireng ko kitakit, o syoto i, o Panci ( ; Fransu a sowal:Bangui), itiraay i lawac no Panci 'Alo kona niyaro'. I'ayaway a Sifo'ay Afrika Kapolongan kitakit o Mikotoday Fransu a Upanci Syali kitakit( ; Territoire d'Oubangui Chari), o mi'ecoan no Fransu a sakowan i Afrika,1950 miheca na misiiked patireng tona kitakit, cacorocorok sa ko Nisatekedan ko pikowan2.1993 miheca matongalmatongal ko pisa'eli no finawlan to o harateng no finawlan ko pi'arawan a mikowan sanay a longoc, satapang sato kona kitakit to o finawlan ko misinkiway to Tapang no kitakit,ci Anlan Filikos Potasay ko maalaay malacontong. I 2003 miheca mafelih no sofitay kona congtong, mapalasawad no kakeridan no sofitay ci Folangsowa Pocice ko kalacongtong ni Potasay. 2004 miheca malengat ko Laloma'ay Lalood no kitakit, iraira ko katatilid to misawad malalood i 2007 miheca ato 2011 miheca, I 2012 miheca malaliyaw heca ko kalalood, sanoyanan sato ko kaca ka pahanhan ko lalood. Ano adihadihayay ko tadamaanay fokeloh ato kinairaira no pala, patinako han o sarad Yu,kasoling simal, 'ekim,tayamonto, kilang ato dinki no nanom,ato kakahaday a omah, nikawrira, o tadamanikaway a kitakit itini i hekal. I 2017 miheca o Kapolongan Nitayalan 'Epoc Ilaloma' no kitakit: GDP, o cecay no mo'etep samanikaway kitakit I hekal, 2019 miheca a Sa'osi no Kacemahadan no Tamdaw( ;Human Development Index) o sakatosa nani saikor a sa'osien i polong no kitakit, o aikor i o Nire. ira ko sowal no mikinkiway o tadacaay ka taneknek a kitakit ato caay ka tatodong kamaro'an no tamdaw a kitakit sanay. Rikisi I'ayaw no cecay 'ofad ko mihecaan, oya tafotafokan a pala caay ka nga'ay o kamaro'an no tamdaw, orasaka, pasitimol a maforaw koya mi'a'adopay a finacadan tayra I ka'amis no Sahero Etal. ona maforaway tayni a finacadan i satapang to a patireng to niyaro' maro' itini a maomah, oninian i,o cecay no i ka ci Fa'elohay Fokelohan a mihecaan. Itira to i saka 7 sici, sa'aloman sanay to ko maro'ay i Siso'ay Afrika. Makowan no pinapina a hontian kitakit konini a finawlan,ona makowanay a kitakit ira ko Nimo Ponu( ;Kanem Bornu Empire);Watai Sotan( ; Arapiya a sowal: ; Fransu a sowal: royaume du Ouaddaï);Pacirmi(Baguirmi); ato ilawacay no Niro 'Alo a Tafo( ; Arapiya a sowal: ). Ikor to adihay to pakiniyah sanay a milekal to nomako ko aniniay a Sifo'ay Afrika sanay, o malopialaan to kuli, o kahiceraan no paliwalay to Kohetingay Kuli ko ninian pala. 1875 miheca, Sotan Kitakit a Sotan ci Rabih az Zubayr mikowan to Fafa'eday Opanci, I 1894 miheca mapateko i mikotoday to Fransu a Kongko, I 1903 miheca mikotoday to Fransu a Opancisali patireng tono niyah a pala(Territoire d'Oubangui Chari), 1910 miheca mikotoday to Fransu a Kunis no Cikiw Afrika, tahira to I 1958 miheca ta patireng sa Niyah Pikowan sifo, ikor to mala ifataday ho ko ka pikowan to no niyah sakowan a Sifo'ay Afrika kapolongan kitakit(Répulique Centrafricaine),ci Patayremi Pokanta( ; Faransu a sowal:Barthélemy Boganda ) ko sa'ayaway a Congli, 1959 miheca yo mapatay ci Pokanta I pakalican a hikoki,ci Tafi Tako(David Dacko) ko mirocokay a malacongli. 1960 miheca saka 8 folad saka 13 romi'ad malaheci ko pisiiked patireng ko Sifo'ay Afrika, ci Tafi Tako ko pacarcaray malacongton, caka halafing malaso'elinay to a congton, o mitekeday ko pikowan. Orasaka, I 1965 miheca saka 12 folad saka31 romi'ad, oya toloay ko hana a kakeridan no sofitay ci Pokasa( ;Fransu a sowal:Jean Bédel Bokassa) midemak to paka'icelay pifelih to sifo, to cila a romi'ad paiked sa malacongtong, 1976 miheca saka 7 folad saka 4 romi'ad paiked sa malahonti, falic han ko ngangan no kitakit to Sifo'ay Afrika Hontian Kitakit,to cila a miheaan saka 12folad saka 4 romi'ad misatata'ang to pipacalokan lisin,satapang to ko pi'enec to finawlan, wata ko kapadec no 'orip no tamtamdaw. Yo 'ayaway a congtong ci Tako ira ko pipadama no sofitay no Fransu ya mipalafang ci Pokasa tayra i Lipiya itiya ci Tako a mifelih to sifo, mili'yaw heca a malacongtong, lololen ko ngangan no kitakit to 'ayaway a Sifo'ay Afrika Kapolongan kitakit. 1981 miheca saka 9 folad, ci Antoli Tiotoni Kolipa( ; Fransu a sowal :André Dieudonné Kolingba) tapang no sofitay ko mifelihay to sifo,paiteked sa malakakeridan no kitakit. Tahira to i 1993 miheca, satapang sa kona kitakit to o finawlan ko misinkiway to mikowanay tamdaw, tona sinkiw ci Anre Filikos Potasay( ;Fransu a sowal:Ange Félix Patassé) maalaay tona sinkiw. 2003 miheca oya i'ayaway a kakeridan no sofitay ci Folangsowa Pocico( ; Fransu a sowal:François Bozizé) keriden ningra ko sofitay milood to kamaro'an no congtong laplapen ningra ko congton paiteked sa malacongtong,i 2005 mihecaan a sinkiw maala ci Pocico malacongtong no misinkiwan no finawlan. Oya miketonan to a romi'ad to pisinkiwan to congtong i 2010miheca saka 4 folad mapanayar. Tona ingataay a mihecaan cilacila marawraw no Cisieliay Mitokeray Sofitay( ; Ikiris a sowal :Lord's Resistance Army), onini ko pipadang no Kinheko, ifiyaway kitakit ato Amirika to laplap tona miforiforay sofitay. 2013 miheca o sakakaay o Muslin a komi ko mi li'angay to misakristoay, o 'edef no kitakit macacoli ko Muslin ato misakristoay. 2014 mihea saka 1 folad,milalang ko fiyafiyaw a kitakit sawad sato ci Ciawtotiya a malacongtong,ci Aliksanta Fitinan Enken( Alexandre Ferdinand Nguendet) ko miceroray malacongtong. To roma a sinkiw fafalo ko masadakay misinkiw ci Kasalin Sangpa Panca( ;Fransu a sowal:Catherine Samba Panza), nikawrira, caay ko ifaloco'ay no Fransu ora sa ka milalang to kalacongtong ni Kasalin, ocor han ko sofitay a mitaker to kalacongtong. Tona miheca saka12 folad saka13 romi'ad, ira ko Kapolongan Pitopa to pihayi to fa'elohay kinpo(Tatapangan Rikec no kitakit) do'edoen kona faelohay kinpo a sinkiw no congtong i 2015 2016 miheca i sakatosa liyad a mitopa ci Fostan Arsangci Towatela( ; Fransu a sowal :Faustin Archange Touadéra) ko pakaalaay to 62.71 a satopa, tona miheca saka 3 folad saka 30 romi'ad maro' to i kamaro'an no congtong. Kaitiraan ato palapalaan O kaitiraan nona kitakit itiraay i sasifo'an ko Afrika,o kahiceraan no ka'amisaykatimolay , ka'etip ato kawaliay, tadamaan ko kaitirran nona kitakit, o polong a sera ira ko 62 'ofad 5900 km ,ika'amis no sakawali malafiyaw ato Sotan, ikawali madado'edo ato Katimolay Sotan, katimol o Konko Finawaln Kapolongan Kitakit.isaka'etip o Komaylong, ka'amis o Cate,1000 kilo ko kalalaay ato riyar,o so'elinay o karopaw a kitakit. O palal i adihay ko takaraway lotok ato masatapoloay a pala, o lalen no takaraway nani tongroh no riyar ira ko 700 laya', o takaraway dahetal i katimol no sasifo'an no Afrika. (rakat no nanom) Adihay ko 'alo no sifo'an Afrika kitakit, o sakakaay i o Opanci 'Alo,Sali 'Alo, Lokong 'Alo ato Manpo 'Alo, o salawacan no 'alo masadafdafay ko sera, o roma sa i sahetoay to o tapolo a saer. Kakarayan Ika'amis no Sifo'ay Afrika kitakit o Fa'edetay Semosemoatan Kakarayan, isakatimol o Fa'edetay kala'oraday Kilakilangan Kakarayan, o lalen a fa'edet latek 27.8 C. isakatimol 8 a folad ko ka halafing no 'orad, tada patahtahay to nanom,isakatimolay cecay miheca ira ko 1200mm ko 'orad, isalawacan no 'alo so'emetay manga'ayay kaliomahan. Pitooran O sakakay ko ka'aloman ko mitooray i o misakristoay. I saka 17 sici mapacomod no paliwalay to kuli a itini i Sifo'ay Afrika Kitakit ko Islam Pitooran, paliwalen nganra ko kuli tayra i saka'amisan no Afrika ato lilis no Konko 'Alo tahira i katimol. O Isalam a pitooran o sakatosa ko ka'aloman no mitooray, latek mahaop ko 15 no polong no tamdaw no kitakit, o sa'alomanay itiraay i ka'amis no saka'etip nona kitakit mingata to Cate Kitakit ato Sotan. Saka'orip O cecay no Sasafaay Kacemahad a kitakit ( ; Least developed country) i hekal kona kitakit.o kiomah ko sakakaay saka'orip no demak. Nani ka pisiikedan nona kitakit, sahetoay micangrayay to pipadang no roma a kitakit ko 'orip no tamtamdaw.o Fransu ko sakakaay mipadafo'ay, i 1997 miheca o milayapan a padafo' no roma a kitakit ira ko 6000 9000 'ofad ko payso no Amirika. O liomah i sahetoay o mamangay ko omah, o sakakaay a losay i o 'alilay, kodasing, tamako,panay, tefos, damdam, kofi, parok, dateng ato losay, nikawrira, o heci cowa ka 'edeng malakakaenen no finawlan. ilaloma' nonini a nipalomaan i o'edengan o kafi ato parok ko nipasadakan a paliwal. Nikawrira, o kafi i sahetoaay o Yoropa a tamdaw ko mipatiyamay, o kanac no parok i o sanga'ayay itini i 'edef no Afrika. Ira ho ko roma a nipasadakan a paliwal o simal no nanges ato komo, tadaadihay ko kinairaira no kilakilangan, o kilalakilangan no Sifo'ay Afrika kitakit i ira ko 22 'ofad 6958 km ,o mitahepoan no kilang a sera ira ko 36.4 , adihay ko kasasiromaroma no kilang itini, i katimol no saka'etip ira ko kakahaday a Koni No Cikiwa a kilakilangan, nikawrira, awaay ko lalan cowa ka nga'ay a colo'en pasadak, orasaka, o kinairaira no kilakilangan caay ho tekaen a pacemahad. Paliwalan a dafong I 2015 miheca oni pacomodan a dafong a 'aca ira ko 1.728 ok ko payso no Amirika, o sakakaay i o parok, kafi, tayamonto ato kilan, o nipaliwalan a kitakita i o Congko, Inni, Konko Fianwlan Kapolongan kitakit ato Norwi. I 2015 miheca oni pacomodan a dafong a mi'aca ira ko2,649 ok ko payso no Amirika,, o sakakaay ni'acaan i o simal, kakaenen, kasolin simal, nananomen, sapaiyo,tosiya, toki, racio, nisanga'an nani kalas, o tipelok, kiladom, sakatayal, dafong no loma', amoto,malad, kiay,dingki a dafong, hilyo, komo ato riko'.o sakakaay a kali'acaan a kitakit i o Norwi, Fransu ato Amirika. Pacefaday a Tilid Makakafit i Papotal </S>
</TEXT>
