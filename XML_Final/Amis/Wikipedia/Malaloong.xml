<?xml version="1.0" ?>
<TEXT id="Malaloong" source="Wikipedia">
  <S> O ngangan no Malaloong Matlangay a ngangan no Malaloong o Gong xia hananay. saheto o finawlan masaPangcahay misao'po i titni. i 'ayaw ho, ira ko sakarawraw no niyaro', o paloma'ay a misatapangay a pangcah itini. nawhani, mapakafolaw no Leno a Pangcah ko malooday a misatapangay a panecah. i ikor no (sowal no holam)Carewan a demak, malinah sato ko aro' no Sakizaya ato Kavalanay itini. anini how i, o Kiwit a tamdaw ka 'alomanay i Malaloong a niyaro'. kasiikedan no niyaro' Misi'ayaw to Taypinyan ko Malaloong, nai Paterungan talatimol tahira i Fakong, mikilawac to riyar a paloma' ko Pangcah,misafonon a malingad paedeng sa to kakaenen, o rama i, ira ko 'osaw mana'ang tada kanga'ayan no palafangay a misalama. o talakapahay a niyaro' no pasawali a 'Amis i Malaloong. itini i caay ka 'alomanay a tamdaw. o tadafangcalay a niyaro' ko Malaloong. o kamaro'an no Malaloong i pasawali i laeno no lotok mililisay to riyar. ano tatra itini i, o saka'ayaway kora fonofonon a manegngen, wa:ta o mamaanay fonon kinian, tadkapahay a nengnengen kora a fonon. Itiya ho, o paherekan to a tayal no omah, o kolong ho ko sakatayal i fonon, saka misaromi'ad a mitalod ko cecay a tamdaw to sapakaen to kolong. o roma i, pasasa' ho to kolong, saka, caay kanca' milirengos a pakaen to kolong, ano pacarcar to a masasa', o papakaenen to ko kolong, komaen to rengos ko kolong i, caay kasasa' ko tamdaw a matayal no omah, minisnis to alaneng ho, miropay ho to ca'ayay karawis a cikaw, mifowahho to nanom a patayra no laenoan a fonon, karorayan ko hatiniay a demak. Tangasa i dadaya, mahaholoholol to idang ko mato'asay i miwikwikan a fasoian i potal no loma', o wawawawa i , mati'enang i ca'ca' minengneng to nika tanengal no fo'is a falatfat i kakarayan. itini i niyaro' ca'edes ko pikalat no cidal to romi'ad, nikaorira mafali to dadaya, makakoeko ko kamangay ho a wawa misataliyoliyok i potal, mikihatiya to nika haholoholol no mato'asay. onini ko orip no i'ayaway a tamdaw, o lekakawa no finawlan no niyaro'. O nikalopisak no Malaloong Itiniay i Fengpin Siyang no Hualien Siyen ko Malaloong a niyaro', 137 ko sa'osi no parod no loma', 342 ko sa'osi no tamdaw. 91 ko ka'aloman no Yincomin, polong han i, 310 ko tamdaw; o roma sato i, 9 ko ka'aloman no roma a finacadan, polong han i, 32 ko tamdaw. O pa sin to no ka'aloman no tamdaw no kasafinacadan i, ko Amis68 , Paiwan1 , Rukai1 , Kebalan18 , roma4 . Ira ko picodadan( , ) i niyaro'. Ira ko imeng i niyaro'. O finacadan no Yincomin Itini i nowalian a lotok, mililis to riyar, o pasawalian a Pangcah han, o saka'alomanay a finacadan no Yin cu min i Taywan. o Pasawali a 'amis ko Malaloong a niyaro' , itini i nowalian a lotok, mililis to riyar, mifater to Kalingko na itira i Fakong talatimol tangasa i Madawdaw, saka pasawali a 'amis han. i tiniay i Fengbin syang ( sowal no holam ) no Hualien siyen ( sowal no holam ) ko Malaloong a niyaro'. o Malalo'ong a niyaro , o Tingalaw a niyaro, o Fakong a niyaro, o Haciliwan a niyaro, o Tidaan a niyaro, o Makota'ay a niyaro, o Laeno a niyaro, o Ticilan a niyaro, o Cawi'a niyaro ato Tafugan a niyaro, moetep a niyaro ko pipolongan. O pitooran no finawlan O pitooran ko finawlan no Malaloong i, ora ma'araway a kiwkay i, ira ko tosa a kinkay i Fata'an, o tingsikiw ato ciwlokiwkay, o ciwlokiwkay a tamdaw ko ka adihay. kalimelaan ko sowal no Kawas, to sakafana' to 'orip no tamdaw, ato awaay to ko kaka to nikafana' to codad how i. itini i ira ko pitooran nangra, pakayni sa'opo no kiwkay, malosakarikec sto sakarakat no 'orip no Yincumin, mamaan ca ko deamk no sapitolon ko niyaro'. </S>
</TEXT>
