<?xml version="1.0" ?>
<TEXT id="Chad" source="Wikipedia">
  <S> Takaray sowal Cate( ; Arabia a swoal: ; Fransu a sowal:Tchad ). Itiraay I sasifo'an no Afrika a karopaw kitakit, isaka'amis moda'edo ato Lipiya, katimol mada'edo ato Sifo'ay Afrika Kapolongan Kitakit, isaka'etip malafiyaw ato Kemayrong, Nayciriya, isaka'etip malala'ed ato Niru kitakit. O ngangan nona kitakit nani mikinganganay to Cate Fanaw, o satakaraway a lotok i,o itiraay i Sahara Tafotafokan a Kusi lotok, o Enciyangna ko syoto, o sakakaay kona tokay. Itini i Cate cisafaw ko 200 finacadan , o Fransu ato Arabiya kono sifo'an a sowal, o Islam a Pitooran ko sa'alomanay ko salikaka. I'ayaw niyiesoan to 7000 miheca iraay to ko masaniyaro'ay a tamdaw maro' itini, tahira to saka9 sici, adihay ko masaromromaay a kitakit mapatireng matekop itini ton apala, mikowanay to paliwalay to saka'orip dafong to 'edef no Sahara Tafotafokan. I 1920 miheca maaro' no Fransu malacecay a pecih no mikotoday a kitakit no Fransu Sifo'ay Konis no cikiw a Afrika. 1960 miheca keriden ni Folangsowa Tomupapayie( ; Faransu a sowal:François Tombalbaye) misiiked nani pikowan no Fransu, na malacongtong ci Folangsowa Tomupapayie i,mifelih ko Muslin a tamdaw to tayal ningra, orasaka, i 1965 miheca malengat ko Laloma'an Lalood no Cate. 1979 miheca Mifelihay to sifo a sofitay ma'eco nangra ko syoto, mapalasawad ko ikatimolay a sifo a pikowan. Nikawrira, macacolicoli ko kakeridean no Mifelihay Sofitay, saikoray to i,ci Hasan Haporoy ko pakalowiday tona lalood a malacongtong, caka halafin mafelih noTtapang Sofitay ci Yitolis Topi Yiteno( ; Fransu a sowal:Idriss Déby Itno Arapiya a sowal: ). Nani 2003 mihecaan malingato ko fodfod no Sa'etipay Sotan, sano yanan sato ca ka ca kaira ko rarawraw no Cate. Ora ko saka mala sanikaway ato kalipaysoay ko malatapangay a kitakit itini i hekal. I 2003 miheca maceror tono simal kasoling ko takomod o sapili'etan no Cate kitakit. i 15 00 N, 19 00 E, noAfilika ko Chad. Polong no sekalay i 1.284 million sq km &quot;saka 21 ko rayray no ngangan. &quot; &quot;O sekalay no sera i, 1,259,200 sq km, no nanom a sekalay i, 24,800 sq km &quot; Polong i 11,852,462 ko tamdaw. O tatapangan no sowal O minganganay to Cate Fanaw, ona sowal tonini i,o Sade sanay a sowal no Kanuli( ; Ikiris a sowal:Kanuri), o imi i,o fanaw, kakahaday a nanonanoman sanay. Ona sowal to nini i,o kalosowal no Nayciliya, Niru,Cate ato Komaylon, ira ko 400 ofald ko tamdaw sowalay tonini sowal, o itiraay i Lipiya a mamangay finacadan ato malaklakay a maro' i Sotan a tamdaw a sowal konini. Likisi I'ayaw niyiesoan to 7000 miheca iraay to ko masaniyaro'ay a tamdaw maro' itini,o ci'afoay a pala itini, orasaka, mahenay a matenak ko tamdaw. O tadamaanay a Nikarkaran Pala o Etal, o I'ayaway ni Yieso to 2000 miheca. O masadangahay a pala no Cate a maomahay tamdaw mata'elifay ko 'ayaw ni Yieso to 2000 miheca. O kalengatan no masasiromaromaay a rayray no 'orip itini. I saka 9 sici tahira i saka 10 sici patireng ko Saaw tamdaw to sarakatay a hotian kitakit o Kanaymu Pornu Hontian Kitakit( ;Kanem Bornu Empire), Tahira sato i saka 16 sici mapatireng ko Pacimir Hontian Kirakit ato Watayi Hontian Kitakit ( ; Arapiya a sowal: ; Fransu a sowal:royaume du Ouaddaï), ona tolo a kitakit cila malalood cila malalood. Tahira to i 1883 miheca tahira 1893 miheca matekop no Lapihe Cupayr kona toloay Hontian kitakit. O nidamaan no Frasu a congtong ci Haysan Hapoloy( ; Arapiya a sowal: ; Fransu a sowal: Hissène Habré), felihen no tapang no sofitay ci Yitolis Topi. Na malacongtong to ci Topi, sapitokitokaw malacongton i 2005 miheca midemak to Fainawlan Pitopa to sapiflicaw to kimpo ta malarid mamalacongtong kako yo sanay a pisafaloco' ningra, malalang no Mifelihay Kasafelaw, mafodfod to ko kitakit, 2006 miheca, cowa ka pihayi ko Mifelihay Kasafelaw to sinkiw maala heca ci Topi. Tongal sato ko kafodfod no kitakit i laloma', milekal ko Linhoko ano pakomira han i, a matiya to Tafo( ; Arapiya a sowal : )sapipalahedawaw sa to finacadan a misawsaw( ; Ikiris a sowal :genocide) Tamdaw O sa'osi i 2005 mihea ira ko 10,146,000 ko polong a tamdaw no Cate, o itokayay mahaop ko 25 , o iniyaro'ay ira ko 74 . Ilaloma' no nini i, mahaop ko 47.3 a tamdaw caho i 15 mihecaan, o nisofocan 1000 ko tamdaw mahop ko 42.35 , o mapatayay mahop ko 16.69 , o lalen no 'orip 47.2 ko mihecaan. O faco raramod no Cate a tamdaw i, cecay ko fainayan 'aloman ko fafahi, ira ko 39 a fafahiyan o matiniay ko 'orip, mihayiay ko riked no Cate to matiniay a kararamod. Talacowa milalangay ko rikec aka pipalo to fafahiyan sanay, nikawrira, mararid ira ko mapaloay a fafahiyan. Ano mirocok to dafong i, talacowa awaay ko pisakakinih no rikec i, nikawrira, o kakeridan no niyaro' misawkit sa i, pasitiniay i fainayan. I Cate cisafaw ko 200 ko kasasiromaroma no finacadan, o faco no niyaro' ira ko masamaanay, itiya ho yo mikowan ho Fransu tona kitakit, sapipatirengaw to sakalacecay no kitakit, nikawrira, o kakereidan no kasaetal ato wayway no pitooran ko ikakaay haratengen no Cate a tamdaw.o niyah a finacadan o niyah a kamaro'an. O sakakaay a finacadan i katimol o Sala tamdaw, o sakatosa o maro'ay i Saher etal a Arapiya tamdaw, i ka'amis o pakaenay to 'a'adopen a Tupu tamdaw. O sowal i, no sifo a sowal ono Faransu ato Arapiya a sowal, orama sa i, ira ho ko cisafaw to 100 ko sowal. Tata'ang ko pirecep no punka no Arapiya itini, orasaka, o kalosowal ko sowal no Arapiya. Pitooran Osao'si i 2014 15 miheca, ilaloma' no polong a tamdaw ira ko 52.1 o Muslin, 44.1 o Misakristoay ( Fa'elohay Kristo 23.9 , Tinsukiw 20 , 0.2 oroma a misakristoay), To'asan a pitooran( ; Ikiris a sowal :Animism) 0.3 , o cowa ka pitoor 2.8 , o caay ka pa'ifana' to pitooran 0.7 . O to'asan a pitooran hananay i, o paso'elinay to maamaan,o Islam Pitooran ato Misafristaay mapalamlam tono to'asan ho pitooran ato lisin. O Muslin masaopoay i ka'amis ato kawali no Cate, o To'asan Pitooran ato Kristo itiraay i katimol ato KaylaEtal. Ano do'edoen ko Tatapangan Rikec no kitakit, cowa pasicecay sanay i liongkay misikoray to ihekalay a 'orip, mipa'adingay to paifaloco'an a pitoor, o masasiromaromaay a pitooran i Cate manga'ay ko kalawidang. Pacefafay tilid Room, Adrian (1994). African Placenames. McFarland and Company. ISBN 978 0 89950 943 3. S. Decalo, Historical Dictionary of Chad, 44 45 S. Collelo, Chad D. Lange, &quot;The Chad region as a crossroad&quot; S. Decalo, 6 : . . 2007 8 24 [2007 09 20]. ( 2007 9 29 ). : . . 2007 8 24 [2007 09 20]. ( 2007 9 29 ). S. Nolutshungu, 234 237 IPS, &quot;Le pétrole au c ur des nouveaux soubresauts au Tchad&quot; BBC News, &quot;Chad may face genocide, UN warns&quot; World Population Prospects. &quot;Chad&quot; &quot;Chad&quot;. Women of the World. &quot;Background Notes: Chad &quot;Chad&quot; S. Collelo, Chad S. Collelo, Chad S. Collelo, Chad &quot;Chad&quot; &quot;Chad&quot;, International Religious Freedom Report 2006. </S>
</TEXT>
