<?xml version="1.0" ?>
<TEXT id="Kasaâ€™etal_no_Pangcah" source="Wikipedia">
  <S>Kasa'etal no Pangcah Makilalima kasa'etal ko Pangcah ira ko 'Amisan a 'etal, Siwkolang a 'etal, Pasawali a 'etal, Falangaw a 'etal ato Palidaw a 'etal, onini pisakilac midoedoay to pala ato kahiceraan no kafolaw a niyaro' koni, caayay ko serangawan, o caciyaw, o tatirengan ko pisakilac, mato o sowal noya cifenekay no Dipong ci , &quot; O sakamatini ko pisakilac, o sakalahoday aca pakafana, caayay pakino tamdawan ko pinengneng, kitini han i pala mihalaka mitayal.&quot; O matiniay ko pisakilac, sarakat i pinana'ang a tilid i 1899 a miheca ci ato ci nisanga'an &quot; O demak no Pangcah i Taywan.&quot; a codad, ira masowal, &quot;O sakalahoday a pakafana', sa pacarcar sa makilalima ko kasafinacadan, (1)Palidaw Pangcah. (2)Falangaw Pangcah, (3)Pasawali Pangcah, (4)Siwkolang Pangcah, (5)Cilay Pangcah.&quot; Nika tahira to i 1914 a miheca, ci fenekay no Dipong ci ni tilidan nangra a codad, pakaynien nangra i serangawan malikatolo ko pisakilac, ira ko 'amis, sasifo'an, satimolan, nika itini sa'amisan ira ho ko micidekay itiniay maro' i Rinahem, ka'amis no ciyakan a 'alo, oni kamaro'an no 'Amisan a 'etal, pangangan han cangra Pangcah satimolan, ira ko Natawlan, Pokpok, Lidaw tolo a niyaro'. I 1935 a miheca cifenekay no Dipong ci , ato ci nisanga'an nangra a codad sowal sa, to kinapinaan a miciyosa ko paranaan, miliyaw haca pakipalaen to kasasiroma ko pisakilac nangra, 'Amis a 'etal &quot;O ka'amis, &quot; Siwkolang a 'etal &quot; Kaetip no pasawali a lotok tora sasifo'an&quot;,Pasawali a 'etal &quot; I kawali no pasawali a lotok a sasifoan&quot; Falangaw a 'etal &quot;Nai Madawdaw talatimol tangasa i masadafdafay no Posong&quot;, Palidaw a 'etel &quot;Itini i Palidaw no Pintong&quot; makilalimaay kasa'etal. Tongod to tahira i 1941 a miheca, ci fenekay no Dipong ci pisakilac nira, palacecay hanira ko nisilsilan no i'ayaway ko pisakilac, ona Pangcah sakilac hanira, Ka'amis o 'Amis a 'etal, sifo'ay marapot ko Siwkolang a 'etal Pasawali a 'etal, timol a 'etal ira ko Falangaw ato Palidaw. Ano doedoen pakaynien toni a pala ko pisilsil i, o kamaro'an no 'Amisan a 'etal nai sa'amisan i Hopo no Paepo talatimol tahira i 'alo no Rinahem, marapot ko Hopo, Cikaso'an, Rinahem Fakong ato Kalingko Holin. Nawhan matatapal to sa'amisan no Tayan, itira i satimolan ko inain, orasaka satimolan Pangcah han ko pangangan, malikatolo ho kasarayray, no Sakilaya a rayray i tosa ko safaw ko nyaro', ira ko Sakor, Pawkan, Karoroan, Cirakayay, Ma'ifor, Copo', Sinsya, Parik, Towapon, Katangka, Kalingan, Paypo. Fanaw, Ci'adetomay No Cikasowan a rayray i marapot ko Mafowakay, Cikasowan, Fanaw, Ci'adetomay, Rinahem, Ci'alopalay ato Kiko, Saakatolo a rayray i marapot ko Natawran, Pokpok, Lidaw, Tomay, Ciwidian, Dawlik ato Cihafayan. Nika, ano matinitini paki'etal ko pisilsil i, mapangangan sa makilalima, nika pakayni i serangawan i ira ko caay kalalecad tona laloma', itini i tapang no rayray, o kafolaw no finacadan a rakat, no kasasiroma ato saka'orip, o pidefon a 'icel no kanatal ato sakatatodong no pala maemin mararangirangi, malasaka tadamaan no kasa'etal konini. Samanen a mifana' to ka tadamaan no kasa'etel padefongen itini to nisafaloco'an no finacadan, ta mangaay a mirayray a mikadkad ta mahapinang koni a demak.</S>
</TEXT>
