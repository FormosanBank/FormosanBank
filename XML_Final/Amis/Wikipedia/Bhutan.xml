<?xml version="1.0" ?>
<TEXT id="Bhutan" source="Wikipedia">
  <S> Bhutan Putan Hontian Kitakit Takaray a sowal O ila'eday no Congko ato Indo a kitakit, ilaloma'ay no karopaw ko aro'nona kitakit,i sakawaliay a 'apilis no Simalaya a tokos ( him laya ), isaka'etip madado'edo ato nikowanan no Indo a Sicin (Latin a tilid:Sikkim) malala'ed ato Nipol, isakatimol madado'edo ato o Monciyala Sakowan(Monciyala a sowal: Ikiris a sowal:West Bengal)no Indo ato Asamu Sakowan(Asamu a sowal: ; Ikiris a sowal:Assam). O syuto ato satata'angay a tokai o Sinpo(Thimphu), itini i sowal no Conngo, o Cukoyi hananay a mipangangan ko Putan,o kakeleng, o kangic sanay ko imi. Ora to Putan hananay i,o nanitiraay o telang a sowal no Indo (Fan a sowal: Ikiris a sowal:Sanskrit; Kuwaping a sowal: )),o imi nira i, o Salawacan no Tofan sanay. Matiya o milingosay to o salawacan i katimol ko katenak no punka no Sicang hato sanay. O finacadan no Putan nano tiraay no to'as a Sicang a tamdaw, o malecaday ko karengawan ato Sicang a Monpa finacadan ko to'as no Putan a tamdaw. Itini i 27 30 N, 90 30 E, no Aciya ko Bhutan.Polong no sekalay i 38,394 sq km &quot;saka 137 ko rayray no ngangan. O sekalay no sera i, 38,394 sq km, no nanom a sekalay i, 0 sq km &quot; Polong i 750,125 ko tamdaw. sera Masakilac ko sera o malo kakaomahen a sera 13.60 , Malo no kilakilangan a sera 85.50 , malo no roma to a sera 0.90 . siyoto ko Siyoto.katomirengan no kitakit a romi'ad Pihiratengan no kitakit a romi'ad i sakatosa ko safaw 17 a romi'ad.O Sawara'an no kitakit anini i ci Jigme Khesar Namgyel Wangchuck, patirengan a romi'ad i 2006 a miheca saka 12 folad saka 14 a romi'ad. Rikisi Salawacan no Tofan I saka 8 sici mala o cecay a niyaro' no Tofan ko Putan, o citodongay a mikowanan o Syiencenyien no Yien Caw(Monkolu Hontian Kitakit; Mongol Empire; ) , tahira to i Cin Caw (Tata'angay Cin Hotian Kitakit; ) nga' siiked sato to Niyahpikowan. Mapahinaker ko aniniay a Putan I 1616 miheca , malaheci a mapalacecay no Sicang a tamdaw ci Syacong awang lang(Shabdrung Ngawang Namgyal) ko Putan, mafana' amisopsop to tamdaw,orasaka, kinalima a palowid to Kolu Kasafelaw(Pining no Sicang:Gelug ano ca Gelug pa)sa lahedaw sato ko kamaro'an ngara itini. Syacong awang lang ko patomenekay to pala, finacadan ato pitooran no Putan. Micowat ko Ikiris I 1772 miheca, micowat ko Ikiris a tayni,tahira to i 1865 miheca paci'eci han no Ikiris ko Putan a matatilid to Sincula Kakaketonan Tilid , ma'enec ko Putan a mikerit to 2000 a sera pafili to Ikiris. 1907 miheca patedo sa ci GCIE(Ugyen Wangchuck; ) a malahonti a patireng to Putan Hontian Kitakit, iaikor ira ko Ikiris a micoker padama. Yo misiiked to Indo Niyahpikowan, milaliw to ko Ikiris, oya sa Putan tado han to no Indo malanoniyah a mikotoday a sakowan. Malamicongacongay no Indo Nikawria, i 1910 miheca saka 1 folad matatilid ho ko Ikiris ato Putan to Punaka Kakaketonan Tilid , pasetek to macacofelay a demak ato roma a kitakit i,tengilen ko sowal no Ikiris sanay. I 1949 miheca saka8 folad matatilid ko Indo ato Putan to tahada'oc ko karihaday ato kalawidan a kakaketonan , pasetek to macacofelay a demak ato roma a kitakit i,tengilen ko sowal no Indo, o tatapangan no Putan ko Indo, manga'ay pakamaro' ko Indo to sofitay i Putan. Aniniay a Putan 1971 miheca haien ho no Indo nga' mikapot i Linhoko. To cila a miheca(1972)ci Cikomi Sinko Wancuko(Congo a sowal: ; THL:Jigme Singye Wangchuck; Kuwaping a sowal: )mirocok a malahonti, o sakasepat a honti. Tahira to i 2006 miheca, patododen ningra ko wawa mirocok malahonti, o aniniay a honti ci Cikomi Kaisaer Namuyier Wancuko(Congo a sowal: THL:Jigme Khesar Namgyel Wangchuck ; Kuwaping a sowal: ) 2008 miheca saka 3 folad saka 24 romi'ad, o sarakatay a pisinkiw to kiing no Misanga'ay to Rikec Pikaikian(Bhutanese National Assembly election), 'aloman ko kasasiromaroma a palikoay, ona sinkiw ko pahinakeran i saka 4 folad tomireng ko sarakatay a nano nisinkiwan a sifo, nikawrira, o honti ko mitatoyay to sakakaay sakowan 'icel. 2013 miheca sakakinatosa a pisinkiw, o Finawlanan Centang( Congo a sowal: ; Kuwaoing a sowal: )paka'alaay to sinkiw, onin i,o sarakatay kafalic no Centang to citodongay to no sifo. Sieci Milekal ko Honti to 'Edef no Kitakit a Sinkiw O Pikaikian no kitakit no Putan tosaay ko kasasiroma, o cecay i,o Iinkai no Kitakit(Gyelyong Tshogde); o roma i, o Pilaikian no Finawlan (Gyelyong Tshogdu). Iinkai no Kitakit ira ko 25 ko kiing, ilaloma' no nini to 20 a kiing o misingkiwan no finawlan, o ma'alaay to singkiw i,toro'en ho no honti ta malaheci ko kalakiing, oninian a kiing tatiihay o mikapotay tono siecian a tamdaw; o Pilaikian no Finawlan a kiing i,sahetoay o nani siecian a tamdaw ko mamalakiing. O mamalakiing nona tosa a Pikaikian no Kitakit i,o malaheciay to ko pitilid i Taikaku ko sa'eli. I 2006 mheca saka 1 folad saka 18 romi'ad, milekal ko honti ci Cikomi SinKo Wngcuko( Sowal no Cunngo: ; THL:Jigme Singye Wangchuck; Kuwaping a sowal: ) tahira to i, 2008 miheca misatapang to 'Edef no Kitakit a Sinkiw, o laheci no sinkiw ko oido'edo'an a patireng tono Pikaikian Faco a kitakit.2007 miheca Fafa'eday Pikaikian, 48 ko masadakay to sinkiw a tamdaw, 20 ko mama'ala malakiing. Sarakatay o Finawlan ko mitopaay a sinkiw Tahira sato i 2008 miheca mitayal to sarakatay nano kairaan no rikisi no Putan a Fafa'eday Pikaikian,o finawlan to ko mamitopa,adihay ko masasiromaay a centan a pasadak to mamalakiing,nikalahecian nona sinkiw i,mapatireng ko sarakatay a o misinkiwan a kiiing ko mamisanga' to sifo, mapalahedaw kono Sawara'an Kitaki a Faco. Ano o hogtihongti ko Sarawa'an no kitakit i, o Citodongay to Tayal no kitakit i,o Congli ato Tapang no Kasasiromaroma no Katayaln no Sifo, o Pikaikian to ko misanga'ay to rikec. Tona sinkiw i,oya miingiday to salawinawina no hongti a siecian a kasafelaw o Paparahoday a pacemahad to Putan a Centang (Druk Phuensum Tshogpa; ) ko pakalowiday to romaroma a centang, 47 ko mama'ala to singkiw ma'ala nona centang ko 45 ko kiing. kacacofelan a demak Imatini ira ko 54 a kitakit ko kacacofelan a demak no Putan. Mafaker no Indo ko tayal, orasak, ano sapipacacofelaw to a kitakit ko Putan miwawanik ho ko Putan to pifafaker no Indo. Onini ko sakaca ka cacofel ato Limaay a Maraliday a Lici no Linhoko, o itiraay sa i Indo a matayalay ko mitokeleday to tayal pakaini ato Putan. I 2012 miheca saka 6 folad saka 21 romi'ad,malalitemoh i Liyielonoylu(Potawya a ssowal:Rio de Janeiro)Tokai no Pasi a masasowal ko Congli no Congko ato Sosyang no Putan ci Cikomi Tinli, pasowal sa ko Congli no Congko ci Wenciyapaw: o Congko misasidangay to fiyafiyaw, itini pahinaker i limaay lekakawa no sakarihaday a mangalay a patireng to so'elinay a kacacofelan a demak ato Putan, ta nalikay a pahapinang a mifakekiw to kalala'edan no kitakit, manga'ay to ko kalawidang. O Putan ato Indo tada kodefetay ko kakakafit nona tosa a kitakit. O pasipapotalay a tayal no Putan o Indo ko misetekay to soal, ira ko sofitay no Indo a maro' i Putan. I 1990 miheca mitayal to misolac to finacadan sanay a demak,laplapen ko maro'ay i Putan a Locang Finacadan, ona Locang a Finacadan o teloc no nanoto'asan ho maro'ay to itini i Putan a Nipol( Ikiris a sowal:Nepali; Kuwaping a sowal: ) tamdaw, latek ira ko 24 ofad ko tamdaw. Kicai Itini i polong a akitakit o cecaya a Cowa ho ka Cemahad a Kitakit (Ikiris a sowal:Least developed country decdecay a tililid:LDC,LDCs; Kuwaping a sowal: ). Oninian i, itiyaay i 1971 miheca a misetek to tilid ko Linhoko: 1.o lalen a 'etan no kalotamdaw to cecay a miheca 100 kono Amirika a payso. 2. Kapolongan a Nitayalan a 'Epoc Ilaloma' no kitakit: GNP 'edeng haop sa ko 10 3. o mafana'ay to tilid a tamdaw haop saca ko 20 . Ono Putan a GNP 'edeng 1400 a payso no Amirika. O sakakaay a mili'etanan i, mipa'aca i Indo to Nanomay Dinki. O Sa'osi no Kacemahadan no Tamdaw(Human Development Index) itini i polong to 192 a kitakit o rayray no Putan i,i saka 134, itini to mahapinang ko katadanca no 'orip. I 1992 miheca pasadak ko honti ci Cimiko Sinko Wangcuko to Sa'osi no Kapolongan a Rihaday no Polong a Tamdaw (Gross National Happiness decdecay tilid:GNH; Kuwapin a sowal: ) a Sowal, o sapipalalan to sakacemahad no kitakit. Patatili' han tono payso a pili'etan, ono faloco'ay a rihaday koni haenan no Putan a tamdaw, cowa ka sarocod sa o payso aca ko 'epoc sanay a harateng. I 2012 miheca saka 4 folad saka 2 romi'ad, mikaiki ko Linhoko to pakainiay o Rihaday ato Lipahak:Misetek to Sowal tono Fa'elohay a Faco no Kicai , o Putan a kitakit ko milengatay tona sowal ato demak, sa'osi han to i, Rihaday ato Lipahak tini i polong to 192 a kitakit o rayray no Putan ca ka paka'ala to ka'ayaway itiniay i saka 90 ko rayray. Itini tona pinapina a mihecaan ma'ainainal to ko tamdaw a mi'aca tono roma a kitakit a dafong, 'aloman to ko misatokayay, ca sato ka'edeng ko noniyah a mitayal a ma'orip, 'aloman to ko awaay ko tayal a tamdaw, sakaleteng sato ko 'inolong no sifo a midipot to finawlan. Itini i Putan irako 'Adicaw a fokeloh ato Taliso. O mitahepoan no kilakilangan a pala mahaop ko 72 , o makapahay a hana cinganganay itini i cowacowa a kitakit, o tadamanay a kilang ira ko Puti Kilan( Pippala; ),ira ko Calamay, ira ho ko Caleng. O misanga'an a dafong i,sahetoay o dafong to romi'ami'ad ato kakaenen, orasaka awaay ko tata'angay a misanga'ay to dafong a kofa. O maomahay ato misakilangay ko 'alomanay, o 72 no tamdaw misaomahay. pakaenay to 'a'adopen ato misakilangay. O misaomahay i,kinacecayay a mipanay, miketef to ariray, ato 'emi to cecay a miheca. O nanom ko sapisang'ay to dinki (Ikiris a sowal:Hydro power; Kuwaping a sowal: ), o masanga'ay to dinki mahaop ko 72 nipaliwalan i Indo,o Putan sa i,ono palapalaan ko sapiparakat to maamaan a kinairaira no pala(kandaway a saparakat to maamaan a kinairaira no pala), cowa ka sikitang ato simal ko sapisanga' to dinki. O pipalafangan ho roma a tata'angay a tayal no Putan, o 'orip no Putan a tamdaw, cowa ka pikihar to icowacowaay a kitakit, nikawrira, i 1974 miheca satapang a mihamham to palafangay, i Putan matafesiw ko 150 a L yokokaysya matayl to sapipasalam to lafang, ano ca'aca'ayay ka faker to ka'aloman no tayniay a lafang, nikawrira, o lafang i,o'edeng o mihaian no sifo a pisalamaan ko katayraan, tatolo ko tamdaw ano ca ikaka to tatolo, cecay a tamdaw nipasata to 200 no Amirika a payso to sapipa'ading to pala ato to'asan ho a punka. O to'edaw no lalan ira ko 3000 km, o tokosay kolong(Bos grunniens; ),o lopa, o 'efa ko sapicolo'. O saikoray ira ko tilipi ato wanglu WIFI a kitakit ko Putan. Kaitiraan Itiraay i satimol no Aciya ko kaitiraan no Putan, O ila'eday no Congko ato Indo a kitakit, ilaloma'ay no karopaw ko aro',i sakawaliay a 'apilis no Simalaya a tokos ( him laya ), isaka'etip madado'edo ato nikowanan no Indo a Sicin Sakowan (Latin a tilid:Sikkim; ), malala'ed ato Nipol; isakatimol madado'edo ato Monciyala Sakowan(Monciyala a sowal: Ikiris a sowal:West Bengal)no Indo ato Asamu Sakowan(Asamu a sowal: ; Ikiris a sowal:Assam). O syuto ato satata'angay a tokai o Sinpo(Thimphu), itini i sowal no Congo, o Cukoyi hananay a mipangangan ko Putan,o kakeleng, o kangic sanay ko imi no nini a ngangan. Ora to Putan hananay i,o nanitiraay i telang a sowal no Indo (Fan a sowal: Ikiris a sowal:Sanskrit; Kuwaping a sowal: )),o imi nira i, o Salawacan no Tofan sanay. Matiya o milingosay to o salawacan i katimol ko katenak no punka no Sicang hato sanay. O finacadan no Putan nano tiraay no to'as a Sicang a tamdaw, o malecaday ko karengawan ato Sicang a Monpa finacadan ko to'as no Putan a tamdaw. O pala i,nani ka'amis pasitimol sa a ma'apilis, ka'amis a kakarayan si'enaway, cocw ka citolas ko kaciso'eda ko tolos itini; isasifo'an a sa'owa'owacan dihekoay ko kakarayan; ikatimol i,o kidefetay a kilakilangan. O taporoporoan a dafdaf mado'etay a fa'edet ko kakarayan, o satimolan tono Aciya a etal. o kilakilangan matahepo ko 72 no kitakit, o sakakaay i satimolan a Aciya. O sa'akawangay a 'apocok no tokos i,itiraay i kalala'edan no Putan ato Congko a Kankopenson( Pining no Sicang:Kanggarb√ºnsum; Kuwaping a sowal: ), nani tongroh no riyar 7570 m. Kasasilsil no Sakowan O polong no Putan sepatay ko kasasilsil no etal: Sa'etipay etal, sasifo'ay etal, satimolan rtal ato sawalian etal, i la'eno nonini i, mipecihan ho 20 a Cong. O tata'angay a takai i,o syuto Sinpo, Poro(Wili a sowal:sPa ro sPa gro) ato Pokana(Wili a sowal: sPu na kha). Tamdaw O polong ira ko 831,920 tamdaw(2020 mihecaan a sa'osi) , o samatakaray itini i hekal ko tamdaw. O fainayan mahaop ko 53 , fafahiyan mahaop ko 47 ko tamdaw. Toloay ko kasasiromaroma no finacadan no Putan: 1.Canglo Finacadan:I sakawaliay no Putan a Yuencumin; 2.Kolong Finacadan:I sa'etipay no Putan a maro' a teloc no maforaway a Sicang a Finacadan. 3.Losamupo Finacadan anoca o Locang a tamdaw hananay a pangangan:o maforaway nani Nipol i 19 sici, o Nipol ko sowal. Sowal O Conke sowal ato Ikiris sowal kono sifoan a sowal, o Locang a tamdaw ono Nipol ko sowal. Tada kidefetay ko kalakiting no Conke sowal ato Sicang a sowal. Pitooran O polong a tamdaw no Putan mitooray to Fociyaw(mipaypayay), o nitoro'an no kitakit a pitooran i o Cangcuwan Fociyaw(Sicang a tilid: Wili atilid:bod brgyud nang bstan; Monko a sowal: ; Kuwaping a ssowal: ),o ikakay i,o Koci Kasacinowas(Sicang a tilid: Pining no Sicang:Kagyu Kagyupa; Kuwaping a sowak: ). Ira ho ko roma to 25 mitooray to Indo a pitooran. O sarakatay a Pipaypayan i 637 miheca a mapatireng. O Indo a pitooran itiraay i sakatimol no Putan, kasacinowas ira ko Sipo Cinowas(Fan a sowal: , aiva pa tha; Ikiris asowal:Shaivism,Shaivam;Kuwaping a sowal: );ira ko Fansinu Cinowas(Vaisnava dharma; Ikiris a sowal:Vaishnavism; Kuwaping a sowal: ); ira ho ko Sakota Cinowas(Fan a sowal: , kta Kuwaping a sowal: , ). I 2008 miheca a Kinpo Rikec no Kitaki,mihosyoway to paiteked a mitoor to pitooran, nikawrira,milalangay ko sifo to cowa ko Fociyaw a pitooran patenak to sowal no Kawas,milalang a pacomod to cowa ko Fociyaw a patenakay to soal no Kawas a tamdaw, milalang a patireng to cowa kono Fociyaw a loma', milalang to cowa kono Fociyaw a lisin. Punka O pitilidan, o paisingan sahetoay o cowa ka papaysoen. Ira ko pisa'icel a misetek no sifo to sowal, o kalotamdaw ano matayal, o mitiliday aka ca ka ciriko' tono to'asan a riko' ta ma'osaw ko Punka no to'as. O fainayan kaciriko' to Ko (o tahiraay i tosol a cawing), o fafahiyan i,kaciriko' to Kira (o kakaya'ay a cawing ato kohepicay a kiping); o maamaan to Nipatirengan do'edoen kono to'as a faco a mipatireng, o paisingang to, o kinko to, o pitilidan to ato loma' to, o sapatireng a lalosidan ano o kilang to, ano amoto to, ano solafo to, todongen kono to'as a pinangan. Ano mahaenhaen ko pirikec no sifo i,awaay a ma'osaw kono tada no to'as a nipatirengan. 2004 miheca saka 12 folad saka 17 romi'ad, milekal ko sifo milalang to tamako i 'edef no Putan a kitakit, o matiniay a pi'edef a milalang to tamako o sarakatay ho i polong a kitakit, i laloma' to, i papotal to cowa ka nga'ay a mitamako. O patiyamay no Putan tatiih a pa'aca to tamako, ano ira ko miihangay patefoc to 225 payso no Amirika (ma'edeng 7000 paso no Taywan) to kalokinacecay riyad, ano kinapinapina to a miihang i,maposiyaw ko paya no patiyamay, oni ko sakakeror no mitamakoay a tamdaw, ma'eden haop sa ko 1 ko tamdaw. Milalang ho ko sifo a paiteked sa a miletek to kilang, mi'adop ato mi'ala to tadamaanay a fokeloh, taiih a micukaymas to soka. Itira i 1980 miheca, mipatalahekal ko sifo to rikec no kalalamod , misetek to cecay ko lamod sanay a faco, nikawria, ano pakaynien i pinangan no to'as ato nano rikisi a wayway, itini i Putan iraay ho ko cecay a fainayan cikapi to pinapina a fafahiyan ano ca cecay a fainayan cikapi to pinapina a fafahiyan, o matiniay a kitakit ko Putan hananay, ano mihai ho kona tatosaay a tamdaw awaay to ko milalangay to sakalalamodaw nangra. </S>
</TEXT>
