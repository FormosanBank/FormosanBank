<?xml version="1.0" ?>
<TEXT id="Elizabeth_II" source="Wikipedia">
  <S> Ilicapid II(Elizabeth II; ) O 'orip ni Ilisapay (Elizabeth II ), Rihaked a kakaya'ko 'orip ni Ilisapay, yo siwa polo'ira ko enem ko mihecaan ningra i, mapatay cingra. Milayapay to saka cecay no rikisi to pito mihecaan no tapang cingra, o tahapinangan no hongti no sici ko demak ningra, o saka ci'icel, o sakarikec no kitakit, o kakeridan no mito'oray cingra. Nai 1953 mihecaan malatapang malahongti ira to ko pito miheca, o malecaday to malawina no polong no kasakitakit cingra, Marakat to ni Ilisapay ko nika tata'ang no pades, itini tona saka tosa no hekal to kalaloodan, mifalah to tatiihay a demak, pasayra to fangcalay rikec ato limo'ot. o kakangodoan no alomanay a tamdaw cingra. Itini i 2022 miheca siwa folad falo a romi'ad, ira ko sowal no citodongay a tamdaw pangiha,sowal sa tati'ih to ko tireng ni Ilisapay saan, itiya to lanokanokay sa tayni i kaitiraan no ina i Panola hananay, tangsolen to nangra a mifalicen to caymo, ciriko' to kohetingay ko citodongay a tamdaw i ka'ayaway no alomanay. Takaray a Sowal I 1926 a miheca saka 4 folad saka 21 a romi'ad masofoc ci Elizabeth II, malamikomoday a tamdaw. O Sawara'an no kitakit no Antikuwa ato Papota(Ikiris a sowal:Antigua and barbuda;Kuwapin a sowal: ), Awco(Ikieis a sowal:Australia; Kuwapin a sowal: ), Pahama(Ikiris a sowal:Bahamas; ), Papito(Ikiris asowal:Ikiris a sowal:Barbados; Kuwaoing a sowal: ), Pilicu(Ikieisa a sowal:Belize; Kuwaping a sowal: ), Kanata(Ikiris a sowal:Canada; Kuwaoing a sowal: ), Kulinlan (Ikiris a sowal:Greenland), Ciyamayka(Ikiris a sowal:Jamaica),Niwcilan(Ikiris a sowal: New zealand, Papuwa Niw Kiniya(Ikiris a sowal:Papua new guinea; Kuwapin a sowal: ), Tofalo(Ikiris a sowal:Tuvalu; Kuwaping a sowal: ) ato Inko( United kingdom ) anini i ci Elizabeth II, patirengan a romi'ad i 1952 a miheca saka 2 folad saka 6 a romi'ad. kasofocan a loma' O mitokadan ko kahofoc ni Ilisapay (Elizabeth II ), itini i Meyfeyer (Mayfair)potal no poloton(Bruton Street )17 a fangko, loma' ni akong ama ningra a mahofoc. ya mo tep ko mihecaan ni Ilisapay (Elizabeth II ) haw i, mapatay to koya akong ningra, ci Ciyoce 5(George V ) a hongti, ya malahongti ho ko akong ningra i, o mitapalan nira a kitakit o sakakahaday, saka kaemang ho cingra, mamarahongti to ko 'orip. mafana' inaneng a pasifana' a ko ina ni Ilisapay, pasifana' to malatamdaw a demak no to'as, mafana' haca cingra to masaroma'ay a caciyaw. lalamod Ci Feylipo wawa no Honti(Ikiris a sowal:Prince Philip; kowapin a sowal: ) ko fa'inay ni Ilisapay, 1934 a miheca ko sa'ayaw nangra a masaso'araw, itiya kaemang ho ci Ilisapay, faloay ho ko mihecaan ningra, itiya to ci Feylipo malatapangay to no Kerik(Ikiris a sowal:Greece; kowapin a sowal: ), wawa no hongti cingra, i 1922 miheca mapaci'eci a papiliyas to Kerik, itiyaho kaemangay ho ko tireng, o ni'afofoan ho ningra. Tayra to i 13 mihecaan ni Ilisapay, malasofitayan no riyalan cingra, miliyaw to a masaso'araw aci Feylipo, tangsol sato a mangohah cangra, nai tiya mararid to cangra a patikami. Itini I 1947 miheca saka 7 folad saka 9 a romi'ad ko pasifana' ningra to tamdamdaw a paparamod i, tosa polo' to ko mihecaan ningra. Itiya a miheca, saka 11 folad saka 20 a romi'ad i Siminse(Ikiris a sowal: Westminster Abbey; kowapin a sowal: )a pataloma', na' ningra to tamdamdaw a paparamod i, itiya a romi'ad, milayap to ci Feylipo toya Aytingpaw kongciye(Ikiris a sowal: Duke of Edinburgh;kowapin a sowal: )hananay a malokakeridan to a tamdaw. I 'ayaw no paramod ci Feylipo ato ci Ilisapay i, adihayay ko mirawraway cangraan a demak, saka cecay, caay ka tatodong a malafa'inay ni Ilisapay saan, awaay ko katomirengan ato dafong ningra, o malasofitayay matayalay itini riyaran no Engkelan, ira haca ko salikaka ningra to fafahiyan a mararamod to roma kitakit a tapang, ira sato ko sowal, caay ka katodong cingra a malalamod ci Ilisapayay, o awaay ko loma'ato pikiloma'an a tapang saan. Adihay ko kati'ihay cingraan a sowal. nikalahongtian Mirocok a malahongti ci Ilisapay II (Elizabeth II ), so linay a ngangan ningra ci Ilisapay Yalisantera Mari(Ikiris a sowal: Elizabeth Alexandra Mary;kowapin a sowal: ), 1952 miheca saka 2 folad saka 6 a romi'ad a mirocok to mama ningra ci Ciyoce 6(Ikiris a sowal:George VI ; kowapin a sowal: ) a malamikomoday no kitakit, ono aniniay Inkelen (Ikiris a sowal: United Kingdom of Great Britain and Northern Ireland; kowapin a sowal: ) a hongti, patatokiled sa a malamikomoday no kanata, Awco, Niwcilan, Nanfui, Pakistan ato Slian. itiyaay a sowal, ano o fafahiyan a malahongti haw i (Ikiris a sowal: queen regnant;kowapin a sowal: )hananay. pararocokan , Ci Ciyoce 6(George VI ) ko wama ni Ilisapay II(Elizabeth II ), itiya ho o Yo ke kongciye(Ikiris a sowal: Duke of York;kowapin a sowal: ), o kongciye hananay i, o iraay ko mipararocokay to 'orip, ano masamaan ko 'orip, masamaan ko pihakelong to rarocokan, ina ni Ilisapay (Elizabeth II ) malahakelong to malaYo ke kongciye a fafahi. Ano tooren ko pido do no mamalahongti i, namahofoc ci Ilisapay, o sakatolo to a mamidotoc to tayal. Nikawrira, oya faki ningra itiya ho kapah ho, corok han o nira ko mamalahongti, caay ka patatoor to wama ci Ilisapay II(Elizabeth II ) a malahongti, nanoya mapatay to ci akong ningra i, o mamidotoc koya faki ningra, nawhani, oya kaolahan nira a fafahi i, kani tolo to a pakaetim, mangalef to a macacolicoli to cefang, kinasawad han yo nira ko tayal. Oya to wama ni Ilisapay (Elizabeth II ) mikapot to a malahongti, saka ci ngangan to Ciyoce 6(George VI ). 1936 a miheca mapatay to koya akong ni Ilisapay (Elizabeth II ), o faki to ningra ko mamalahongti, caay ka halafin ci Aytehowa(Ikiris a sowal: Edward VIII; kowapin a sowal: ), 42 a mihecaan malahongti cingra. Ma'osi cingra to lekakawa no demak no lalaocan, caay ka pikihar to demak, meketer to ko sifo nangra, oromasato, pinapina to a folad, oya kaolahan ni Aytehowa a fafahi milongoc to mamilikong toya saka tosa a fainay, ira haca ko pilalang no congli ato citodongay a kakeridan no sifo, hapimaan niyam ko malikongay a fafahiyan a malafafai no hongti saan,,dengan koni han nima, oya pitooran nangra o Engkelan a kiwkay(Ikiris a sowal: Church of England; kowapin a sowal: , ),caay ka nga'ay a cifafai anca cifainay to caay ho ka patay ko iayaway a fafai anca o fainay, ano miliyaw cingra a cifafahi cingraan i, maacekay ko matiniay a demak, saka ano liyangen ako konini a demek sako harateng ni Aytehowa, o caay to ka mamafilo ako toninian a tayal saan, saka, sawad han to ningra koya hongti a tayal, o wama to ni Ilisapay (Elizabeth II ) ko mido doay a malahongti, Polong han ko malahongti ko 'orip ni Aytehowa, 326 a romi'ad, o sanka kaoto'ay a malahongti itini toni a Engkelan a likisi. mamirocok mo tep ko mihacaan ni Ilisapay (Elizabeth II ) i, mahapinang to mamamirocok to malahongti cingra. itini 1952 miheca 2 folad 6 romi'ad, o wama ni Ilisapay (Elizabeth II ), ci cilemed toya dadaya a miliyas to tona hekal, o 'orip ningra i 56 ko mihecaan, pakayni tona adadaay a tireng, matongal aca ko pikowan to kalalood no kitakit, caay to ka tanoktok ko tireng nira, patay sato. Tatosa a malekaka cangra, sakakaay ci Ilisapay (Princess Elizabeth ),mikotay toya adadaay a wama ningra a tayra i Kenya (Ikiris a sowal:Kenya; kowapin a sowal: ) mihomon, o fa'inay to nira ci Feylipo(Ikiris a sowal:Prince Philip; kowapin a sowal: ) ko kafanaan to kapatay no wama ningra. Itiya ho 25 ko mihecaan ni Ilisapay, pakayni i nika patay no wama ningra, nawhani o mamisi'ayaw ho to malatapangay a tadakaretengay a tayal, nipili'an to a mamirocok a malahongti ci Ilisapay (Princess Elizabeth ), nikawrira, do doen ko demak, talaen reponen ko 16 a folad, misatapang to a mido do to rikec ato lekakawa a midemak to mamalahongti a lisin. pirocok ni Cars pirocok ni Cars(Ikiris a sowal: Charles III; kowapin a sowal: ), pakatengil ningra ko katati'ih to ko tireng no ina ci Ilisapayan i, sa'ayaway to a tayra i kaitiraan Pamola hananay, o mamirocok to mamalatapang mamalahonti cingra, 'arawhani, o sahalafi:nay a madahekat a malahongti ci Cars. pitooran Adihayay ko pitooran no mita itini hekal, o maan ko pitooran no Sawara'an hani? O kafana'an i, itiyaay ho saheto o inanengay malalokay a misiwkay ko tamdamdaw no kiloma'an no hongti, mararid tayra i Weseminsete(Ikiris a sowal: Westminster Abbey; kowapin a sowal: ) a misiwko a mikapot to demak no kiwkay. O noya papipaino' ci Loian(Ikiris a sowal: Prince Louis; kowapin a sowal: ), ato o maamaan no demek no kiwkay, korismas to a mikapot ko polong a laloma'an. adada ato patay O o'rip ni Ilisapay (Princess Elizabeth ) itini hekal, nai1926 miheca sepat folad 21 a romi'ad tangasa i 2022 miheca siwa folad 8 a romi'ad, siwa ira ko enem to ko mihecaan ningra. I 'ayaw no kapatay ni Ilisapay i,https: greatbizz11.blogspot.com ci adada toya lifong, saka tosa a foladan makinsa to COVID 19 ci Ilisapay i, mahapinan matikeda ningra ko adada, ira ko roma a tamdaw, sowal sato mapatay to ci Ilisapay saan, nikaorira, kalamkam sato a masadak sowal a miateng to sowl, tanektek ko tireng no tapang, awaay ko maan, malecad to malalisanay aca, itini to tolo folad saka cecay romi'ad, mapahololay misintay to tayniay a lafang. </S>
</TEXT>
