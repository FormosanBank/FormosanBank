<?xml version="1.0" ?>
<TEXT id="Denmark" source="Wikipedia">
  <S> Tanmay Tanmay a sowal: Danmark),.Takaray sowal :o Isaka'amisay Yoropa a kitakit, o cecay no Citatapangan Salongoc a Tanmay Hotian kitakit (Tanmay a sowal:Kongeriget Danmark)ona i, o Falo Kanatanatal ( ; Falo asowal:Føroyar )ato Kolinlan ( ; Kolinlan a sowal:Kalaallit Nunaat)a matatekoay a kitakit. O faco no sieci i,o hontian ko misanga'ay to Tatapangan Rikec , o Finawlan ko pi'arawan a Lomaocan faco, o tatapangan niyaro'(syuto) itiraay i Kopenhaken ( ; Tamay a sowal:København). o saka'amisay a kitakit itini i hekal. Inian sato i, o Tanmay, Norwy ato Roytin malariniay ko sowal, ponka ato rikisi nangra, patateko hananay a mipangangan to Skantinawiya Pecih Kanatal a kitakit. O mikapotay to Yoropa Lekatep, ikakaay ko kacomahad no saka'orip, orasaka, o mahapinangay ko karihaday no tamdaw, o cipaysoay to, o manikaway to, cowa ka hakowa ko katatiwtiwan, o sakakaay ko kacomahad a kitakit i hekal. O aniniay a Tapang no kitakit ci Makolito saka tosa( ;Tanmay a sowal:Hendes Majestæt Dronning Margrethe II), tadatata'angay ko sakowan a 'icel no Sakakaay Sifo, o citodongay mikowan to Falo Kanatalatal ato Kolinlan a tayal. Lalengatan no ngangan O kasadakan nona &quot;Danmark&quot; hananay i,iraay ko ka rawrawan to Tanmay, Tan tamdaw ato nikalacecay no Tanmay Hontian kitakit. tona karawrawan i, ora 'ayaway a Tan sanay a konis o niyaro' no Relman ano ca o Tan sanay a kitakit ko nitoro'an han, ora sa iaikoray a mark a so'elinay a imi caay ka patosok ko kafana'an. Orama sa i,o nirina'an a ohong ato isifo'ay sici a nitilidan adihay ko kasasiroma a sowal pakayni tora Tan tamdaw sanay a imi, tongal sa ko karawraw pakayni tora ngangan no Tanmay. Rikisi I saka 8 sici tahira i saka10 sici, o Tanmay, Norway ato Roytin a tamdaw polong hanannay o Wiking Tamdaw( ; Telang a Nos sowal:víkingr) hananay a mitahidang. Anini sato i, o cecay no Ka'amisay Yoropa, o saopo no Misasolapay mikilim a tamdaw, o maapaay sofitay, paliwalay to dafong, mikalicay to tamina, kokong no riyar,cikawasay atomisamaraday konini. o nalipaan nangra i, ma'edefay ko polong no Yoropa. Itiraay i Ikiris ato saka'etip Yoropa ko pisa'icelan nangra a matayay, ma'eco nangra ko Inkolan,Airlan ato Fransu. Do'edoen ko nitilidan i Yielin Fakeloh, Sakacecay Halar (Telang a Kos sowal:Haraldr blát nn Gormsson;Tanmay a sowal:Harald Blåtand Gormsen), pacimil han to Ranya,i 965 miheca mapalacecay ko Tanmay, mitoor to Kristo Pitooran. I 1397 miheca, Tanmay, Roytin ato Norwi malacecay a patireng to &quot; Cecayay ko tapang a matatekoay Kitakit&quot; (Ikiris a sowal:Personal union), ona toloay a matatekoay kitakit ilaloma' no kapolongan kitakit malecad ko sakowan. Nikawrira, o honti ci Makolito misakakinihay ko pikowan. Nani patirengan tona kapolongan kitakit to 125 mihecaan, itini i Skantinawiya a rikisi, kinapinapina a misiiked ko Roytin, caka hakowa ko romi'ad, ma'eco no Tanmay. I 1523 miheca saka 7 folad, o honti no Roytin matekop ningra ko Stokoermo( ; Roytin a sowal:Stockholm).misiiked patireng to kitakit, to ikor to i, malacafay ko Tanmay ato Norwi malakapot a patireng to Tanmay Norwi Kapolongan kitakit. Yo misiiked ko Roytin kitakit, kinatosa a mitanam sapiliyawaw a mipa'ekel to Roytin, sakakinacecay oya &quot;Ka'amisay a pitoay miheca lalood&quot;, sakakinatosa o Karoma Lalood. Tona kinatosa a lalood caay ka pakafilo ko Tanmay a miliyaw mikowan to Roytin, nikawrira, mapatangic ko Roytin a patefoc tona lalood. Itira i Napolon Lalood ( ; Fransu a sowal:Guerres napoléoniennes) a mihecahecaan, caka pisakakinih kako o Tanmay to Ikiris anoca to Fransu saan, nikawrira, midamaay ko Tanmay to Fransu sa ko Ikiris, ora saka milood to tatapangan niyaro' no Tanmay Kopenhaken, o Salifong Tamina a lalood ( ;Gunboat War) hananay konini. Malowid ko Tanmay, malaheci ko pisiiked no Norwi, matekop ko Tanmay Norwi Lekatep. I 1849 miheca saka 6 folad saka 5 romi'ad, mafalic ko faco no sieci no Tanmay nani Hontian Piteked Pikowan mala o Tatapangan Rikec no kitakit ko pido'edoan. 1864 miheca, malowid ko Tanmay i Potan Lalood, kelit han ko Senliswi Horstan kowan pafeli to Porosu. I Sakacecay Lalood no Hekal o caay ka pisakakinih pasicowa ko Tanmay kitakit, nikawrira, racemcem to pilololan no i Toicay a tamdaw, orasaka, papidemakan han to kapolongan pitopa to finawlan, ora sato o ika'amisay a pala malo no Tanmay, no ikatimolay sanoyanan sa a itira i Toic. I 1939 miheca matatilid ko Tanmay ato Toic to caka pilood ko cima to i roma a kitakit, nikawrira, i 1940 miheca saka 4 folad saka 9 romi'ad milood ko Toic to Tnmay, dengan tosa widi ko pitoker no Tanmay mikosang to. Itiya i Sakatosa Lalood no Hekal misa'icel a midama to itiraay i Tanmay a Yotaya papilaliw tayra i Roytin, ta caka hadefeken no Toic ko Yotaya. Yo malaheci to ko Sakatosa Lalood mikapot to Paifaloco'ay kali'aca a katatelekan( ; European Free Trade Association decdec:EFTA), NATO ato Linheko, o nipalowaday tona saop ko Tanmay kitakit. Tamdaw Do'edoen ko 2012 sa'osi o polong tamdaw no Tanmay ira ko 5,580,516 ko tamdaw, ilaloma' nonini i, mahaop ko 89,6 o teloc no Tanmay tamdaw, oroma sa i, ira ko 10.4 o maforaway a tayni nani roma a kitakit. Ona maforaway a tamdaw i laloma' nonini mahaop ko 34 ( latek 20 'ofad) o nani Sa'etipay Kitakit a tamdaw, 66 cowa ko nani Sa'etipay kitakit a tamdaw. O sifo'ay ko mihecaan no Tanmay a tamdaw 39.8 ko mihecaan, o kilac no fayinayan ato fafahiyan i, 0.98 : 1. o ikakaay no 15 mihecaan a tamdaw to mafana'ay to tilid i ira ko 98.2 . O sowal no Tanmay kono sifoan a sowal, o marariday a mara'oy konini a sowak. Ono Toic a sowal itiraay i kalala'edan ato Toic kitakit toya Satimolan Ritola Kowan. O sowal no Ikiris ato Toic ko romi'adan sowal. Ano pasasotili'en ato taliyokay kitakit ko Tanmay a 'orip, malalen 'amoko'ay ko ka 'orip i hekal, nikawrira, itinien i kalorayray no i hekalay, o sasiharaday ko Tanmay ko 'osi no Tanmay. Pitooran Tahini i 2013 miheca saka 1 folad a sa'osi o mitooray tono kitakit pitooran tora Roto Salikaka. ano pasasotili'en ato 2012 miheca malowanay to 0.7 ,ano pasasotili'en ho ato 2011 miheca malowanay to 1.3 . o mitoooray tono kitakit a pitooran 'alomanay, nikawrira, o tayraay i kiyokay a salikaka 3 polong no tamdaw no Tanmay. Pacefaday a tilid Kristian Andersen Nyrup, Middelalderstudier Bog IX. Kong Gorms Saga Bent Østergaard. Indvandrerne i Danmarks historie. Syddansk Universitetsforlag. 2007: 19 24. ISBN 978 87 7674 204 1. Roesdahl, Else. The Vikings. Penguin Books. 1998: 9 22 [2014 07 13]. ISBN 9780140252828. ( 2014 07 18). Viking (people). Encyclopedia Brittanica. [2014 07 13]. ( 2014 10 06). Palle Lauring, A History of the Kingdom of Denmark (Host Son Co.: Copenhagen, 1960) p. 108. Kalmarkriget 1611 1613. Svenskt Militärhistoriskt Bibliotek. [2007 05 04]. ( 2007 10 11). Immigrants and their descendants Statistcs Denmark. Published: 1 January 2012. Accessed: 25 August 2012. Lewis, M. Paul . Ethnologue: Languages of the World 16th. Dallas, Tex.: SIL International. 2009 [2012 08 27]. ISBN 978 1 55671 216 6. ( 2011 10 13). Francesca Levy, &quot;The World's Happiest Countries&quot;, Forbes 14 July 2010 Francesca Levy, &quot;Table: The World's Happiest Countries&quot;, Forbes 14 July 2010 Michael B. Sauter The Happiest Countries in the World . Yahoo! Finance. May 22, 2012. Church membership 2013 3.1.2013 Kyrkans tidning Statistics Denmark Statistikbanken.dk Denmark Constitution Part I Section 4 [State Church]: &quot;The Evangelical Lutheran Church shall be the Established Church of Denmark, and, as such, it shall be supported by the State.&quot; Itini i 56 00 N, 10 00 E, noYoropi ko Denmark. Polong no sekalay i 43,094 sq km &quot;saka 134 ko rayray no ngangan. &quot; &quot;O sekalay no sera i, 42,434 sq km, no nanom a sekalay i, 660 sq km &quot; Polong i 5,593,785 ko tamdaw. sera Masakilac ko sera o malo kakaomahen a sera 63.40 , Malo no kilakilangan a sera 12.90 , malo no roma to a sera 23.70 . siyoto O [[[Copenhagen]] ko Siyoto. katomirengan no kitakit a romi'ad Pihiratengan no kitakit a romi'ad i sakaenem 5 a romi'ad. O Sawara'an no kitakit anini i ci Margrethe II, patirengan a romi'ad i 1972 a miheca saka 1 folad saka 14 a romi'ad. </S>
</TEXT>
