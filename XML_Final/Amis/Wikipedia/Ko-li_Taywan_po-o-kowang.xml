<?xml version="1.0" ?>
<TEXT id="Ko-li_Taywan_po-o-kowang" source="Wikipedia">
  <S>ko li Taywan po o kowang O nipatirengan no kitakit kona ko li Taywan po o kowan (o tay po, tay po kowan, Taywan po o kowan ko roma a ngangan nira.) I ka'amis no 228 kining kong yeng ko kamaro'an nira, o con howa min ko on howa po ko mikowanany. I kaDipongan a mapatireng, o sa'ayaway a po o kowan i Taywan, o ka'ayaw nira a ngangan i, o Taywan cong to fo po o kowan, o mapatoro'ay no con howa min ko to no litengan ho a nipatirengan. kasarayray 1889 a mihecaan, mipatireng to Taywan cong to fo min cen po pirayarayan to dafong a loma'. 1908 miheca 10 folad 24 a romi'ad, falicen ko ngangan to Taywan cong to fo min cen po cen can ci mihawikidan patireng a po o kowan. 1913 miheca(saka2 a miheca no ta cen no Dipong, o tapang Co cen se sapikiningaw ci I yin tay langan o wawa no saka4 a tapng no Taywan cong to fo ato ci o teng sing pin o tapang no min cen po, mansa misolot cira to payso i finawlan to 256,101 payso no Dipong, o sapatireng to sakikining a loma' nona tatosaay, ona loma' i, itiraay i kaitiraan no Taypak ta tin ho kong itiyaho (1912 miheca mapihiw no faliyos matastasay to, o 228 kong yen to anini). Papisafacoen no Taywan cong to fo ko misafocoay to loma' a tamdaw o Dipong ci Yi con i lang ato ci howang mo long, o mahecaday to no Si la a kitakit ko hecek noya nisanga'an a loma', o roma sato, nitodongan naira ko pinangan no pisanga' to loma' i pa lo ke ti'eror , i 1915 miheca a malaheci misanga'halo micomod tona loma'. 1949 miheca, kaikor no saka2 hekal kalalood, micada a mikowan ko cong howa min ko to Taywan, itiya mafalic ko Taywan cong to fo to Taywan sen po o kowan, o Taywan sen sin cen cang kowan kong so ko mikowanay; miliyaw a mifalic to ngangan to Taywan sen li po o kowan, o Taywan sen cen fo ko mikowananay. 1999 miheca, awaay to ko Taywan sen cen fo, o sing cen yen wen howa cin se woy yin hoy (o cong howa min ko wen howa po to anini ) ko mikowanay, miliyaw haca mafalic ko ngangan to ko li Taywan po o kowang . Pi'arawan to lakaw </S>
</TEXT>
