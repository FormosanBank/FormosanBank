<?xml version="1.0" ?>
<TEXT id="O_kitoh_to_tilid" source="Wikipedia">
  <S>O kitoh to tilid (kuwaping a sowal: ) Itiya ho ira koya tatoloay masa'opo. Ya mitilid, miala ko mira to pitilidan, cecay i, tilidan nira ko tilid i kilang no hinoki, cecay i, tilidan nira i kilang no 'araway, cecay i, tilidan nira i fakeloh. Maherek to naira a militild i, panengelan naira i nanom. Oya hinoki a kilang i, mapawpaway, mahapingany ho koya tilid. Oya nitlidan i kilang no 'araway, tatiihay a tiliden toya kilang i, mansa mapawpaw koya kilang cowa kahapinang koya tilid.ya nitilidan i fakeloh i, matekengay awa to a ma'araw. Ya mitiliday to tilid i kilang no hinoki i, miliyasay awaay to a minokay, o malitengay no Dipong ko mira. Ya mitiliday i kilang no 'araway i, o malitengay no Taywan. Ya mitiliday i fakeloh a tamdaw i, o malitengay no 'Amis. Onini ko sakaawa no 'Amis a tilid, hay mahidayay to tilid no mira. Ora kitoh i kafekang i, o nani kaDipongan ho a kitoh. o nikilokan no Dipong i Taywan itiya ho konini a sowal. O pikitoh to to sakaawa no 'Amis, roma sato o pipakafana' to kaadihay ato kaidahi no Dipong to sakitilid, ona pipili' no malitengay naira to pitilidan a kilang no hinoki ko sakaira no tilid naira. O Payrang hanto i, ano cowa katootoor to pikilok no Dipong to tilid i, ka ira ho ko nanoliteng naira a tilid. Pakayni tona kitoh no tilid i, mapahapinang ko kasiroma ato kaidahi no serangawan no Dipong ato Payrang to 'Amis, mahapinang haca ko pipaini no 'Amis to nairaay to ko tilid no 'Amis itiya ho. </S>
</TEXT>
