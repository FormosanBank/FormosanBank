<?xml version="1.0" ?>
<TEXT xml:lang="amis." source="02_Xiuguluan-Amis">
    <S id="0">
        <FORM>I Fata’an ko loma’ no niyam.</FORM>
        <TRANSL xml:lang="zh">我們家住在馬太鞍。</TRANSL>
        <TRANSL xml:lang="en">Our family lives in Fata’an.</TRANSL>
    </S>
    <S id="1">
        <FORM>Lalima^ ko paro^ no loma’ niyam.</FORM>
        <TRANSL xml:lang="zh">我們家共有五個人。</TRANSL>
        <TRANSL xml:lang="en">There are five people in our family.</TRANSL>
    </S>
    <S id="2">
        <FORM>Tatolo^ kami a malakaka^.</FORM>
        <TRANSL xml:lang="zh">我們家有三個兄弟姊妹。</TRANSL>
        <TRANSL xml:lang="en">There are three brothers and sisters in our family.</TRANSL>
    </S>
    <S id="3">
        <FORM>Makomad kako a maro’ aci mama^, ci ina^, ci kaka to fa’inayan ato kaka^ to fafahiyan.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <TRANSL xml:lang="en">I live with my father, mother, brother and sister.</TRANSL>
    </S>
    <S id="4">
        <FORM>Takaraw ci mama^ ako; o tayring ci mama^ ako.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <TRANSL xml:lang="en">My father is tall and he is a policeman.</TRANSL>
    </S>
    <S id="5">
        <FORM>Makopit ci ina^ ako; o ising ci ina^ ako.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <TRANSL xml:lang="en">My mother is thin and my mom is a doctor.</TRANSL>
    </S>
    <S id="6">
        <FORM>MisanoPangcah a somowal ci mama^ i tamiyanan i loma’.</FORM>
        <TRANSL xml:lang="zh">爸爸在家會和我們說族語。</TRANSL>
        <TRANSL xml:lang="en">My father speaks the Pangcah language with us at home.</TRANSL>
    </S>
    <S id="7">
        <FORM>Minokay kami i niyaro’ i pipahanhanan a romi’ad.</FORM>
        <TRANSL xml:lang="zh">我們暑假都會回部落。</TRANSL>
        <TRANSL xml:lang="en">We will all go back to the tribe during the summer vacation.</TRANSL>
    </S>
    <S id="8">
        <FORM>Makomod kako aci kaka^ a milepel to takola^.</FORM>
        <TRANSL xml:lang="zh">我和兄姊會一起抓青蛙。</TRANSL>
        <TRANSL xml:lang="en">My brothers and sisters and I will catch frogs together.</TRANSL>
    </S>
    <S id="9">
        <FORM>Maolah kako to paro^ no loma’ niyam.</FORM>
        <TRANSL xml:lang="zh">我很喜歡我們家的人。</TRANSL>
        <TRANSL xml:lang="en">I like our family very much.</TRANSL>
    </S>
    <S id="10">
        <FORM>Ona pipahanhanan a romi’ad, talaPosong kako ato fafahiyan a kaka^ a miliso’ ci fakian.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <TRANSL xml:lang="en">This holiday, my sister and I went to Taitung to visit my uncle.</TRANSL>
    </S>
    <S id="11">
        <FORM>Pakacinamalay kami naniTaypak a talaPosong.</FORM>
        <TRANSL xml:lang="zh">我們從台北搭火車去臺東。</TRANSL>
        <TRANSL xml:lang="en">We took the train from Taipei to Taitung.</TRANSL>
    </S>
    <S id="12">
        <FORM>Tangasa^ i Posong, pakapaliding ci faki^ a tayra i cya-taw militemoh i tamiyanan.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <TRANSL xml:lang="en">When we arrived in Taitung, my uncle drove to the station to pick us up.</TRANSL>
    </S>
    <S id="13">
        <FORM>Manga:ta^ to cya-taw ko loma’ ni faki^, ano pakapaliding, colek sa tangasa^ to.</FORM>
        <TRANSL xml:lang="zh">車站離叔叔家很近，開車一下子就到了。</TRANSL>
        <TRANSL xml:lang="en">The station is not far from my uncle's house, and it's just a short drive away.</TRANSL>
    </S>
    <S id="14">
        <FORM>Ira ko ta’akay a pipahotingan to kolong i ngata^ no loma’ ni faki^, pakacitingsya^ kami a tayra toya pipahotingan.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <TRANSL xml:lang="en">There is a big ranch near my uncle's house, and we rode bicycles to the ranch together.</TRANSL>
    </S>
    <S id="15">
        <FORM>Itira toya pipahotingan, keriden ni faki^ kami a mipakaen to siri^ ato efa^.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <TRANSL xml:lang="en">In the ranch, my uncle took us to feed the sheep and ride horses.</TRANSL>
    </S>
    <S id="16">
        <FORM>O dadaya^ sato, talapatiyamay kami a malafi^.</FORM>
        <TRANSL xml:lang="zh">晚上，我們一起去市區吃飯。</TRANSL>
        <TRANSL xml:lang="en">In the evening, we went to the city to have dinner together.</TRANSL>
    </S>
    <S id="17">
        <FORM>Adihay ko paliding i patiyamay, saka pakaotofay kami a tayra.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <TRANSL xml:lang="en">There are a lot of cars in the city, so we go there by motorcycle.</TRANSL>
    </S>
    <S id="18">
        <FORM>Tona taloma’ to kami i, makoliniw ko otofay, saka pakafaso^ sato kami a taloma’.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <TRANSL xml:lang="en">When we were about to leave, we found that the motorcycle had been stolen, so we had to leave by bus.</TRANSL>
    </S>
    <S id="19">
        <FORM>Anini^ tangasa^ to kami i Taypak, matepaay to koya otofay ni faki^ hakiya?</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有？</TRANSL>
        <TRANSL xml:lang="en">Now that we are back in Taipei, I don't know if my uncle's motorcycle has been found.</TRANSL>
    </S>
    <S id="20">
        <FORM>I Fafokod ko loma’ niyam yo mamang ho kako, micodad to kako i, malinah kami a tala-Taw-yin, itira: sato kami a ma’orip.</FORM>
        <TRANSL xml:lang="zh">小時候我們家住在東河，上學以後，就搬到了桃園，一直在都市裡生活。</TRANSL>
        <TRANSL xml:lang="en">When we were young, our family lived in Fafokod. After I started school, we moved to Taoyuan and have been living in the city ever since.</TRANSL>
    </S>
    <S id="21">
        <FORM>Micodad to i ta’akay picodadan i, minanam kako to cecay nananamen, pakayniay i serangawan no Yin-cu-min, itira a mafana’ to masamaamaanay a serangawan no Yin-cu-min.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <TRANSL xml:lang="en">After I went to college, I took a course on aboriginal culture and learned that the aboriginal people in Taiwan have various and rich cultures.</TRANSL>
    </S>
    <S id="22">
        <FORM>Orasaka, aniniay pipahanhanan no picodadan, minokay a talaniyaro’ kako aci kaka^ ako to fa’inayan, miliso’ to mato’asay, mangalay a misapanang to serangawan no niyah.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <TRANSL xml:lang="en">So this summer, my brother and I went back to our tribe to visit the elderly, hoping to understand the culture of our own ethnic group.</TRANSL>
    </S>
    <S id="23">
        <FORM>Falo^ to polo’ ko mihecaan noya mato’asay, nika nengneng ri, tanektek ho^ ko tireng.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <TRANSL xml:lang="en">The old man is already eighty years old, but he still looks like a middle-aged man.</TRANSL>
    </S>
    <S id="24">
        <FORM>Tengilen ako ciira, pina^ a sasowalan ko nikafana’an iso han ako, mafa:na’ to no Pangcah a sowal ciira.</FORM>
        <TRANSL xml:lang="zh">我問他會哪些語言，他的阿美語說得很流利。</TRANSL>
        <TRANSL xml:lang="en">I asked him which languages he knew, and he was fluent in Pangcah.</TRANSL>
    </S>
    <S id="25">
        <FORM>Mafana:’ to no Tayan, no ngayngay ato no Ripon a sowal.</FORM>
        <TRANSL xml:lang="zh">也會說泰雅語、客家話和日本話。</TRANSL>
        <TRANSL xml:lang="en">As well as Atayal, Hakka and Japanese.</TRANSL>
    </S>
    <S id="26">
        <FORM>Na mitengilan to ako, saka mafana’ kako, hilam o na micodaday ciira i kaRiponan yo mamang ho^.</FORM>
        <TRANSL xml:lang="zh">我問他才知道，原來他小時候就學日本話。</TRANSL>
        <TRANSL xml:lang="en">I asked him to find out that he learned Japanese when he was a child.</TRANSL>
    </S>
    <S id="27">
        <FORM>O Tayan ko fafahi^ nira, ’aloman ko kananaman nira a ngayngay i katayalan. Orasaka, adihay ko kafana’an nira a sowal.</FORM>
        <TRANSL xml:lang="zh">太太是泰雅族人，而他工作上認識許多客家人，所以他會說這麼多語言。</TRANSL>
        <TRANSL xml:lang="en">His wife is an Atayal, and he knows many [Hakkas] at work, so he can speak so many languages.</TRANSL>
    </S>
    <S id="28">
        <FORM>Yo mitengil kami i, adihay ko nipainian no mato’asay to pakayniay i fenek to pi’adop.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <TRANSL xml:lang="en">During our interview, the old man talked about a lot of traditional knowledge about hunting.</TRANSL>
    </S>
    <S id="29">
        <FORM>Ano caaca:ay pakasapi:nang a mitengil i, nika ma-lu-ing niyam i saselican, manga’ay a tomadawen a mitengil.</FORM>
        <TRANSL xml:lang="zh">雖然我們沒有辦法完全聽懂，但是我們有用手機，可以再仔細聆聽。</TRANSL>
        <TRANSL xml:lang="en">Although we could’t fully understand it, we could record it on our cell phones and listen to it more.</TRANSL>
    </S>
    <S id="30">
        <FORM>Yo mamang ho^ kako, caay ka fana’ kako to serangawan no niyah, mangodo^ to ao Pangcah kako sa ko harateng.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <TRANSL xml:lang="en">When I was young, I didn’t understand the culture of my ethnic group, and I was a little embarrassed that I was an aborigine.</TRANSL>
    </S>
    <S id="31">
        <FORM>Matongal mato:ngal to ko nikafana’ i, mahemek kako ao Pangcah ko tireng.</FORM>
        <TRANSL xml:lang="zh">瞭解愈多以後，愈覺得自己身為阿美族人，是很獨特的，也很值得驕傲。</TRANSL>
        <TRANSL xml:lang="en">The more I know, the more I feel that being a Pangcah is unique and something to be proud of.</TRANSL>
    </S>
    <S id="32">
        <FORM>I pitoay toki^ kako a talapicodadan anini^ a romi’ad.</FORM>
        <TRANSL xml:lang="zh">我今天七點到學校。</TRANSL>
        <TRANSL xml:lang="en">I arrived at school at seven today.</TRANSL>
    </S>
    <S id="33">
        <FORM>Misatapang to! Micomod to ko singsi^, sowal sato ko kakeridan, Kalomowad! Mita’ong!&quot; saan.&quot;</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <TRANSL xml:lang="en">It’s time for class , the teacher walked into the classroom, and the monitor said: “Stand up! Salute!”</TRANSL>
    </S>
    <S id="34">
        <FORM>Sowal sa kami a mapo:long, “Nga’ay ho^ singisi^! saan.&quot;</FORM>
        <TRANSL xml:lang="zh">我們大聲的說:「老師好。」</TRANSL>
        <TRANSL xml:lang="en">We said loudly, “Hi, teacher.”</TRANSL>
    </S>
    <S id="35">
        <FORM>Yo misatapang to kami a minanam i, pasifana’en no singsi^ kami to pisa’osi^.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <TRANSL xml:lang="en">In class, the teacher taught us the Pangcah language of numbers.</TRANSL>
    </S>
    <S id="36">
        <FORM>Do^doen niyam ko piasip no singsi^, o sa’osi^ a sorit ko radiwen no niyam.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <TRANSL xml:lang="en">We followed the teacher to read, we sang the number song.</TRANSL>
    </S>
    <S id="37">
        <FORM>Adihay ko ninanaman niyam a sowal no Pangcah.</FORM>
        <TRANSL xml:lang="zh">我學會好多族語。</TRANSL>
        <TRANSL xml:lang="en">I have learned many Pangcah languages.</TRANSL>
    </S>
    <S id="38">
        <FORM>Talapicodadan kako to romi’ami’ad, mararid kako a minanam to sowal no Pangcah, patengilen ako ci ina^.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <TRANSL xml:lang="en">I go to school every day, I learn the Pangcah language every day, and I want to tell my mother.</TRANSL>
    </S>
    <S id="39">
        <FORM>Ci Kacaw ko ngangan no mako.</FORM>
        <TRANSL xml:lang="zh">我的名字是kacaw。</TRANSL>
        <TRANSL xml:lang="en">My name is kacaw.</TRANSL>
    </S>
    <S id="40">
        <FORM>Ci Asing ko ngangan no mama^ no mako.</FORM>
        <TRANSL xml:lang="zh">我爸爸的名字是Asing。</TRANSL>
        <TRANSL xml:lang="en">My dad’s name is Asing.</TRANSL>
    </S>
    <S id="41">
        <FORM>Ci Panay ko ngangan ni ina^ no mako.</FORM>
        <TRANSL xml:lang="zh">我媽媽的名字是Panay。</TRANSL>
        <TRANSL xml:lang="en">My mother’s name is Panay.</TRANSL>
    </S>
    <S id="42">
        <FORM>Mo^tep to ko mihecaan no mako anini^ a mihecaan.</FORM>
        <TRANSL xml:lang="zh">我今年10歲。</TRANSL>
        <TRANSL xml:lang="en">I am 10 years old.</TRANSL>
    </S>
    <S id="43">
        <FORM>Ira ko kaka^ ako to fa’inayan, ci Kolas han ciira, safaw cecay to ko mihecaan niira.</FORM>
        <TRANSL xml:lang="zh">我有一個哥哥，他叫kolas，他今年11歲。</TRANSL>
        <TRANSL xml:lang="en">I have a brother, his name is kolas, he is 11 years old.</TRANSL>
    </S>
    <S id="44">
        <FORM>O malecaday ko picodadan no niyam.</FORM>
        <TRANSL xml:lang="zh">我們在同一間學校讀書。</TRANSL>
        <TRANSL xml:lang="en">We study in the same school.</TRANSL>
    </S>
    <S id="45">
        <FORM>Maolah kako aci kaka^ ako a romadiw.</FORM>
        <TRANSL xml:lang="zh">我和哥哥都喜歡唱歌。</TRANSL>
        <TRANSL xml:lang="en">Both my brother and I like to sing.</TRANSL>
    </S>
    <S id="46">
        <FORM>Maolah kako a midangoy. I pipahanhanan a romi’ad, makomod ko paro^ no loma’ niyam a midangoy.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <TRANSL xml:lang="en">I like swimming. During the holidays, our whole family go swimming together.</TRANSL>
    </S>
    <S id="47">
        <FORM>Maolah kako a misaidang i cimacimaan, manga’ay kami a makomod a romadiw ato midangoy.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <TRANSL xml:lang="en">I love meeting new people, we can sing and swim together.</TRANSL>
    </S>
    <S id="48">
        <FORM>Miholol kako aci ina^ no mako.</FORM>
        <TRANSL xml:lang="zh">今天我和媽媽出去玩。</TRANSL>
        <TRANSL xml:lang="en">I went out with my mother today.</TRANSL>
    </S>
    <S id="49">
        <FORM>Salangdaw sa ko kakarayan; caay ka sienaw, caay ka faedet; sasaepi’ sa ko fali^.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <TRANSL xml:lang="en">The sky is blue during the day, the weather is neither cold nor hot, and the wind is cool.</TRANSL>
    </S>
    <S id="50">
        <FORM>I semosemotan kako a komaen to man-to^, mapacidal ko tatirengan, sadiheko^ saan.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <TRANSL xml:lang="en">We ate bread on the grass, the sun was shining on us, and it was very warm.</TRANSL>
    </S>
    <S id="51">
        <FORM>I herek no lahok, sakahengang sato ko kakarayan.</FORM>
        <TRANSL xml:lang="zh">下午，天空變紅了。</TRANSL>
        <TRANSL xml:lang="en">In the afternoon, the sky turned red.</TRANSL>
    </S>
    <S id="52">
        <FORM>Milicay kako i ci ina^, Enaw kahengan ko kakarayan?&quot; han ako.&quot;</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <TRANSL xml:lang="en">I asked my mother why the sky is red.</TRANSL>
    </S>
    <S id="53">
        <FORM>Sowal sa ci ina^, Alatek ira ko faliyos.&quot; saan.&quot;</FORM>
        <TRANSL xml:lang="zh">媽媽說，可能是颱風要來了。</TRANSL>
        <TRANSL xml:lang="en">Mom said, maybe the typhoon is coming.</TRANSL>
    </S>
    <S id="54">
        <FORM>Awaay ko cahid i dadaya^, masadakay ko fo’is.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <TRANSL xml:lang="en">There were no clouds in the sky at night, and the stars came out.</TRANSL>
    </S>
    <S id="55">
        <FORM>Tataloma’ to kita.</FORM>
        <TRANSL xml:lang="zh">我們也要回家了。</TRANSL>
        <TRANSL xml:lang="en">We were going home too.</TRANSL>
    </S>
    <S id="56">
        <FORM>I fatad no lalan to sakataloma’, mitolon kako pasyra i fo’is.</FORM>
        <TRANSL xml:lang="zh">在回家的路上，我跟星星許願。</TRANSL>
        <TRANSL xml:lang="en">On the way home, I made a wish with the stars,</TRANSL>
    </S>
    <S id="57">
        <FORM>Na:nay caay ka tayni ko faliyos, nawhani mangalay ho^ kako a miholol.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <TRANSL xml:lang="en">I hope the typhoon doesn't come, I still want to go out to play again.</TRANSL>
    </S>
    <S id="58">
        <FORM>I tatihi^ no loma’ niyam ko picodadan ako, romakat kako a talapicodadan to romi’ami’ad; taloma’ i, romaka:t kako.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <TRANSL xml:lang="en">My school is next to our house, I walk to school every day, and I also walk home.</TRANSL>
    </S>
    <S id="59">
        <FORM>Caay ka tata’ak ko picodadan niyam; caay ka ’aloman ko micodaday, masasofana’ kami a mapo:long.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <TRANSL xml:lang="en">Our school is not big, there are not many students, everyone knows each other.</TRANSL>
    </S>
    <S id="60">
        <FORM>Itira i piondoan a masa’opo^ ko wawa^ a mapo:long, malakapot a mimali^ ato malalicalicay.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <TRANSL xml:lang="en">All the children will gather in the playground, play ball and chat together.</TRANSL>
    </S>
    <S id="61">
        <FORM>Mikapot ko singsi^ i tamiyanan a misalama^, matiya o ta’akay a laloma’an ko picodadan.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <TRANSL xml:lang="en">The teachers also play with us, the school is one big family.</TRANSL>
    </S>
    <S id="62">
        <FORM>Miasik kami to romi’ami’ad, hadimelen niyam a miasik ko riwang.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <TRANSL xml:lang="en">We have to clean every day, and everyone has to clean the classroom.</TRANSL>
    </S>
    <S id="63">
        <FORM>Ira ko misisitay to sasingaran, ira ko miasikay to papotal.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <TRANSL xml:lang="en">Some people clean the windows, some sweep the floor.</TRANSL>
    </S>
    <S id="64">
        <FORM>Songila’en no niyam a miasik ko liklik no picodadan no niyam, madadamadama^ kami a mapo:long, saka tamelac sa ko picodadan niyam to romi’ami’ad.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <TRANSL xml:lang="en">We will also clean every corner of the school. Everyone works together, and the school is very clean every day.</TRANSL>
    </S>
    <S id="65">
        <FORM>Inacila^, tayra kako i niyaro’ a miliso’ ci akongan.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <TRANSL xml:lang="en">Yesterday, I went to visit my grandpa in the tribe.</TRANSL>
    </S>
    <S id="66">
        <FORM>Halafin to kami a caay kasaso’araw, maoron kako i ciiraan.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <TRANSL xml:lang="en">We haven’t seen each other for a long time and I miss him a lot.</TRANSL>
    </S>
    <S id="67">
        <FORM>Ma’araw ni akong kako ri, pakaen ciira to sinar i takowanan, ato pa-ucya^ i takowanan.</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <TRANSL xml:lang="en">As soon as grandpa saw me, he invited me to eat watermelon and drink tea.</TRANSL>
    </S>
    <S id="68">
        <FORM>Macedem ko nipalomaan ni akong a sinar, kaeso’.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <TRANSL xml:lang="en">The watermelon grown by grandpa is very sweet and really delicious.</TRANSL>
    </S>
    <S id="69">
        <FORM>Maola:h kako to u-cya^ ni akong, fangsis a nanomen.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <TRANSL xml:lang="en">I also like grandpa’s tea, it’s tasted good too.</TRANSL>
    </S>
    <S id="70">
        <FORM>O kalahokan sato, makomod kako aci ama: a misakalahok.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <TRANSL xml:lang="en">At noon, I cooked lunch with my grandma.</TRANSL>
    </S>
    <S id="71">
        <FORM>Adi:hay ko nisacacakan ni ama: to sinafel, ira ko foting, o ’ayam, o tamorak, ato ira haca^ ko kacomoli^.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <TRANSL xml:lang="en">Grandma cooked a big lunch, including fish, chicken, pumpkin, and snails.</TRANSL>
    </S>
    <S id="72">
        <FORM>Herek no lahok i, talapadatengan kami a midateng.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <TRANSL xml:lang="en">After lunch, we went to the vegetable garden to pick vegetables.</TRANSL>
    </S>
    <S id="73">
        <FORM>Adihay ko nialaan ni ama: to fonga^, tali^, lokiyo^, pataloma’en sa i takowanan.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <TRANSL xml:lang="en">Grandma brought me a lot of sweet potatoes, taro and buckwheat, and asked me to take them home.</TRANSL>
    </S>
    <S id="74">
        <FORM>“Taloma’ to kako, tayni hato ako anoro:ma^ a romi’ad.” han ako caira a palicay.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <TRANSL xml:lang="en">I said goodbye to them and said I’d see them next time.</TRANSL>
    </S>
    <S id="75">
        <FORM>Keriden no singsi^ kami a tayra i tung-u-yin anini^ a romi’ad, masatisil kami a micakay to sapicomod a paya.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <TRANSL xml:lang="en">Today the teacher took us to the zoo, and we lined up at the gate to buy tickets.</TRANSL>
    </S>
    <S id="76">
        <FORM>Micomod to kami i tung-u-yin i, sowal sa ko singsi^, “I ka’ayaw i, ira ko ’aya’ayam; i kaikor i, ira ko ’one’oner, lonok han ita a minengneng.” saan.</FORM>
        <TRANSL xml:lang="zh"> so you can visit them yourself.&quot;&quot;</TRANSL>
        <TRANSL xml:lang="en">After entering the zoo, the teacher said, There are birds in the front and snakes in the back</TRANSL>
    </S>
    <S id="77">
        <FORM>Matalaw kako to ’oner, saka caay pinengneng kako to ’one’oner.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <TRANSL xml:lang="en">I'm afraid of snakes, so I don't look at snakes.</TRANSL>
    </S>
    <S id="78">
        <FORM>Adihay ko manengnengay ako a ’ayam, misaefeefer caira i faled no kilang; ira a ma’araw ako ko ekong, mafoti’ i laloma’ no fohang no kilang.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <TRANSL xml:lang="en">I saw a lot of birds flying around in the trees and saw owls sleeping in tree hollows.</TRANSL>
    </S>
    <S id="79">
        <FORM>I laloma’ no tung-u-yin, ira ko eco^, o efa^, o lokedaw; caay ho^ paka’araw kako i ’a:yaw, nika anini^ ma’araw to no mako, lipahak ko faloco’.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <TRANSL xml:lang="en">There are elephants, horses and tigers in the zoo. I have never seen these animals before. I was really happy to see them today.</TRANSL>
    </S>
    <S id="80">
        <FORM>Adihay ko nisya-si-ngan no mako, panengnengen no mako ci mama^ aci ina^.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <TRANSL xml:lang="en">I took a lot of pictures and showed them to my parents.</TRANSL>
    </S>
    <S id="81">
        <FORM>Anoro:ma a romi’ad, malahakelong kako aci mama^ aci ina^ a tayni.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <TRANSL xml:lang="en">Next time I will come with my parents.</TRANSL>
    </S>
    <S id="82">
        <FORM>Anini^ a dadaya^, tataloma’ to ko safa^.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <TRANSL xml:lang="en">My younger brother is going home this evening.</TRANSL>
    </S>
    <S id="83">
        <FORM>Talapatiyamay kako aci ama: a micakay to ’ayam, sakalafi^ niyam ato safa^.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <TRANSL xml:lang="en">My grandma and I went to the market to buy chickens and prepared a delicious dinner for my younger brother.</TRANSL>
    </S>
    <S id="84">
        <FORM>Mita’elif kami to picakayan to sinafel, adihay ko faelohay a sinafel itira.</FORM>
        <TRANSL xml:lang="zh">我們經過了菜攤，菜攤有好多新鮮的青菜。</TRANSL>
        <TRANSL xml:lang="en">We passed the vegetable stand, which had a lot of fresh green vegetables.</TRANSL>
    </S>
    <S id="85">
        <FORM>Micakay kami to ing-cay, o koleto^ ato kahengayay a saytaw.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <TRANSL xml:lang="en">We bought water spinach, yams and carrots.</TRANSL>
    </S>
    <S id="86">
        <FORM>Oya tatihiay, mipacakayay to heci^ no losay a tawki^, sowal sa: Macedem ko talacay ato lopas no mako</FORM>
        <TRANSL xml:lang="zh">The owner of the nearby fruit stand said: “My pineapples and peaches are very sweet. Buy some!”</TRANSL>
        <TRANSL xml:lang="en"> Picakayi saw!” saan.&quot;</TRANSL>
    </S>
    <S id="87">
        <FORM>Micakay kami to talacay ato lopas.</FORM>
        <TRANSL xml:lang="zh">我們買了鳳梨和桃子。</TRANSL>
        <TRANSL xml:lang="en">We bought pineapples and peaches.</TRANSL>
    </S>
    <S id="88">
        <FORM>Mita’elif kami to pacakayay to titi^ no ’ayam, sowal sa koya tawki^, “O maan ko cakayen iso? Fangcal maso^so^ kina ’ayam anini^, tolo^ li’an ko cecay.” saan.</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <TRANSL xml:lang="en">We passed the meat stall, and the boss said, “What do you want to buy? Today’s chickens are big and fat, and one is 300 NTD.”</TRANSL>
    </S>
    <S id="89">
        <FORM>Tada matekes sa ci ama:, saka licayen nira koya tawki^, “Sereren ko ’aca^ ari!” han nira.</FORM>
        <TRANSL xml:lang="zh">奶奶覺得太貴了，問老闆:「可不可以便宜一點。」</TRANSL>
        <TRANSL xml:lang="en">Grandma thought it was too expensive and asked the boss if it could be cheaper.</TRANSL>
    </S>
    <S id="90">
        <FORM>Ca’of sa koya tawki^, “Kaemeday to koni, caay to ka nga’ay sereren!” saan.</FORM>
        <TRANSL xml:lang="zh">但老闆說:「已經很便宜，不能再減了！」</TRANSL>
        <TRANSL xml:lang="en">But the boss said that it is already very cheap and cannot be reduced any further.</TRANSL>
    </S>
    <S id="91">
        <FORM>Oya fiyaway a tawki^, sowal sa, “Ini ko foting ako, tata’ak ri kaemeday ko ’aca^.” saan.</FORM>
        <TRANSL xml:lang="zh">隔壁的老闆說:「來買我的魚，我的魚又大又便宜。」</TRANSL>
        <TRANSL xml:lang="en">The boss next door said, come and buy my fish, my fish is big and cheap.</TRANSL>
    </S>
    <S id="92">
        <FORM>Sarikoray sato, o ’ayam ato foting ko nicakayan no niyam, pataloma’en niyam a mitangtang.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <TRANSL xml:lang="en">In the end we bought chicken and fish, and went home to cook a table of food.</TRANSL>
    </S>
    <S id="93">
        <FORM>Tatala: sa kami, to’eman to ko romi’ad.</FORM>
        <TRANSL xml:lang="zh">等了好久，天已經黑了。</TRANSL>
        <TRANSL xml:lang="en">After waiting for a long time, it was already dark.</TRANSL>
    </S>
    <S id="94">
        <FORM>Ira sato ko dingwa^ no safa^, sowal sa, “Awa^ aca^ ko pipahanhan no niyam o malahitayay, ro:ma^ to aca^ a lipay kako a taloma’.” saan.</FORM>
        <TRANSL xml:lang="zh">弟弟打電話回來說:「軍隊突然不能放假了，要下一個禮拜日才回來。」</TRANSL>
        <TRANSL xml:lang="en">The younger brother called back and said that the army suddenly couldn’t take a vacation and would not be back until the next Sunday.</TRANSL>
    </S>
    <S id="95">
        <FORM>Sowal sato ci ama:, “Adihay ko nisacacakan ako. Ati! Malafi^ to kita !” saan.</FORM>
        <TRANSL xml:lang="zh">奶奶說:「已經煮了這麼多，叫大家一起來吃吧!」</TRANSL>
        <TRANSL xml:lang="en">Grandma said that she has cooked so much, so let’s eat together!</TRANSL>
    </S>
    <S id="96">
        <FORM>Takos hato no niyam ko malaynaay, mapo:long kami a malafi^.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <TRANSL xml:lang="en">We invited friends and family to have a great dinner together.</TRANSL>
    </S>
    <S id="97">
        <FORM>Ira ko tihi^ ako a micodad, ci Kacaw. Karapa:wan ciira to maamaan.</FORM>
        <TRANSL xml:lang="zh">我有一個同學叫Kacaw，他常常忘記帶東西。</TRANSL>
        <TRANSL xml:lang="en">I have a classmate named Kacaw, he often forgets to bring things.</TRANSL>
    </S>
    <S id="98">
        <FORM>Yo miteka^ to a micodad i, micaliw to sasorit, sasisit ato cacodadan no kapot.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <TRANSL xml:lang="en">During class, he borrowed pencils, erasers or notebooks from his classmates.</TRANSL>
    </S>
    <S id="99">
        <FORM>Kinacecay, kinatosa^, kinatolo^ i, pacaliwen ho^ no kapot ciira.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <TRANSL xml:lang="en">Once, twice, three times, everyone would lend him something.</TRANSL>
    </S>
    <S id="100">
        <FORM>Nika ira ko tatiihay a pinanang niira, tomatira caay panokas to nicaliwan.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <TRANSL xml:lang="en">But he has a bad habit of often borrowing things but not returning them.</TRANSL>
    </S>
    <S id="101">
        <FORM>I ikor sato, caay to pacaliwen no kapot ciira.</FORM>
        <TRANSL xml:lang="zh">最後大家都不想借他東西了。</TRANSL>
        <TRANSL xml:lang="en">In the end, no one wanted to borrow anything from him.</TRANSL>
    </S>
    <S id="102">
        <FORM>Cecay a romi’ad, talapapotal a miholol kami a mapo:long.</FORM>
        <TRANSL xml:lang="zh">有一天，我們大家一起去郊遊。</TRANSL>
        <TRANSL xml:lang="en">One day, we all went on an outing together.</TRANSL>
    </S>
    <S id="103">
        <FORM>I fatad no lalan, talakamayi’an ci Kacaw, mapawan niira ko wey-seng-ce.</FORM>
        <TRANSL xml:lang="zh">路途中，Kacaw想上廁所，但他忘記帶衛生紙。</TRANSL>
        <TRANSL xml:lang="en">On the way, Kacaw wanted to go to the bathroom, but he forgot to bring toilet paper.</TRANSL>
    </S>
    <S id="104">
        <FORM>Micaliw ciira to no kapot, nika ca’of han no kapot ciira, “Awaa:y ko no mako.” han naira.</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <TRANSL xml:lang="en">He borrowed toilet paper from his classmates, but everyone told him that I didn't bring them either.</TRANSL>
    </S>
    <S id="105">
        <FORM>Sakatomangican sato ci Kacaw. Telii^ sa ciira a somowal, “Nawiro caay pacaliaw kamo to wey-seng-ce i takowanan?” saan.</FORM>
        <TRANSL xml:lang="zh">Kacaw急的哭了出來。他生氣的說：「為什麼大家都不借我衛生紙？」</TRANSL>
        <TRANSL xml:lang="en">Kacaw burst into tears. He said angrily, why don't everyone lend me toilet paper!</TRANSL>
    </S>
    <S id="106">
        <FORM>Sowal hato no kapot ciira, “Ca:ay pihakiwid kiso to no miso, ro:ma^ i, caay haca^ pipanokas kiso to nicaliwan iso.” han nira.</FORM>
        <TRANSL xml:lang="zh">同學告訴他：「因為你都不自己帶，而且借給你的東西，你都不會還。」</TRANSL>
        <TRANSL xml:lang="en">The classmate told him, because you didn't bring it yourself, and you wouldn't return the things lent to you!</TRANSL>
    </S>
    <S id="107">
        <FORM>Cila^ sato, maratar ci Kacaw a talapicodadan, panokasen ni Kacaw ko nicaliwan niira to kapot a mapo:long.</FORM>
        <TRANSL xml:lang="zh">隔天上學，Kacaw很早就到學校了，Kacaw把跟同學借的東西都還給同學們。</TRANSL>
        <TRANSL xml:lang="en">The next day at school, Kacaw arrived at school early and returned everything he had borrowed from his classmates.</TRANSL>
    </S>
    <S id="108">
        <FORM>Sowal sa ciira, “Maanen aca^ haw! I ikor i, caay to pitawal kako ko no mako a maamaan, aray to pihayda namo a pacaliw i takowanan i hatiniay lafin.” han niira.</FORM>
        <TRANSL xml:lang="zh">kacaw向同學們道歉，並說：「他以後一定會自己帶東西，也謝謝同學們之前願意借他東西。」</TRANSL>
        <TRANSL xml:lang="en">kacaw apologized to the students and said that he would definitely bring his own things in the future, and thanked the classmates for their willingness to lend him things before.</TRANSL>
    </S>
    <S id="109">
        <FORM>O mi’adopay no niyaro’ ci mama^ ako.</FORM>
        <TRANSL xml:lang="zh">我的爸爸是部落的獵人。</TRANSL>
        <TRANSL xml:lang="en">My dad is a hunter of the tribe.</TRANSL>
    </S>
    <S id="110">
        <FORM>Yo mamang ho^ kako, o dadaya^ ko sakalingad ni mama^ aci faki^, cifonos ato cikowang caira.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <TRANSL xml:lang="en">When I was little, my dad and uncle would go out at night with hunting knives and guns.</TRANSL>
    </S>
    <S id="111">
        <FORM>Yo taengal to ko romi’ad i, pataloma’en naira ko maalaay a ’a’adopen.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <TRANSL xml:lang="en">At daybreak, they returned with their prey.</TRANSL>
    </S>
    <S id="112">
        <FORM>Tomatira, ira ko fafoy, o fohet ato tolok.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <TRANSL xml:lang="en">Sometimes it was a boar, sometimes a flying squirrel, and occasionally a pheasant.</TRANSL>
    </S>
    <S id="113">
        <FORM>Itira i sacomod no niyaro’ a miwasil caira, pafatis to i niyaro’ay.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <TRANSL xml:lang="en">They would divide the prey at the entrance of the village and share it with the tribe.</TRANSL>
    </S>
    <S id="114">
        <FORM>Mararid kako a milongoc ci maman a mido^do^ i ciiraan a mi’adop.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <TRANSL xml:lang="en">Every time I quarreled with my father, I wanted to go hunting with my father.</TRANSL>
    </S>
    <S id="115">
        <FORM>Sowal sa ci mama^, “Ano mato’as to kiso i, hakelongen ako kiso.” saan.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <TRANSL xml:lang="en">Dad said that he would take me with me when I grew up.</TRANSL>
    </S>
    <S id="116">
        <FORM>Mafana’ay ko kapah no niyaro’ a pipatilo^ to ’a’adopen, mafana’ caira a misanga’ to sapitilo^ ato sapita’eref.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <TRANSL xml:lang="en">The men of the tribe also trap their prey, making lasso traps and rock traps.</TRANSL>
    </S>
    <S id="117">
        <FORM>Mafana’ ci mama^ ako a misanga’ to tilo^, sowal sa ciira, “Inian i, o saki’ayam, nengnengen ko naripa’an no ’a’adopen, itira i narakatan no ’a’adopen a miteli^.” saan.</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。</TRANSL>
        <TRANSL xml:lang="en">My dad is very good at making lasso traps. Dad said that this is used to catch pheasants. We have to carefully observe the footprints of the prey, and the traps should be placed on the path of the prey.</TRANSL>
    </S>
    <S id="118">
        <FORM>Mangalay a mihakelong to mato’asay a mi’adop, saka minanam kako a misanga’ to tilo^ to romi’ami’ad, ta narikay kako a pakaala^ to ’a’adopen.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <TRANSL xml:lang="en">In order to go hunting with adults as soon as possible, I practiced making traps every day, and soon my traps can really catch prey.</TRANSL>
    </S>
    <S id="119">
        <FORM>Paka’araw ci mama^ to demak ako i, sowal sa, “O cacitaneng kiso a mi’adop.” saan.</FORM>
        <TRANSL xml:lang="zh">爸爸看到後對我說我以後一定會是很厲害的獵人。</TRANSL>
        <TRANSL xml:lang="en">Dad saw it and told me that I will be a very good hunter in the future.</TRANSL>
    </S>
    <S id="120">
        <FORM>Anini^ mato’as to kako, koyod sato kako to ’idoc ato pana’, mihakelong ci mamaan a mi’adop.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <TRANSL xml:lang="en">Now that I have grown up, I carry my bow and arrows and go hunting with my father.</TRANSL>
    </S>
    <S id="121">
        <FORM>Taloma’ sato kami na mi’adop i, pafatis to tama’ to i niyaro’ay.</FORM>
        <TRANSL xml:lang="zh">我們回村時將獵到的獵物和族人們分享。</TRANSL>
        <TRANSL xml:lang="en">When returning to the village, share the hunted prey with the tribe.</TRANSL>
    </S>
    <S id="122">
        <FORM>Sowal sa ci mama^, “Arayen ita ko pipalemed no tato’asan, ta mararid a pakaala^ to tama’ a mi’adop.” saan.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <TRANSL xml:lang="en">Dad said, we want to thank the ancestors for their blessings, so that we have a lot of prey to harvest.</TRANSL>
    </S>
    <S id="123">
        <FORM>Tayra to kako i picodadan.</FORM>
        <TRANSL xml:lang="zh">我要去學校了。</TRANSL>
        <TRANSL xml:lang="en">I needed to go to school.</TRANSL>
    </S>
    <S id="124">
        <FORM>Maapac kako i dafang tayra i picodadan.</FORM>
        <TRANSL xml:lang="zh">我早上上學遲到了。</TRANSL>
        <TRANSL xml:lang="en">I was late for school this morning.</TRANSL>
    </S>
    <S id="125">
        <FORM>Yo tayra kako i picodadan, matawal ako ko kafang.</FORM>
        <TRANSL xml:lang="zh">去學校的時候，我忘了帶書包。</TRANSL>
        <TRANSL xml:lang="en">When I was going to school, I forgot to bring my backpack.</TRANSL>
    </S>
    <S id="126">
        <FORM>Awa ko nihawikidan ako a maamaan.</FORM>
        <TRANSL xml:lang="zh">我什麼東西都沒有帶。</TRANSL>
        <TRANSL xml:lang="en">I didn't bring anything with me.</TRANSL>
    </S>
    <S id="127">
        <FORM>Micodad sato, i kapot sato kako minengneng to codad.</FORM>
        <TRANSL xml:lang="zh">上課的時候，我和同學一起看課本。</TRANSL>
        <TRANSL xml:lang="en">During class, I and my classmates read the textbook together.</TRANSL>
    </S>
    <S id="128">
        <FORM>pisekingan sato, pacaliw saan ko cafay to inpic ato sapisisit. i takonan.</FORM>
        <TRANSL xml:lang="zh">考試的時候，同學借我筆和橡皮擦。</TRANSL>
        <TRANSL xml:lang="en">During the exam, a classmate lent me a pen and an eraser.</TRANSL>
    </S>
    <S id="129">
        <FORM>pasowal sa ko singsi i takonan: “aka to paliyaw maapac, karatar molowad to dafak!”</FORM>
        <TRANSL xml:lang="zh">老師跟我說：「不要再遲到了，下次早點起床!」</TRANSL>
        <TRANSL xml:lang="en">The teacher told me, Wake up earlier next time and don't be late again!&quot;&quot;</TRANSL>
    </S>
    <S id="130">
        <FORM>Ci Canglah ko ngangan no widang ako, sakalecadto o wawa no pangcah cingra.</FORM>
        <TRANSL xml:lang="zh">我的好朋友叫Canglah，他也是阿美族的小孩。</TRANSL>
        <TRANSL xml:lang="en">My good friend’s name is Canglah, and he is also an Amis child.</TRANSL>
    </S>
    <S id="131">
        <FORM>Malakapot kami i makotaay niyaro’ micodad.</FORM>
        <TRANSL xml:lang="zh">我們一起在港口部落讀書。</TRANSL>
        <TRANSL xml:lang="en">We study together in the Tafalong tribe.</TRANSL>
    </S>
    <S id="132">
        <FORM>Hinatengilay kami malacafay to pakimad no matoasay, sakafana niyam somowal to soawl no pangcah.</FORM>
        <TRANSL xml:lang="zh">我們常常一起聽耆老說故事，我們都很會說阿美語。</TRANSL>
        <TRANSL xml:lang="en">We often listen to the elders telling stories together, and we both can speak the Amis proficiently.</TRANSL>
    </S>
    <S id="133">
        <FORM>Takarw masoso aca kako, paener makoli aca ci Canglah.</FORM>
        <TRANSL xml:lang="zh">我很高也很胖，Canglah很矮也很瘦。</TRANSL>
        <TRANSL xml:lang="en">I am tall and overweight, while Canglah is short and thin.</TRANSL>
    </S>
    <S id="134">
        <FORM>Tariktik saan ci Canglah, Kaolahan no ’alomanay cingra.</FORM>
        <TRANSL xml:lang="zh">Canglah很有活力，大家都很喜歡他。</TRANSL>
        <TRANSL xml:lang="en">Canglah is very energetic, and everyone likes him a lot.</TRANSL>
    </S>
    <S id="135">
        <FORM>Piondoankayan no picodadan anini romi’ad, mipalowad ko picodadan to adihayay a salifet.</FORM>
        <TRANSL xml:lang="zh">今天是學校的運動會，學校舉辦了許多競賽。</TRANSL>
        <TRANSL xml:lang="en">Today was the school's sports day, and the school organized many competitions.</TRANSL>
    </S>
    <S id="136">
        <FORM>Ira ko masasolotay, saliwa’ay mimali, comikayay, masakeroay ato mipana’ay.</FORM>
        <TRANSL xml:lang="zh">有拔河、足球、跑步、跳舞和射箭。</TRANSL>
        <TRANSL xml:lang="en">There were tug of war, soccer, running, dancing, and archery.</TRANSL>
    </S>
    <S id="137">
        <FORM>Milifetay kako to comikayay.</FORM>
        <TRANSL xml:lang="zh">我比賽跑步。</TRANSL>
        <TRANSL xml:lang="en">I participated in the running competition.</TRANSL>
    </S>
    <S id="138">
        <FORM>Oya kacomikay ako i, matolo’ay kako, ta:no remes sanay ko tosor ako.</FORM>
        <TRANSL xml:lang="zh">當我跑步的時候，我跌倒了，膝蓋流了很多血。</TRANSL>
        <TRANSL xml:lang="en">When I was running, I fell down, and my knees were bleeding.</TRANSL>
    </S>
    <S id="139">
        <FORM>Nikaorira lomowad kako, misingto tala’ayaw comikay.</FORM>
        <TRANSL xml:lang="zh">但我站起來，繼續向前跑。</TRANSL>
        <TRANSL xml:lang="en">But I stood up and continued running forward.</TRANSL>
    </S>
    <S id="140">
        <FORM>Tangasa kako i paherekan i lipahak maemin ko mikiaraway.</FORM>
        <TRANSL xml:lang="zh">我到終點時所有觀眾都很開心。</TRANSL>
        <TRANSL xml:lang="en">Everyone was happy when I reached the finish line.</TRANSL>
    </S>
    <S id="141">
        <FORM>Talacowa caay pakaala to sakacecay ngangan, nikaorira maolah kako, nawhani malaheci ako konini a lifet.</FORM>
        <TRANSL xml:lang="zh">雖然沒有獲得第一名，但我很高興，因為我完成了比賽。</TRANSL>
        <TRANSL xml:lang="en">Although I didn't get first place, I'm glad because I completed the race.</TRANSL>
    </S>
    <S id="142">
        <FORM>Miliso kako ato mama ci fakian ako i nacila.</FORM>
        <TRANSL xml:lang="zh">昨天我和爸爸去拜訪我的叔叔。</TRANSL>
        <TRANSL xml:lang="en">Yesterday, my father and I visited my uncle.</TRANSL>
    </S>
    <S id="143">
        <FORM>Madoka’ ko wa’ay ni faki.</FORM>
        <TRANSL xml:lang="zh">叔叔的腳受傷了。</TRANSL>
        <TRANSL xml:lang="en">My uncle injured his foot.</TRANSL>
    </S>
    <S id="144">
        <FORM>Matepong ko fadahong no loma’ saan cingra pasifana i tamiyanan.</FORM>
        <TRANSL xml:lang="zh">他告訴我們，房子的屋頂破了一個洞。</TRANSL>
        <TRANSL xml:lang="en">He told us that there was a hole in the roof of his house.</TRANSL>
    </S>
    <S id="145">
        <FORM>Toya palolol ningra misanga’ to fadahong i, matefaday makonkon.</FORM>
        <TRANSL xml:lang="zh">他在修理屋頂時，從屋頂摔下來了。</TRANSL>
        <TRANSL xml:lang="en">He fell off the roof while repairing it.</TRANSL>
    </S>
    <S id="146">
        <FORM>Cihawikid to titi no kolong ato ’icep sapafeli ci fakian.</FORM>
        <TRANSL xml:lang="zh">爸爸帶了牛肉和檳榔給叔叔。</TRANSL>
        <TRANSL xml:lang="en">My father brought beef and betel nuts for my uncle.</TRANSL>
    </S>
    <S id="147">
        <FORM>Malalicay kako ato faki i rawang, paini cingra to maamaanay a kimad.</FORM>
        <TRANSL xml:lang="zh">我和叔叔在房間裡聊天，他分享了很多故事。</TRANSL>
        <TRANSL xml:lang="en">My uncle and I chatted in the room, and he shared many stories.</TRANSL>
    </S>
    <S id="148">
        <FORM>Yo mamiliyas kako i, cina lahadan to kako saan cifaki mihemek, i takonan tanestes aca ko laleko saan.</FORM>
        <TRANSL xml:lang="zh">我要離開前，叔叔誇我長高了，也變得更帥氣了。</TRANSL>
        <TRANSL xml:lang="en">Before I left, my uncle praised me for growing taller and becoming more handsome.</TRANSL>
    </S>
    <S id="149">
        <FORM>Pasowal hanako, “ano maadahto ko wa’ay ni faki, itiya haanto tayni i loma niyam misalama.”</FORM>
        <TRANSL xml:lang="zh"> come to our house next time and visit us.&quot;&quot;</TRANSL>
        <TRANSL xml:lang="en">I said, When your foot gets better</TRANSL>
    </S>
    <S id="150">
        <FORM>Makahi pacidek to ngangan no finacadan no Yin-Cu-min i mifonsiw i saka tosa patek tosa polo ira ko tosa miheca palisafon ko Ceng-Fu milofang.</FORM>
        <TRANSL xml:lang="zh">在2022年，政府召開了原住民身分證可單列族名會議。</TRANSL>
        <TRANSL xml:lang="en">In 2022, the government announced that indigenous identification cards can include tribal names separately.</TRANSL>
    </S>
    <S id="151">
        <FORM>Liclicen ako to halafinay milongoc to Ceng-Fu a kapah no niyaro’ to “sapicidek pangangan no finacadan” i mifonsiw.</FORM>
        <TRANSL xml:lang="zh">我訪問了長期向政府爭取身分證「單列族名」的部落青年。</TRANSL>
        <TRANSL xml:lang="en">I interviewed Noami Kulas, a young tribal member who has long been advocating for the inclusion of tribal names on identification cards.</TRANSL>
    </S>
    <S id="152">
        <FORM>Nikaherekan to ako patonek cingra tonini pa’aliwacan tayra i loma’ ningra palafang.</FORM>
        <TRANSL xml:lang="zh">我和他約定好這個假日到他家訪問他。</TRANSL>
        <TRANSL xml:lang="en">We had arranged to visit his home this holiday for the interview.</TRANSL>
    </S>
    <S id="153">
        <FORM>Yo piliclican i tiya i, pakafana’ to naicowaay kolalengatan no ngangan ningra ato pasifana’ to paro no loma’ ato niyaro’ ningra.</FORM>
        <TRANSL xml:lang="zh">在訪問的過程中，他向我介紹了他的名字的由來，也帶我認識了他的家人、他的部落。</TRANSL>
        <TRANSL xml:lang="en">During the interview, he introduced to me the origin of his name and also introduced me to his family and tribe.</TRANSL>
    </S>
    <S id="154">
        <FORM>Nawiro no pacici nosa sapifalican to ngangan han ako milicay tatiih hakiya lecaden tono katelangay pangangan?</FORM>
        <TRANSL xml:lang="zh">我問他為什麼堅持要改名，舊的登記方式不好嗎?</TRANSL>
        <TRANSL xml:lang="en">I asked him why he insisted on changing his name. Wasn’t the old registration method sufficient?</TRANSL>
    </S>
    <S id="155">
        <FORM>Pasowl sa i takonan ciira ano pakiholamen a tilid ko ngangan ako i caay ka saheci ko pilikorar saan, saka hinapangangan sa to 「Na singsi」 ko roma tamdaw i cingraan, orasaka, malo tatawaen tonika haen.</FORM>
        <TRANSL xml:lang="zh">\&quot; which resulted in many jokes being made.&quot;</TRANSL>
        <TRANSL xml:lang="en">He told me that using Chinese characters could not accurately convey his name, and others would still call him \Na Xian Sheng</TRANSL>
    </S>
    <S id="156">
        <FORM>Sowal sa ci Noami Kulas, “o tilid no Yin Cu Min ko sapangangan a sorit ko matatodongay ngangan no mita. o sapawacay no finacadan, ngasaw ato tatirengan no mita, nanay ’aloma’aloman ko padotocay to ngangan no tato’asan.”</FORM>
        <TRANSL xml:lang="zh"> our family</TRANSL>
        <TRANSL xml:lang="en">Noami Kulas said, \The names written in indigenous languages are our true names. My name represents our ethnic group</TRANSL>
    </S>
    <S id="157">
        <FORM>Mihakelong kako ci faian tayra i kalali’acaan, adihay ko nihawikidan to palomaan ni fai a dateng, ato nisanga’an tono Yin Cu Min a kaeso’ay kakaenen sapalfeli to alomanay.</FORM>
        <TRANSL xml:lang="zh">昨天我跟奶奶去市集擺攤，奶奶帶了許多自己種的蔬菜去，也製作了原住民美食給大家。</TRANSL>
        <TRANSL xml:lang="en">Yesterday, I went to the market with my grandmother to set up a stall. My grandmother brought a lot of vegetables that she grew herself and also prepared indigenous cuisine for everyone.</TRANSL>
    </S>
    <S id="158">
        <FORM>’Aloman ko maolahay toya paliwalan ni fai, ’aloman ko miaca’ay to damdam ato kakorot, ’aloman ko mitanamay to ni safelan niira a dateng.</FORM>
        <TRANSL xml:lang="zh">大家很喜歡奶奶的攤位，辣椒和車輪茄很多人買，許多人來品嘗她煮的菜餚。</TRANSL>
        <TRANSL xml:lang="en">Everyone loved my grandmother’s stall. Many people bought the chilis and African eggplants, and many people came to taste the dishes she cooked.</TRANSL>
    </S>
    <S id="159">
        <FORM>Tada kaeso’ ko nitangtangan niira a paheko ato hakhak, halo nipacamolan to makaw a nitengeran titi no lotok, misolot koya sanek to ’alomanay i lafang, maolah ko ’alomanay minaol to paliwalan niyam.</FORM>
        <TRANSL xml:lang="zh">她煮的蕨菜和糯米飯非常好吃，還有用山豬肉煮的馬告滷肉，味道吸引了很多客人，大家都來我們攤位排隊。</TRANSL>
        <TRANSL xml:lang="en">The ferns and sticky rice she cooked were delicious, as well as the braised pork with maqaw pepper and wild boar meat. The flavors attracted many customers, and everyone lined up at our stall.</TRANSL>
    </S>
    <S id="160">
        <FORM>Yo mi tangtang ci fai i, mihalhal kako to lafang, palalaha sa kako milekal i fati’i’an, “saheto ono niyah palomaan a dateng caay ko nipahiliwan kalamkam tayni miaca.”</FORM>
        <TRANSL xml:lang="zh"> all-natural and organic! Come and buy now!\&quot;&quot;</TRANSL>
        <TRANSL xml:lang="en">While my grandmother was cooking, I was on the side attracting customers. I shouted, \The vegetables are self-grown</TRANSL>
    </S>
    <S id="161">
        <FORM>Oya sapa’aca niyam i harakat sa maemin ma’aca, sowal sa ci fai, “o nika iraan iso mipadang ko sakahaen.”</FORM>
        <TRANSL xml:lang="zh">我們的東西很快就賣完了，奶奶說：「都是因為有你的幫忙。」</TRANSL>
        <TRANSL xml:lang="en">Our goods sold out quickly, and my grandmother said, \It’s all thanks to your help.\&quot;&quot;</TRANSL>
    </S>
    <S id="162">
        <FORM>Onini sa’opo i ira ko pinanam ako to pinaloma no Yin Cu Min ato kakaenen no taneng halo roray no paliwalay a citinako to.</FORM>
        <TRANSL xml:lang="zh">這個活動，我學到了有關原住民植物和食品的知識，並且體驗到了擺攤的辛苦。</TRANSL>
        <TRANSL xml:lang="en">Through this event, I learned about indigenous plants and food and experienced the hard work of running a stall.</TRANSL>
    </S>
    <S id="163">
        <FORM>Ma’araw no mako ko ’omi ni fai to mirocokan a kakaenen tada malemed ato malit’ang ko faloco’ ako.</FORM>
        <TRANSL xml:lang="zh">看到了奶奶對傳統食物的熱愛，我感到非常驕傲和榮幸。</TRANSL>
        <TRANSL xml:lang="en">Seeing my grandmother’s passion for traditional food, I feel very proud and honored.</TRANSL>
    </S>
</TEXT>
