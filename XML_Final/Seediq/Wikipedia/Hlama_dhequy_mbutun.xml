<?xml version="1.0" ?>
<TEXT id="Hlama_dhequy_mbutun" source="Wikipedia">
  <S>= Hlama dhequy mbutun =
Hmlama dhequy mbutun ge, asi ka niqal beras dhequy, kulu hlama, kasa, gemuk ma ribo paru.
Plaale we, rbegan qsiyaq tleetu ka beras dhequy hayan, asi naq rbegan 4 patis hido ka rbagan, rmabang malu rbegan 6 patis hido ka misan. Bobo na de, psaan qsiyaq ka ribo paru hayan ma, rnbegan beras dhequy kiya de, dhurun baga ka dhequy beras psaan krulu hlama truma ma, psaan bobo ribo paru ka kulu hlama,  ni hmlama ciida ge, ini sai rmgelu ka kulu hlama, ini khada denu.
Mkkari ka qsiyaq ribo ma mkala baro ka qrengun kntlexan na qsiyaq moda beling kasa de, gmukun ka gemuk denu. Ini qbsiyaq, smkenux sknexan na beras dhequy de ririh so wada mhada ka beras dhequy hnpurayan di, nii kesun ta hlama dhequy mbutun.
Tnsapa ta ita Seediq nii, rudan ta cbeyo peni na, trmaan daha baga hayan ma, meekan de ppexun daha baga ka hlama dhequy mbutun, duma naq sricuh daha beyuq walu ka meekan duri.

</S>
</TEXT>
