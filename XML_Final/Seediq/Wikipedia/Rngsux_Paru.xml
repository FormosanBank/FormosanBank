<?xml version="1.0" ?>
<TEXT id="Rngsux_Paru" source="Wikipedia">
  <S> Rngsux Paru Seuxal balay bsiyaq bi qmuyux paru ni mrana paru ka gsilung bitaq wada bungun gsilung ka ppngpung dgiyaq. Kiya ni kana seejiq o qduriq musa mssli ququy dgiyaq Klbiyun. Mssli empprngaw ka dhiya,spuhay ta ka gsilung nii, kiya do mha meelih ka qsiya da, mkksa. Kiya do ngalun dha ka 2 hiyi tghmut bi risaw ni wauwa. psaun dha bluhing ka 2 hiyi nii wada dha psaun gsilung. Embrinah miyah dxgal ka dhiya, ida ini keelih ni rinah mrana ka qsiya. Kiya do dseejiq ga, marah duri empprngaw &quot;aji wah&quot; braha ta gmaaw 1 mkla bi tmsamat ni ini smhmut malu bi risaw, 1 wauwa mkla bi tminun ni seejiq bi wauwa ka psaaw ta, mkksa. Kiya do wada dha psaun gsilung ka 2 hiyi nii,mowsa kmaraw sudu gaga smpuy pusu gsilung hiya. Yasa gaga htngayan sudu ka elug uuda gsilung. Ungat ka sudu niya do wada asi ksa &quot;Wax&quot; mtrawah ka gsilung ni paah siida wada meelih uri da. Wada msa &quot;Wax&quot; mhgut ka gsilung do kika hmici gmqguqgmeayug dxgal ni maadgiyaq ni ayug,rklu ni yayung da. Miyah sapah duri ka dhiya ni taan dha ka rpun aji uri o sapah dha o nii htngyan qsurux kana. Kiya do sqada dha ka qsurux ni ida ki napa dha ka uqun mnsngari o psaun dha ruwan rpun ni bunga napa dha o saan dha rmbung ptangug. Lala ka tangug wahir dha do prnaun dha mhuma. Pnaah saw nii lala bi ka gnhiyi bunga dha do niqan ka uqun dha, ini keuray da.


. (2011). Wikipedia  - 2011. .</S>
</TEXT>
