<?xml version="1.0" ?>
<TEXT id="Snruan_kari_pnhru_pusu_qhuni" source="Wikipedia">
  <S> Snruan kari pnhru pusu qhuni (-) 
Sbiyaw balay han o niqan kingal ka bowqax bi pusu qhuni, qnbowqax na o ga bitaq ruwan karac. Wasaw ni sida na o llabang ni kndux mubung karac ni dxgal. Yaasa ga htran wasaw ka hidaw, kiya ni ana knuwan o ida mkuung kdjiyax ka babaw dxgal.
Bukuy do lhbun pusu qhuni ga mhru spac qaqay ni mhru ubal kana ka hiyi na samac, duri ni mhru puru ka babaw na saw bi qhuni ka hiyi na; Lhbun na o niqan dha sida qhuni saw gamil qtaan samac; Bukuy do babaw pusu qhuni ga mhru dha samac uri, kingal o bbaraw ni lqling, ini tduwa mhiyug nanaq asi ka kkarang thjil. Kingal o slukah ni bbaraw bi ka baga na, tduwa mksa tduwa skaya karac baraw uri.
Nii ga kika pusu na samac, seejiq, qduda dnii..., hiyi qhuni ga maa pnrjingan na hiyi snaw, mhru snaw qrijil dha hiyi duri, kiya ka pusu bi rudan mu sbiyaw.

</S>
</TEXT>
