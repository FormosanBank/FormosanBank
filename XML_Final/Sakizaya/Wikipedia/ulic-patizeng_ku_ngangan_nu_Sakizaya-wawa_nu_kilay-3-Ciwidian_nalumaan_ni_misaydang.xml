<?xml version="1.0" ?>
<TEXT id="ulic-patizeng_ku_ngangan_nu_Sakizaya-wawa_nu_kilay-3-Ciwidian_nalumaan_ni_misaydang" source="Wikipedia">
  <S> satangahan nu ulic 
patizeng ku ngangan nu Sakizaya-wawa nu kilay-3- Ciwidian nalumaan ni misaydang

puu' nu lacul
saka tinulu- ciwidian nalumaan ni misaydang

pecu' nu lacul
izaw henay ku canacanan i tiza, nika u maazihay nu misu , masazumaay tu .
ngatu
(1)  mueneng i putah nu luma', miazih tu buyu',pasabaan a demiad, sabaeket sa ku nizateng nu maku.
(2)  pinapina a mihca ku kawaw niyam, sakapah satu ayza masamata tu caay tu kalawlaw.
(3)  u salengacay ku kulit a luma', katuud ku tayzaay miazih, inaluma' kaliyuhan a culilen ku zazan.
(4)  namakayza i sacumud nu buyu' lima a lasubu ku ditek kabaat, adidi'  ku ngangaw caay kakatukuh ku culil tayza.
(5)  batad nu zazan micaliway tu kilakilangan, tabaki ku salupiku , caay pihaymaw sa katalawan talibesu i cilis ku bihel nu kazizeng, muculil cacay bataan ahun ku tatukian, anu sizuma sa tayza caay kau mamacumud.
(6) itizaay a tademaw ku matinengay tinaluma', anu micaliway kanca milicay, izaw ku alebis tu kalahukan i tapuku miawaw, izaw henay ku zuma u palang.
(7) kakaiyan nu tademaw ku palang, nika misatakalaw ci niza, tanunamuh sa a mauzip.
(8) i masacilisay a buyu' sisauwac, sikalang tu salengacay itiza, tabalung hanku ngangan niza, i bataan a niyazu' izaw ku kalang tu salengacay, ci misaydang ku palekalay tu ngangan , malesap ku salengacay a kalang i i buyu' , sakanamuhan sa nu tayzaay.
(9) pihibangan tu sakaenam atu pilipayan, tayza kami misulimet mibubuc tu lutuk nu liwliw nu luma', azihan malecad u izaay henay ci misaydang, limulak ku balucu' nu maku tayza i sauwac mitiku tiya maazihay i naayaw a kalang.
(10) itiza i kuwawi, tabayal, lutulutukan mikilim mizizaw , matalaw a matawid haymaw han naku tinzien naku ku culil, mangaleb ku pihaymaw miemek tu maacakay a papah.
(11) misakamu ku wawa ci huyya i takuwan, izaw henay ku palang? pabaliw kaku, mihalhal kaku, kilim han naku i lutulutukan , i kilakilangan.
(12) hiza, melit sa maazih mabalat ku culil inuayawan nu maku.
(13) kamu nu mikinkiway, sumamad caay kabalat ku culil nu kalang sa.
(14) malecad tu aadupen, bau pabesuc taayaw ku culil nu kakang.

</S>
</TEXT>
