<?xml version="1.0" ?>
<TEXT id="takupuwan" source="Wikipedia">
  <S>u takubuwan hananay a nyadu`sa . kal capuwan nu namaka cuwacuwa ay asakidaya . ma talaw anu masiwatid ama lisapen nu alikakay u ananay kyu . saupu samin i
takubuwan . u takubuwan han nanay  a nyadu`sa. ma liuliuway nu lanulanu`an . sa cacay sananay masatukus a pala ku takubuwan hananay . ilabu nu  `sa . lima 
annyadu`an . unuwaliyan sa ucipawkan . unu amisan sa u ciwydiyan . unu tipan sa u cibalbalan . taynisa inu timulan sa u sakul . i teban sa u takubuwan a nyadu`. limaay ana nyadu`an sa lalima ku tumuk . cacay ku satabakiyay a tumuk mamikuwan tu nyadu` nu takubuwan . anusi kawaw mi hicahica ku nyadu` u cinida amin kumu keliday tu takubuwan . 
u takubuwan hananay a nyadu` liuliuwen tu tungawen ku lilis nu nyadu` . pedped han kuni palumaan . i nyadu`sa lima ku cacekulan sapi adih tu ada i hekal .tulu ku
panan  tusapi cumud . inu waliyan cacay ku satabakiyay a panan . sakaliumah a panan . inu timulan cacay ku pidaduman a panan . saka tulu a panan inutipan . pakay labu nu nanum micumud talabu i nyadu` . wyniyan a panan u cacumudan numi laisay tu taluku . atu cacumudan nu tawmahay mi adup tu aadupen . anu lalaba`en nu adasa katukuh i tini cebung mi cumud i labu nu nanam sa talabu tu inyadu`.</S>
</TEXT>
