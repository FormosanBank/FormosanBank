<?xml version="1.0" ?>
<TEXT id="u_ayam_nu_niyazu_" source="Wikipedia">
  <S>u ayam nu niyazu'

kakiliman
hina makaazih kita tu akakdekupalangtakelulu atu padakuwang i niyazu', tina lima a ayam, u niyazu'ay a ayam. caay mikazakep kita tuyniay a ayam.

sapuelac
akak
u  ku akak, hina makaazih i tusu atu niyazu', yadah ku akak. u sipunu'ay a ayam ku akak, matineng pabalucu' tu kawaw. yadah kakuniza ku akak, ayzasa, sainayi'ay40 kya kakuniza i kitakit mapulung. zuma a kakitizaan atu lalangawan, u kapahay a ayam saan nu tademaw, uyzasa, u zuma a lalangawan(tinaku: Intian lalangwan), u da'cusay  a ayam saan. mahiza u icel ku akak, alawhanianu u icel satu, hina u da'cusay a icel. inuayaway a Hulam, masanek tu angtulay atu mapatayay a sanek ku akak, sisa, u da'cusay a ayam satu, u zama a kamu sa, kya lumeniay a kulit atu cangala suni, u da'cusay ku mahiniay.

deku
u bihid atu banuh nu tangila nu deku mahiza tu nani', sisa panganganen nu Hulam a tademaw ku . i kanatal, inayi'i ku deku i satimulan a co, izaw tu i kanatal zuma a kakitizaan. ilabiyi tahkal ku deku, mukan tu titi ku deku. ahebal ku tangah, apuyu' ku laway, taayaw ku mata, u nuhekalandeku, caay kalecad tu zuma a ayam. u kapahay a ayam i sahetua kitakit atu lalangawan, u da'cusay a ayam caykasa, mabelih tu padaduki. u kanen nu deku, u adidi'ay a aadupan, yamalyilutu  cilekayatikaktakula'bisasulaadidi'ay a ayam atu zuma a aadupan.

masakamuway
ayza a demiad, musasakamuan aku ku mahiniay u tini niyazu', u maazihay a ayam. hica apangangan nu mita u Sakizaya, sisa haw, hangisaw izaw kya ayam hananay sa, mahiniay akaksa ku suni'ni hiza. akak satu nu mita, u wuya  satu ku Hulam. hang tatenga', anu taputah kisu kyami saan tahkal sanu Pangcah. sa amilalang tu bayi itisuwanan. sa amana henay. kasawni tu atahkal tu ku bayi amisakamu tisuwanan amitu asaw amilalang tahkal kisu. hangisaw sa, anu masuni' tu ku akak hawsa, paysin sa ku babalaki. hangyisaw amatengil tu ku kamu nu babalaki. amana(,) katahkalsa, amana sa kita haw. anu mudadiw ilabulabu' nu palupaludan, ilalabu' saw nu tunaw, sa mudadiw henay anu misausi tuniyan u sesio kapah tu, anu minuli' kapah tu, mitapudpatud kapah tu. paysin sa ku babalaki, amana bucici sa atahkal anu mahicahhica. sa, anu izaw ku da'cusay a kakaw. sada'cus tu amahini, sa mahiniay sa u akak han nu mita.    
izaw aca, anu u sangsangdeb kyami, i zikuz nu luma' namu, izaw ku mahiniay ku deku, &quot;ku...ku...&quot; sa ku suni' niza. hangisaw sa anu makatengil tu mahiniay tu sansandeb matengil mahiniay a suni' haw, unu deku a suni', musakamu tu babalaki, matineng tu ku babalaki. anu sibiliu tatayna nu lalabu' nu luma' kyami sa, niza tu awaw tu tatayna. u nawawa kina bili kya i biliay satu ku babalaki. tatenga' hakya &quot;ku ku...&quot; sa. ku niyan u deku hanu mita kyami. sa, hang, matineng tu. haw u tatayna kina bili, sa kina sibiliay sa u tatayna saw ku lecuhena wawa. hang, matineng ku babalaki yo, tatenga' mahini sa. caay kaw lutuku titi.

u zuma a ayam
hang, atayza kita i buyubuyu'an kyami, satu i kilangkilang sa, amalikeluh kita u palang. &quot;eyk eyk ..&quot; u palang, u  hanu Hulam. hang, uheni kyami, u titi ku kan nu heni. sa mihya mahini kyami u ciwciw nu tulakuk kyami haw, atu bau, mizakep kina mahiniay palang han nu mita. iza kya paca tu niyan u buting atu adidi'ay a buting itini i sa'wac, pakanen heni. sa matengil tu niyan u takelu' hani kyami

u sulit nu kamu
akak , kwakwa , deku , palang , takelulu , padakuwang 

namakayniyan a nasulitan nasakamuwan atu natinengan
  2015-08-10 Sakizaya TITV 
Wikipayke paybalucu'ay pulungamin a cudad-
-
wikipitiya nu Hulam -
wikipitiya nu Hulam -
nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun</S>
</TEXT>
