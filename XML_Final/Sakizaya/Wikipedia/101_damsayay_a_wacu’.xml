<?xml version="1.0" ?>
<TEXT id="101_damsayay_a_wacu’" source="Wikipedia">
  <S>101 damsayay a wacu' (kamu nu Hulam: 101)
&lt;101&gt;:One Hundred and One Dalmatians1961196112519625217·Dodie Smith&lt;101&gt;
101 damsayay a wacu' (A-me-li-ke a kamu: One Hundred and One Dalmatians) u cacay a iga ni Huwa-te-ti-se-ni nisanga'an, i 1961 a mihcaan nipaigaan manga a iga. i paigaan a demiad i 1961 a mihcaan 1 a bulad 25 a demiad (Sya-kang itini 1962 a mihcaan 5 a bulad 2 a demiad paiga), sakay 17 a igaan ni Huwa-te-ti-s-ni u micidekay ku kapah tanayu'ay maga a iga. nilacul a kungku u makay ci Tow-ti Se-mi-se (Dodie Smith) a nisulitan &quot;tu saka 101 a sikulitay a wacu'&quot; nisumadan, namahiza u sabalucu'an ni ama wina patahlal paazih tu wawa a igaan.
DVD·Pongo··CruellaPerdita
uyni a iga ngiha a dadiw nu Kun-s i Taywan a nipatahkalan. imahini i Cung-kow inayi' ku canacanan a sunian nu iga nisanga'an a patahkal a iga. uyni a iga DVD mapasazuma tu ci Cung-lu-te-la, Pow-wi i Taywan a patahkal. uyni a igaan, ci Lu-al Tay-le ku situngusayu saayaway Ta-may-tin a wacu ci Pung-ke (Pongo) ku patungusa tu ngiha, ci Pey-ti- Ke-al-sen ku situngusay tu makatalay a tademaw ci Ku-yi-la (Cruella) ku patungusa tu ngiha. nilacul a kungku angangan uyza musakamu tu ci Pong-kean atu acawa ni Pa-pe-ti (Perdita) nilecuhan a tadidi'ay a wacu' makidem nu caculculan ni Ku-yi-l ku a sakawaw tu katalawan.  
1996&lt;101&gt;&lt;102&gt;
uyni a iga i 1996 a mihcaan nisumada mala u cacay a igaan tu tatenga'ay a tademaw ku misaigiay a iga, caay ka sunad tu A-me-li-ka a ngangan nu iga, nika i Hu-lam a iciba nipamelinan misanga'  &quot;101 tatenga'ay a wacu' han, zikuzan sangaleb patahkal tu salalid a iga &quot;102 tatenga'ay a wacu'&quot;.

kungkuPongoRoger:AnitaPerdita
Pong-ke &quot;Pongo&quot; u cacay Ta-may-tin a wacu, ciniza atu ciniza tu tataytayay a tatama mitesakay misanga'ay tu dadiw a tademaw ci Lu-cyey (Roger) u eneng i Ing-kow Lun-tun u cacayay adidi'ay a satungduday a luma'. ci Pong-ke sakay cinizaan tu cacayay mauzip caay ka musiluyan, satu malingatu paayaw tu nu uzipay atu angangan mikilim tu zumaay mahatatusaay a cabay. makay sasingalan miazih, maazih tu ni Pong-ke ku tatusaay salunganay a nisakaput, cacay a tatayna ci An-ni-ta (Annita) atu cacay a Ta-may-tin a wacu (Perdita) ci Pay-pey-ti. 

uyni satu, ci Pong-ke dadawa a mikelid ci Low-cyean patahkal tya satungduday a luma', tayza i aidangan, maydih ngay masasuazih ku heni sa. ci Pong-ke nacaay pihaymaw papipulinen i taku kya tatusaay ci Lo-cye atu ci An-ni-ta, nika mahicaay hakiya, u heni tatusa amatineng tu hawsa masasunamuh tu, zikuz, uyni tatusa a masasumidangay atu ci Ta-may-tin a wacu' mikikung tu.
LuckyCruellaHoraceJasper
mahizasa, ci Pay-pey-ti mulecuh tu sabaw lima adidi'ay a wacu', uzuma cacay adidi' tu a mapatay, nika u nipauzip ni Low-cye mauzip tu. zikuz, uyni a wacu' pangangan han tu Malemeday (Lucky). yu sandeb, ci Kow-yi-la (Cruella) tayni mizizaw tuhenian ci Lo-cyean, ciniza sa i ayaway u kakitaan a kaput ni An-ni-ta. ci Ku-yi-la maydih a misatalaka tu kalisiw a micakay tu nilecu'an ni Pay-ti tu adidi'ay a wacu', nika makai pacakay ci Lu-cye tu heniay. pinaay tu a lalipayan hawsa, ci Ku-yi-la miawaw tu ci How-luy-se-an (Horace) atu ci Cya-se-pow  (Jasper) mikidem tu pinaay a adidi'ay a wacu'.

namakidem kya adidi'ay a wacu' amin hawsa, ci Low-cye atu ci An-ni-ta mitanam a pataylin, nika Lun-tun a taylin nayi' ku tektek uyni a adidi'ay a wacu sa nikideman ni Ku-yi, sisa caay katepa. sazikuz, ci Pong-ke au nu uzipay awaw a ngiha a macacaya tu Ing-kow uzumaay a kakitizaan a wacu' a nipayani tu patatakus, misalunguc papiedap tu zumaay a wacu'.
Colonel:CaptainSergeant Tibbs
ci sakakaay nu hitay Sang-siaw (Colonel), cacay nu Ing-kow nu mukasiay a midiputay tu size a wacu' atu caculculan niza ci Sakakaay a hitay Sang-wey (Captain), cacay a subayu, ci Ti-pu-se u mikeliday tu hitay&quot; (Sergeant Tibbs), cacay a nani' misebeng tu inakaay a kakitizaan. maala tu nu heni ku namakayzaay i Lun-tun a nipatakus hawsa, tayza tu i capiay cacay nisanga'ay a luma' (uyzaan u aenengan ni Ku-yi-la) tayza mikilim. itiza, maazih tu nu heni ci Lou-cye atu ci An-ni-ta ya makidemay tu sabaw lima adidi'ay a wacu' atu zumaay namakay cuwcuwaay a nicakayan ni Ku-yi-la tu sikulitay a wacu', mapulung siwa a bataan izaw ku siwa a wacuan. maazih haca nu heni, ci Ku-yi-la sibalucu' uyni adidi'ay a wacu' mipatay amikelit tu banges sapisanang tu zikuc nu wacu'ay abanges.

satu, ci Sakakaay nu hitay Sang-siaw dadawa a patayza i Lun-tun tu satakus, ci Pong-ke atu ci Pay-pye-ti Malala tu ku satakus hawsa, kasenun sa tayza itiza. yu ci Pong-ke atu ci Pay-pey-ti katukuh i puenengan ni Ku-yi-la hawsa, ci Cya-s-pow atu ci How-luy-s milasul a mipatay tuyza adidi'ay a wacu'. yu tusaay a wacu' micuay tuyza tusaay a tatama hawasa, ci Sakakaay a hitay Sang-siaw atu ci Tiy-pu-se a hitay sabalucu' mikelid tya adidi'ay a wacu' miliyas tya luma'.
84
ci Pong-ke atu ci Pay-pey-ti atu nu uzipay a adidi'ay a wacu' amin mapulung hawsa, matawid maazih izaw hena ku zumaay 84 ku adidi'ay a wacu', mahiza sa matineng tu ci Ku-yi-la tu lekakawaw nu misatalay. satusa, ci Pong-ke paketun sa a pahabay tuyza liwan a tutuy, zazikuzay a hica sa ciniza ci Lu-cye atu ci A-ni-ta caay pikai tuhenian. zikuz, adidi'ay wacu' amin malingatu tu a panukas ta sakataluma' i Lun-tun, teban nu zazan maedap tu nu damsayay aadupan, a pakatalawan ni Ku-yi la, Cya-s-pow atu ci How-luy-s.

i adidi'ay a niyazu'an, adidi'ay a wacu' amin ya abu nu calah sapisisit i nu uzipay a uzip, ngay azih han ku uzip mahiza u lumeni'ay a La-pu-latu a wacu' a malimek ku pikilim ni Ku-yi-la tuhenian. zikuz, adidi'ay a wacu' amin tayza tu I cacay a tulaku u milasulay a tayzaay i Lun-tun nu milimaday tu tuud a tulaku, nika yu mikacaw ku heni tu tulaku hawsa, malananumay a suleda makay badahung mahetik, maazih tu ni Ku-yi-la kuniculil niya adidi'ay a waccu' amin. miliyas tu kya tulaku hawsa, ci Ku-yi-la paculil tu kazizeng amilalaba'.

zuma satu, ci Cya-s-pow atu ci How-luy-s a kazizeng malecad a maydah pakay nu zumaan a cacay a sacumud maletep kya tulaku, nika katukuh tu i caciwian a sacumud hawsa, masetul tu nu heni ku kazizeng ni Kow-yi-la, tusaay a kazizeng mahetik tu i helungay nu sauwac, mapeci' tu kya tusaay a kazizeng, caay ka hica ku tademaw, ci Ku-yi-la linges satu miluluh ci How-luy-san atu ci Cya-s-Powan, salahedaw sa ku balucu' amuangic.
&lt;·&gt;Cruella De Vil 10184
i Lun-tun, ci Low-cye atu ci An-ni-ta yu milasul tu sapadaesu tu kelismas atu ci Low-cye patahkal tu saayaway a adadiw &quot;Kuw-yi-la Te-wi-l&quot; (Cruella De Vil), nika mabulah ku heni tu nu uzipay a adidid'ay a wacu, sisa caay kalipahak ku nikauzip. nika, bahal sa matengil ku i putahay a piawaw nu adidi' a wacu', i mikeliday nu heni ci Lan-ni wawah sa tu panan hawsa, 101 adidi'ay lumeni'ay a wacu' melut sa micumud. i uzipay a celah a abu nu heni matihtih tu sa, ci Low-cye atu ci An-ni-ta kya a maazih ku nu uzipay a adidi'ay a wacu' amin taluma' tu, namahiza miladay tu zumaay a wacu 84 a wacuan. ngay, paketun sa ku heni baluhay a dadiw nitanan ni Low-cye a kalisiw mialaen sapicakay tu cacay tabakiay a luma', amipahabay tuynian adidi'ay a wacu'.

namakayiniay a nisulitan-101:</S>
</TEXT>
