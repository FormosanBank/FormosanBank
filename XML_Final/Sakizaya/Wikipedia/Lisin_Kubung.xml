<?xml version="1.0" ?>
<TEXT id="Lisin_Kubung" source="Wikipedia">
  <S>Lisin Kubung

kakiliman
nilacul
sangaayay nu lumaci Lisin Kubung ku nganga aku, i linahemay kaku, nalulecuh i sangaayay ahelka apaluma'an ku kakitilaan niyam muenen, lipahakay a wawa nu yunzumen kaku, u wama aku u amis, u ina aku u sakidaya. sasepatay ku lupu nu luma' niyam, u wama, ina,sabama atu waku, u kincal ku wama aku, u saydan nu penacadan ku ina aku,cakaw talakaway kunizudadan nu ina atu wama aku, ni ka mangaya sakay dademaw ku heni a tadusay, i labu nu luma'usa kakaay kaku, i dawku sabama aku micuda henay i talakaway, matanen kusa kaudip niyam.
u ameday sacabayan u lipahakay a dademaw kaku, nanuadidin u ina atu ama atu saydan caay piuwac midulun i takuwan, kyu sakaydademaw maheda tu hana paayaw tudaw. musakamu tu ku wama ina aku, anu hacica ku icilang hatidan tu kunipaayaw i dawan. anu mapulung miadih tu sinbun i tilibe sa, wydaan u tedep sananay paayaw tu imelangay a kangguhu , mahemek kaku miadih, lihud sakaku i dakuwan,anubalaki kaku ahidan aku u kawaw nuheni hana paapaayaw,mudiput tu dadiputen a tademaw.

minanam tu kakaydaanmi  cumut i  i saliput akaput micuda, itawya matalaw ku palucu, mananamay hakya,kapahay hakya kuninanamam? hannitulun ku saydan itakuwan, picutadan sa pasubana' itamiyan tu saliput a gicu, sacinacacay aliyayd, niadi ku cacudadan tu misaydan pasubana i tamiyan tu mangaayay tu saliput agicu, i nipasubanan nu saydan, kalamkam matineng tu mitesekay agicu.
i nipinanamam,hanca i yadah ku kakaluwhan , nika pacicitu ninanam i saydan tu kapunuay anipinanam, i tini i sakapuday,masatep  atu manamuh  ku balucu aku, yu singalih ku kaput tu saedap, nisaicilang kaku nidatu kaput, kyu, i kaput sanisanisay ku saydan, kaput cuduh pala  i takuwan, pasusun amed  nicapi  kaku ku palucu,i picudadan mangaay kaku tu kaput.
i talakaway i   kaku micumu i  gicu talakaway sadiput tu mulaay, pibunbay nu cacudadan tayda inu kakabi'an malakakelidan , nay  salingatu mudimada , i dadan manikes, saameday ku sapikawaw aku, pasusun palika tu yadahay a  atu sakakapah nu kakabian a ciusay  , malakuciu, malakelidan nu kakabi'an i tawya , namansatu kaku tu sapa palekal tu , atu sakay tademaw, tineng satu kaku tu sakelid tu katuuday atu sapatiden  tu sakanaye' nu wencung.
i tuluay sahanem a sacuda, i dawku cacay &quot;sakapalaw nu mulaay&quot; a pinanaman,punpayan nu saydan ku sakakaay nu  tayni pasubana tu enemay tatukiyan anipicuda, pataydan i mulaay tabakiyay a kapalawan, i nipinanam tapapaan ku kakaydih han a mulaay apalaw, saydan atu kaput manamuh tu sakaydini i tesekay a punuh, kya idaw ku saka palaw audep nu maku,mapacumu kuni nanaman i nikapalaw atu kungku, anumapalaw tu mangalep ku nika tabaki kuni wat tawat tu lima.

</S>
</TEXT>
