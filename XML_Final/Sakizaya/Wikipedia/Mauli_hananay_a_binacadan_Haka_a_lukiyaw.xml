<?xml version="1.0" ?>
<TEXT id="Mauli_hananay_a_binacadan_Haka_a_lukiyaw" source="Wikipedia">
  <S>nilacul
u Haka a lukiyaw hananay i Niwsilan masa Mauliay a tademaw makay lalangawan nuheni a lukiyaw. itini Taypinyan a kakititaan, pasu Tungcia hungti a kitakit, Tasiti a subal atu Samuya a kitakit idaw amin ku adidiay caay kalecad a Haka a lukiyaw.
namakay Hawai atu Polinisiya. Haka a lukiyaw u nisaungayan, mideladela, ngiha atu dadiw u mapulungay a lukiyaw.
u sakasaan musalukiyaw paadih, pasubalakas, palimulakay tu tayniay nu labang ku sakasaan, u nika hini sa mahizaay micidekay sakasenengan sapaadih tu katuuday atu niyadu'ay masaupuay a kakawaw sa, ayda satu, u sayadahay ku matinengay sa u Niwsilan a kitakitay mimaliay mamin lumeniay, i ayaw nu sakadademec paadih tu Haka a lukiyaaw hananay kuyni.&quot;Ka Mate!&quot;  
i syakay sawsawni nikaadihan a Haka a lukiyaw nanu tatama a tademaw kuni mapalaway, ancaay sa i nu dikudan nu tatama ku tatayna micalataw.
sakay lalangawan a kamu, u tatayna hananay matineng pabulilah tu mata &quot;u kamu nu Mauli sa pangangan pukana kuyza&quot;, i tini i Haka mapalaway i capi paini sakapahay a kakitidaan.
yadah ku midikecay tu sangayaw, midipu tu tapiingan, u saka idaw nuheni, u sapacaka tu mapalaway nu katanektek, u duma sa idaw tu ku adidiay a Haka a lukyaw au tatayna paadihay, mahida u sakasi nganganay &quot;Ka Panapana&quot;, micitek kunu wawaay a nipaadihan.
nu saayaway tatangahay
itini i Mauli nakamuwan idaw ku cilal a Ra, tutusa ku acawa nida, saka i laluday sa ci Hine-raumati atu kasienawan sa ci Hine-takurua.
u sakalingatu nu lukiyaw sa, nau laluday a acawa sika nilecuhan a tatama a wawa sapaini ci Ra, sipanganganhan sa ci Tannalu &quot;Tanerore&quot;, paadihan ni Tannalu &quot;Tanarore&quot; ci ina nida tu lukiyaw, sisa sakasilacul tunu aydaay Haka a lukiyaw.
u Mauli hananay a lukiyaw nu cacayay a wayway, nu saicelangan tu lima tungusay nu laluday a demiad nikaadihan sakamilmilan a piyat, u duma sa mamin musalukiyaw sa, misalukiyaway sipatahekal satanayu' nuheni ku sema, tungusay u malaadaay nipadayan, nu dikudan sa militabalan a tangah sa, sipacaithan i teluc nu deku a wayway.
kasakiduma
hidaen nu Mauli hananay a tademaw nika silsilan, Haka a lukiyaw itaneng tu pasasiduma:
Whakatu waewae
Tutu ngarahu
Ngeri-cayay pidikec tu sangayaw, uyda satu nu balucu'an pasaicelang tu hitay.Peruperu-nika ngayawan nu Haka sa, anu misuayaw tu ngayawan nipaadih, milungus tu ngayaawan a kakawsan, idaw ku nipidiput, patahekalay tu saicelangay atu cayay katalaw, patalaw aca tu ada, malalikeluh tu ada, taneng henay paadih tu Haka.
Haka tparahi-uyda sa u lisin sapaadih haw tu Haka hananay, cayay pidikec tu sangayaw, i mahini a ziday sakanamuhan minanam ku aydaay a  Haka a wayway.
Manawa wera Haka-hida saan u lisin nu mabelecay atu idaway makay i mapadayay a kakititaan kuni kahidaan, cayay sidikec tu sangayaw, nayi' ku balucu' milacul tu sakaayaw nu wayway.</S>
</TEXT>
