<?xml version="1.0" ?>
<TEXT id="kapah_i_simpi_matineng_tu_kakawawen_a_kawaw" source="Wikipedia">
  <S>kapah i simpi matineng tu kakawawen a kawaw

sapuelac
ngatu cacay
tengilen u kamu nu babalaki nu mita tu paini nu simpi hananay. u simpi hananay nu mita kyami hawsa, katineng sakyami anu iayaw sakyami saw izaw mahiza a kakawaw, anu kapahay tu lacusay tu sakukamu nu babalaki. 
ayza kyami haw u simpi hananay sa katineng itini  tu amapacukat isaw ku balucu' nu zuma nu mita sa, katineng sazikuzan sa mahica ku kakawaw i simpi izaw amiazih. u katinengay anu kita hawsa, tawya sa hang mihini ku simpi nu maku sakita.
sa ayza itini nu niyazu' nu mita babalaki nu mita u kamu nuheni kyami haw, painiay i simpi kyami atu ayaway a kakakaw sa, katinengan sa ku babalaki. u zuma satu ku babalaki a kamu nu heni tawya kyami hawsa, patatenga' kami tu simipi yu sa ku heni. azihen kami sa, anu mahica tu anu kapah tu, lacus tu, sa ku heni.
anu mahica tu ku kauzip sa, itini tu simpi katinengen sa. sa u zuma satu sa, u kamu nu babalaki kyami sa, anu mahica tu ku kawaw sa, mahini tu ku sa kamu nu i simpi miazih sa.

ngatu tusa
anu mahini tu u pangangan isaw tu adiwawa kyami haw ngangan isaw sa, namahica tu hani nakasimpiay nu namu hakya kuni u babalaki. asaca anu angic ku wawa kyami hawsa, akay namahica hakya sisimpi kamu, izaw katinengan nu namu, saku babalaki amin isaw. 
zuma kyami hawsa, anu tala i misimpiyan itini ilalabu' nu luma'. anu limulak sa ku katuuday hini sakumu nu babalaki, akay izaw ku mapatayay kya, saku kamu nu babalaki. u zuma kyami hawsa, anu sisimpi kita anu masaupu isaw ku kilang i tebal nu misu, asaca pabeli nu taw canacanan kyami saca hini kamu nu babalaki. u tumesay ku mahiniay sakyami, akay asikaala sa ku kisu, anu miadup kisu isaw, saca amicongciangkisu, sakukamu nu babalaki. mahiniay kyami hawsa, anu melalak saku kilangkilang itini i liwliw nu misu kyami sa, u kamu nu babalaki kyami, hakay mama nya canacanan nu misu kya muwantan nu misu kya. sakukamu nu babalaki. mahiniay a kamu nu babalaki tu simpi hakay mataneng nu mita itini kauzip nu mita.

namakayniyan a nasulitan nasakamuwan atu natinengan
Wikipayke paybalucu'ay pulungamin a cudad-
Taywan Sakizaya putiputi Youtube-dadipasan nakulitan ni Yiyang Sayun-
nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun
Taywan Yuancumincu likisi kamu lalangawan ziting calay-zazab . 210.240.125.35. [2017-10-16].</S>
</TEXT>
