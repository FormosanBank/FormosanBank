<?xml version="1.0" ?>
<TEXT id="paypay" source="Wikipedia">
  <S>paypayu sapatinen tu pidebung nu kukung i niyazu' ku paypay, sibali sa masuni, tayni sa ku lais, pabahelen ku masuniay a paypay, matinen ku selal a mihalhal tu lais. u sasalamaen nu wawa sa, caay pasunien ku pisanga' tu paypay.


u pudac nu lulang ku sanga'en tu paypay, u apalu atu kalukilang a papah sipisanga' tu paypay pasalama tu wawa, ayza sa, u dawatu ku sapisanga'.
misanga' tu paypay sa, u pabesucay a lulang ku leteken, pudacen a misanga' tu pakumelan nu paypay, Siuwayen ku auk a misadehepic tu sakumelan. masuniay a paypay sabaw tusa ku kumel, sadihepicen ku pisiuway, u tadauway ku sakelec tu kumel, satalakalen ku auk, papututen ku tusa a lilies. malapiyuk a masuni ku putut.
i taw:ya sa, sangaen tu pudac nu kilang ku paypay a patalaw tu lais ku masaniyazu'ay a Sakizaya.

</S>
</TEXT>
