<?xml version="1.0" ?>
<TEXT id="Pin-ni-si-lin" source="Wikipedia">
  <S>= pin-ni-si-lin  / cin-mey-su  =
928 a mihcaan ci Bow-lay-min i Lon-tun talakaway a cacudadan musakamu tu bayking, itayaw ci Bow-lay-min misulit tu sakay cacay pakayniay badisusu'cilcay pisuzikuz misulit tu nigingkiwan, i pitanengan yadah ku nipahabay tu kim kulitana badisusu'cilkay &quot;S. aureus&quot;, 7 a bulad tu zikuz mey-cin tabu mahetik tini pipahabayan, 8 a bulan ci Bow-la-min a tademawan i inak misalihalay mihibang, 9 a bulad panukas taluma' pitanengan. mahini ci Bow-lay-min maazih niza silangaw matumes nu bayking ku pipahabayan i kalimucu' sicin-mey-cin, liwliw nayi' ku mulangaway nu bayking, ci Bow-lay-min kasenun mazateng ku mey-cin taneng a mipatay tu bayking, kuyni mahiniay musakamu i 1929 a mihcaan nu Ing-kow pitanengan patahkal tu migingkiway tu imelang.
zikuz yadah ku nisanga'an niza aca tu malecaday nitanengan, kilul malikeluh tu bunday, hicaen misanga' ku mahiniay pan-ni-si-lin, cangu'ut kuyni a gizice, acaay kalalid sa miazih migingkiw, kilul katahkal nu hwang-an a sapayu,, tademaw amin sakay cn-mey-su anipakatineng caay kanamuh.
1935 a mihcaan Ing-kow niw-cin talakaway cacudadan migingkiway tu imelang ci-zen ci Bow-low-li atu miliwkuay i Ing-koway Te-kow migingkiway ci Cyen-en makakadum, migingkiw tu kapahay a cin-mey-su, malaliyas atu macacayatay a hwa-sey, palasawad tu cin-meysu pisanga' a bunday. zikuz saayaway ni Bow-low-li a migikiway a sakaput makay cin-mey-cinan miala patahkal tu kang-sen-su-pan-ni-si-lin &quot;singangan aca tu cin-mey-su&quot;,
Niw-cin migingkiway cu-zen ci Ha-li-s &quot;Henry Harris&quot; namusakamu, &quot;inayi' ci Bow-lay-min, caay ka izaw ci Cyen-en, nayi' ci Cyen-en, cayay ka izaw ci Bow-low-li, inayi' ci Bow-loe-li, cayay ka izaw ci Si-te-li, inayi' ci Si-te-lix, ainayi' ku pan-ni-si-lin.&quot;
1941 a mihcaan saayaway a tademaw mikinsaay tu cin-mey-su, maazih ku cin-mey-su, hamin masumad tu ku tademaw atu milaliday a imelangan malalebu tu patay a likisi, palalecad tu nikauzip nu tademaw amanayatu, namahiza ci Bow-lay-min ci Cyen-en atu ci Bow-loe-li mapulung pakalal tu 1945 a mihcaan tu Now-pey-al-i-sye a kawlah.</S>
</TEXT>
