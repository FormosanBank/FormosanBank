<?xml version="1.0" ?>
<TEXT id="mibihekac" source="Wikipedia">
  <S>mibihekaci sakawalu a bulad nu mihecaan, ayaw nu Kalalikidan a mibihekac ku Sakizaya. Sadingsingan sitieku ku ayam, caay pibihekac tu ayam ku babaliki, palahaden ku ciwciw, mahezek a maliwmah misakamu tu demiad ku niyazu' a talabuyu' mibihekac,  ayza sa, i pahezekan nu mihecaan a bulad ku Cupu a niyazu' mibihekac atu miadup i buyubuyu'an.


i taw:ya nayi' ku salil a misalil tu ayam, u auk ku sabihekac nu babalaki tu ayam. u zuma sa, mabi' ku ayam tu labi madayum zekepen, pateka' han ku tangah caay kabaher a milaliw. mibihekac sa, yadah ku mabihekacay a ayam, kiwmah, caket, kuyu. Ayza sa, misaliltu tu ayam, caay ku bihekac a cacay ku sapizakep tu ayam.
Ayza Pitelban sa, &quot;Huwalin Sin-ceng-hu&quot; ku pisingsian tu sapiadup nu niyazu' a cudad, Masulultu ku sapiadup, kiyu talabuyu' ku niyazuay a mibihekac.

banul
u zuma sa, caay pizakep a mukan tu banulku Sakizaya. u kungku nu babalaki sa, &quot;I taw:ya iza ku limecedan nu Sakizaya, masumidang atu unel, malatademaw kiza unel sa, matalaw kiya limecedan, Malalitemuh ku mata naniza a masasuazih sa, malabanul caniza a mabahel ta pabaw. Nazikuzan sa, mabihekac ku banul, paulien, caaytu kamukan tu banul ku Sakiza.</S>
</TEXT>
