<?xml version="1.0" ?>
<TEXT id="tuktuk" source="Wikipedia">
  <S>tuktuki kasumamadan muheneng ku sakidaya i Takubuwan sa, mananam tu i liwliw nu niyadu paluma tu tungawan sapisimaw tuni kaudip nu binawlan atu aenengan. idaw tu lw baluhay a selal sa, ladayan tu nu babalaki ku selal, i liwliw nu niyadu paluma tu tungawan, namahida u liw liw nu niyadu kibetul satu usa tanektekay a langad milawa tu midebungay. inaliwliw nu tungawan, tusa ku sacubud sapidadum tu nanum, i niyoduay itida i sacumud, patideng tu cacekulan, misebengsa kapah aca sidep tu liwliw nu niyadu'. u niyaduay a masaupu sa, i cacekulan nu misebengay tanu tuwa' sa miawaw, mi tuktuk aca tu satuktuk. tatuktukan hanu dakesen atu sakul a kilang mi sanga, cayka dayum ma lahul, amasaupu haw amasakalahay haw a kawaw, tawya siwantan awcanan ku tuktukan patineng tu mabaatay a binawlan tayni maupu.


nu kasumadan a satuktuk, mituktuk a pasaupu tu selal nu niyadu, ayda u satuktuk u sipi lalikid tuway.


Kasumamadan a satuktuk hanu sakul atu dakes a kilang i temanay a tungus ku letekan, kelapen ku ilabuway tawya masanga, u pudac nu kilang cay pudeci, liwanen ku ihkalay a pudac. ayda u sapitenun a haku, sapi tuktuk a malalikid, a 
mituktuk padengen ku haku i sasa, u tatama ku mi tuktukay tusa ku apuyuay a sa pituktuk, sacaliw-han mituktuk i ni pacait a haku, u tanayaay a sa pituktuk paysasa mituktuk tu haku, patahkal tu suni.</S>
</TEXT>
