<?xml version="1.0" ?>
<TEXT xml:lang="bunun." source="22_Junqun-Bunun">
    <S id="0">
        <FORM>ngaus a Bunun hai tausia Nantu, aipincin hai aiza taulushu kusia insuman mas vali tu Kalinku,</FORM>
        <TRANSL xml:lang="zh">最早的居住地是南投縣，後來經過大遷徙，東至花蓮，</TRANSL>
    </S>
    <S id="1">
        <FORM>aipincin hai aiza maiaupa sia mabahisan tu Takau mas Taitu tu ludun,</FORM>
        <TRANSL xml:lang="zh">往南至高雄及台東山區，</TRANSL>
    </S>
    <S id="2">
        <FORM>Aipincin minvazin a Bunun min ima tu siduh: Takitudu Takibakha Takbanuaz Takivatan Isbukun,</FORM>
        <TRANSL xml:lang="zh">共分卓社群、卡社群、巒社群、丹社群、郡社群等五個社群，</TRANSL>
    </S>
    <S id="3">
        <FORM>aizang silansanunin mas duma siduh tu Takibulan, laupaku mastan supah bunun hai siamas Isbukun.</FORM>
        <TRANSL xml:lang="zh">郡社群為現今布農族最大的一群。</TRANSL>
    </S>
    <S id="4">
        <FORM>Bununsiduh cis-uni katsia ludun mihumis, mabananaz maluspingaz hai masmuav tu mahasmav ma-ulaizak,</FORM>
        <TRANSL xml:lang="zh">布農族人為了適應高山叢林的生活，不論男女身手都非常矯健，</TRANSL>
    </S>
    <S id="5">
        <FORM>anatupa mabananaz tu mapucis hai masmuav tu mataliskang, anatupa tu isia libusdaingaz hai mahtu masinap madamu mas takilibus vaivivaivi tu minihumis,</FORM>
        <TRANSL xml:lang="zh">短小的身軀讓布農族的男人能輕易地在崇山峻嶺中健步如飛，制伏野獸，</TRANSL>
    </S>
    <S id="6">
        <FORM>maluspingaz hai mahansiap masuaz vaivivaivi supah tu sinsusuaz, saipuk mas supah tu sinsinaipuk musasu tu mahansiap kadavus-bunun.</FORM>
        <TRANSL xml:lang="zh">布農族的婦女，編織背網縫製衣賞更對栽種五殼、負重、酒等工作樣樣精通。</TRANSL>
    </S>
    <S id="7">
        <FORM>Itu Bunun mastaan ha-iapun mas silasdalah cin hai, sia mas pasibutbut,</FORM>
        <TRANSL xml:lang="zh">布農族最具代表性享譽國際的是八部合音，</TRANSL>
    </S>
    <S id="8">
        <FORM>mastaan kauman bunun kahuzas hai asa tu vavau, maisnasia inisnis tu sing-av mudadauk maidaza maszang mas vanu tu sing-av, masmuav tu maslingdaingaz.</FORM>
        <TRANSL xml:lang="zh">八部和音最特殊的地方，在於全曲並無歌詞，而是以逐漸上升的鳴音為和音，向天神傳送最真誠的敬意；演唱時人數需八人以上，且參加此項演唱的男子，必須是成年男子。</TRANSL>
    </S>
    <S id="9">
        <FORM>Maaz a Bunun a inisian asang Lamungan cia.</FORM>
        <TRANSL xml:lang="zh">布農族曾經住在南投縣境。</TRANSL>
    </S>
    <S id="10">
        <FORM>tupa dau maimadadaingaz tu, inisain dau a madadaingaz uhaivan vali tu mabukzavan mihumis,</FORM>
        <TRANSL xml:lang="zh">祖先們說：先祖們曾經在西部的平坦之地居住過，</TRANSL>
    </S>
    <S id="11">
        <FORM>tupaun a daingi-anan a tu LUKANG; maaz dau a IsBubukuna isian Linpan, Linkip, Tualak siin Lamungan.</FORM>
        <TRANSL xml:lang="zh">那個地方叫做鹿港；郡社群住在林埔、林圯埔、斗六和南投。</TRANSL>
    </S>
    <S id="12">
        <FORM>Maaz a madadaingaz a tunlushu sian TAUNGKULSAVI cia, cis-uni kikilim bahlu tu hanupan mas unhumaan. pahasia asatu taulushulushu i,</FORM>
        <TRANSL xml:lang="zh">祖先們遷徙至玉山那裏，因為了尋找獵場和農田，所以他們不斷地遷移，</TRANSL>
    </S>
    <S id="13">
        <FORM>aiza mita Bunun habasang tu mainuum a siduh; TakiVatan, TakiBakha, TakiTudu, TakBanuaz, IsBubukun siin TakuPulan, haitu kazin laupaku aizain tu maiima a siduh.</FORM>
        <TRANSL xml:lang="zh">從前布農族有六個族群；丹社群、卡社群、卓社群、巒社群、郡社群、塔柯布蘭群，但是現在只剩五個郡社了。</TRANSL>
    </S>
    <S id="14">
        <FORM>Maisna sian dau kata Bunun TakBanuaz minvaaz.</FORM>
        <TRANSL xml:lang="zh">布農族從巒社群分出來的。</TRANSL>
    </S>
    <S id="15">
        <FORM>sia dau IsBubukun siin Takupulaan a tangus minvaaz, siin dau TakiBakha, mazdau a TakiTudu a minvaaz sian takiBakha,</FORM>
        <TRANSL xml:lang="zh">郡社群和塔柯布蘭群先分出來，然後是卓社群，卡社群是從卓社群分出的，</TRANSL>
    </S>
    <S id="16">
        <FORM>kinuzin amin a TakiVatan maisna sian TakBanuaz minvaaz kunsiaan haul Vatan.</FORM>
        <TRANSL xml:lang="zh">丹社群是最後從巒社群分出，到下游的丹社群農地的。</TRANSL>
    </S>
    <S id="17">
        <FORM>Laupakadau a Bunun malvasvasin isiaan Lamungang cia, maaz a IsBubukuna isian Taitu, Takau siin Namung cia, maaz a TakiBakha siin TakiTudu a isian NANTU cia, maaz a TakBanuaza isiaan Kaling siin Lamungang cia, maaz a TakiVatan a isiaan Kalingku siin Tamalung cia.</FORM>
        <TRANSL xml:lang="zh">現在的布農族已經散居在南投。而郡群居住在Taitu、Takau與Namung。卓群語卡群則在Nantu。巒群居住在Kalingku及Lamungan。單群分居在Kalingku與Tamalung。</TRANSL>
    </S>
    <S id="18">
        <FORM>Habas-sang itu Bunun isisipul hanian hai sanasia matauntaun tu buan,</FORM>
        <TRANSL xml:lang="zh">布農族傳統的曆法是以月亮的圓缺來訂定的，</TRANSL>
    </S>
    <S id="19">
        <FORM>masitaluh tu buan, masidakis tu buan masipul mas islulus-an tu hanian. Makusia amin kata mapinsia imita Bunun tu islulus-an.</FORM>
        <TRANSL xml:lang="zh">所有祭儀活動也是以月亮為主而定的。</TRANSL>
    </S>
    <S id="20">
        <FORM>Maz a Bununa isian asang Hanituan kaidu-anan mas mailantangus bunun sinkaus tu bakal, cismaupacia maz dau nakuzkuzaun tu hanian pisainun naicia bakal makaus mapanghaal,</FORM>
        <TRANSL xml:lang="zh">布農族在祖靈部落發現，祖先們把行事曆刻畫在木板上，</TRANSL>
    </S>
    <S id="21">
        <FORM>pahasia “Isisipul Hanianan tu sinkaus sinpanghaal”, min-unin laupakadau mas itu Bunun makitvaivi tu sinpapatas,</FORM>
        <TRANSL xml:lang="zh">因而「木刻畫曆」成為台灣原住民族獨特的木刻上的符號，</TRANSL>
    </S>
    <S id="22">
        <FORM>namahtuin dau kata mapapatas mas sinpalas Bunun tu halinga;</FORM>
        <TRANSL xml:lang="zh">也被認為是邁向文字化過程的重要里程碑；</TRANSL>
    </S>
    <S id="23">
        <FORM>Maz a sinkakaus isian “Isisipul Hanianan tu Sinkaus Bakal”a, iskaupa amin pali-uni mas is-unghuhuma mas ishahanup tu dailaz, kausun naicia amin maisna kitngaap saukanahtung tu hanian.</FORM>
        <TRANSL xml:lang="zh">符號的內容都是與農耕狩獵祭儀活的相關記述，並且標示出時間軸，與活動所進行的起止天數。</TRANSL>
    </S>
    <S id="24">
        <FORM>Isiaan “Isisipul hanian tu Sinkaus sinpanghaal” tu sinsikakaus, isia dau bunun, cici, sinsusuaz, is-unghuhuma tu haimamangsut, ishahanup tu haimamangsut, huma siin hunun tu sinkakaus, sinhaili kata usaduan mas manahtainga siin mapinang tu sinkakaus.</FORM>
        <TRANSL xml:lang="zh">在「木刻畫曆」中的符號，以人形、動物、植物、農具、獵具、田地等圖形，代表性的字畫，如：射耳祭、播種祭等。</TRANSL>
    </S>
    <S id="25">
        <FORM>Isiaan “Isisipul Hanianan Tu Sinkaus singpanghahaal” aiza busul, vanis, min-dia mas auhsa, maduh, tai siin bangkal tu sinkakaus.</FORM>
        <TRANSL xml:lang="zh">畫中有槍、山豬、選種、小米、芋頭、水田等的圖案。</TRANSL>
    </S>
    <S id="26">
        <FORM>Maaz dau a Bunun hai, sintupa tu bunun tuza, mita tu Bununa mamantuk tu takiludundaingaz tu minihumis,</FORM>
        <TRANSL xml:lang="zh">布農族的意思是真正的人的意思，在台灣原住民族中是典型的高山民族，</TRANSL>
    </S>
    <S id="27">
        <FORM>isian mita maimadadaingaz mas ludun daingaz cia kalumah, i-saincia amin mahuhuma munghuma.</FORM>
        <TRANSL xml:lang="zh">分布在中央山脈蓋房子，也在那裏開墾農地。</TRANSL>
    </S>
    <S id="28">
        <FORM>Maaz imita katdadaan a, isian mas-an saba mitulu kaihuhuan sausian mapusan saba mitulu kaihuhuan tu ludun.</FORM>
        <TRANSL xml:lang="zh">我們的生活空間在海拔在1000公尺到2000公尺之間。</TRANSL>
    </S>
    <S id="29">
        <FORM>mais paluszangun Taiuan cin iskaupa siduh hai, sia Bunun tu katdadaan a mastaan tu ihuhudaingaz, makaza mihumis;</FORM>
        <TRANSL xml:lang="zh">居住地的平均高度布農族是冠於台灣各族的，在各原住民族之中，最能夠適應高山氣候的一支族群；</TRANSL>
    </S>
    <S id="30">
        <FORM>isian kata ima saba mitulu kaihuhuan sausiaan mas-an saba mithulu tu kaihuhuan mihumis, haitu nii tu mapising katsain cia mihumis.</FORM>
        <TRANSL xml:lang="zh">早期生活地域以玉山山脈為主，包括玉山主峰；布農族在海拔500公尺到1000公尺的崇山峻嶺間，能夠自由地來回穿梭，毫不畏懼，活動力特別強。</TRANSL>
    </S>
    <S id="31">
        <FORM>Habas daingazang, maz a kata Bunun hai takisisian Lamungan, tupaun mita tu daingi-anan tu, “mai-asang”,</FORM>
        <TRANSL xml:lang="zh">最早的居住地在南投即所謂的原鄉，</TRANSL>
    </S>
    <S id="32">
        <FORM>aipincin dungzavin makilavi mas vanglaz daingaz kusian ludun, isian kata ludun daingaz tu uhaivan vali siin mabahaisan mihumis, lahainasbat sia Ludun daingaz,</FORM>
        <TRANSL xml:lang="zh">爾後在沿濁水溪而上，在中央山脈以西，玉山以北之間移動，並且穿越中央山脈，</TRANSL>
    </S>
    <S id="33">
        <FORM>mai-aupa insumaan vali pansiaan Kalingku, Taitu siin Takau mansia ludun cia mihumis, maaz imita Bunun tu inudadanan hai,</FORM>
        <TRANSL xml:lang="zh">東往花蓮、台東以及高雄山區，為台灣原住民族遷移幅度最廣的一族，</TRANSL>
    </S>
    <S id="34">
        <FORM>masmuav dau tu sikasmangmang; maaz mita Bunun dadangian mal-unu mas Taialu. anatupa tu nii a siduh maszang haitu mahtu mapakasial muskun mihumis.</FORM>
        <TRANSL xml:lang="zh">布農族生活領域分布之廣，在台灣原住民族高第二位，僅次於泰雅族。</TRANSL>
    </S>
    <S id="35">
        <FORM>Bunun siduh hai nautu takisia ludundaingaz minhumis, cis-uni mapupu-asu hahanup at, asa tu kikilim hanupan, kazin taun lushulushu.</FORM>
        <TRANSL xml:lang="zh">布農族是高山民族，居住在中央山脈兩側，由於是遊獵民族，有屬於自己的獵場，因為狩獵關係必須隨著遷移找尋自己的獵場。</TRANSL>
    </S>
    <S id="36">
        <FORM>Bunun habas hai nautu isia Nantu, aipincin hai cinvas-vas kusia Kalinku, Taitu, Takau, anatupa tu malvasvas kaupapainsanan hai mu-anpuk muskun lus-an mas Manahtangia.</FORM>
        <TRANSL xml:lang="zh">布農族世居南投，後來因為大量遷移，有些往東遷移至花蓮的萬榮鄉，再從花蓮遷移至台東的延平鄉和海端鄉，另一支沿著中央山脈南移至高雄的那瑪夏、桃源，移於遷移的結果，分布範圍到南投、高雄、花蓮、台東等山區。</TRANSL>
    </S>
    <S id="37">
        <FORM>Aaupa ihuhu a dangian minhumis, Kazin masuaz mas utan, acipul minang maduh. sinpasimaza paat min-unis nakaunun, pupunu, lili, tana, sanglavhudu huaz min-uni mas pandian.</FORM>
        <TRANSL xml:lang="zh">由於環境地勢較高，所以多種乾旱植物，以小米、地瓜、陸稻為主；蔬果為昭和菜、龍葵、蕨類、藤心為主。皆以天然植物為主。</TRANSL>
    </S>
    <S id="38">
        <FORM>Supah a itu Bunun a islulus-an tu sinkuzakuza, siamas Mapudahu, Andaza, Manahtangia, mastaan sahusbun sadu.</FORM>
        <TRANSL xml:lang="zh">在一年當中有多種儀式：小米開墾祭、進倉祭、射耳祭，為眾人所周知。</TRANSL>
    </S>
    <S id="39">
        <FORM>Bunun tu munghuma mas mapu-asu hai, sanasia amin sia buan tu matauntaun ma-ahvang kuzakuza,</FORM>
        <TRANSL xml:lang="zh">布農族的農事或狩獵時間，多依靠月亮的圓缺來決定，</TRANSL>
    </S>
    <S id="40">
        <FORM>mais matauntaun hai mahtu lus-an manaskal, mais ma-ahvang hai munghuma malabut mas-ismut, nii amin mahtu kudi mapu-asu i, nani-amin usizas vai-vivai-vi tu minihums.</FORM>
        <TRANSL xml:lang="zh">例如：月缺時，適合驅蟲除草；滿月時，適合收割、舉行豐收祭儀。</TRANSL>
    </S>
    <S id="41">
        <FORM>Pasibutbut hai mai supah tu sing-av a singkahuzas, maisna inisnis maihuhu kahuzas, nii tu mahtu tutmang kahuzas.</FORM>
        <TRANSL xml:lang="zh">八部合音是多聲部合音唱法，由低音漸漸升高，一直唱到最高音域的和諧音，當小米豐收時才用來傳唱。</TRANSL>
    </S>
    <S id="42">
        <FORM>Bunun siduh hai mastaan mas taukasisia maluskun kalumah mihumis, maluspingaz hai ilumah saipuk u-vavaaz mapinauaz lumah ispasadu mas taisis-aan min-unis malinaskal mapakasial tu tastu lumah.</FORM>
        <TRANSL xml:lang="zh">布農族居住的環境，是在陡峭高山地帶，生活多以氏族群居，因此偶有家屋有十人至二十人，多不為奇。生活多以男主外做粗重工作，婦女多以居家，處理家事、照顧子女。雖為父系社會，但能營造快樂和諧的山中生活。</TRANSL>
    </S>
    <S id="43">
        <FORM>Maz dau a kata Bununa aza-aza amin tu mamangan, mahahansiap kusia ludun hanup siza mas cici.</FORM>
        <TRANSL xml:lang="zh">布農族人除了驍勇善戰之外，更擅長狩獵。</TRANSL>
    </S>
    <S id="44">
        <FORM>habasang tu inihumisan hai, nitu kaupas hahanup a kuzakuzaun, malka-uni amin huma, mahuun, mapistaba masangkun mas nakahumaun, minang mas maduh, masuaz mas lamuhu, utan siin tai.</FORM>
        <TRANSL xml:lang="zh">傳統的生產方式，除了狩獵仍然以山田燒墾的遊耕生活為主，田地種植小米、玉米、甘藷、芋頭。</TRANSL>
    </S>
    <S id="45">
        <FORM>Maaz imita Bunun tu haising hai sia maduh siin sinpasimazav; maaz a hainanup tu cicia siin siniza tu sanglava ishuhuul mas haising.</FORM>
        <TRANSL xml:lang="zh">小米和陸稻主要的食物來源；獲獵物的肉與採集來的野菜則為副食。</TRANSL>
    </S>
    <S id="46">
        <FORM>masa minsumin dau a Lipuuna, kitngabin a kata isnavan madaduh mas paz, pahasia paiska tudipin a kata Bunun niin dau minang mas maduh.</FORM>
        <TRANSL xml:lang="zh">日據時代（1930年代）日本人持續推廣水稻，逐漸取代小米了。</TRANSL>
    </S>
    <S id="47">
        <FORM>Maaz a davus maduha tupaun mamita Bunun tu, “Davus Bunun. ” Maisnahabasang a, maaz a “Davus Bunun” a mastaan kadimanun mamita tu huhudan, aiza-in laupaku alukulu.</FORM>
        <TRANSL xml:lang="zh">小米酒是布農族人稱之為「布農酒」。傳統上的含酒精飲料聖品。</TRANSL>
    </S>
    <S id="48">
        <FORM>Tupaun mita Bunun tu davus, sian tu davusa hai makamun tu mapa-is.</FORM>
        <TRANSL xml:lang="zh">布農族人稱之為「甜的」，其實酒是辣的，是苦的。</TRANSL>
    </S>
    <S id="49">
        <FORM>Maaz a “Davus Bunun”hai maduhlas, ma-ansum, kaz madavus, kauman mahaizu hudan.</FORM>
        <TRANSL xml:lang="zh">質地白濁、香醇，微帶酸甜味，目前為止，堪稱是布農族的族酒。</TRANSL>
    </S>
    <S id="50">
        <FORM>Maaz a davusan hai nitu kaupa isian lus-anan cia ikma-aiun, dumanan amin ikma-a iun mais minsuma a taintungu tu tais-aan.</FORM>
        <TRANSL xml:lang="zh">除了用作祭典聖品之外，也常用來接待賓客。</TRANSL>
    </S>
    <S id="51">
        <FORM>Maaq a Bunun a masinasaan tas-a buan sauhaan mas-an qan dusa buan haiza amin a islulus-an,</FORM>
        <TRANSL xml:lang="zh">布農族人一年到頭沉浸在宗教的祭祀與慶典裡，</TRANSL>
    </S>
    <S id="52">
        <FORM>sia tangqapu lulus-an siin mamumu’mua madas tastu asang tu tais-aan lus-an.</FORM>
        <TRANSL xml:lang="zh">祭司與巫師是主要的宗教執行者。</TRANSL>
    </S>
    <S id="53">
        <FORM>Maaq a madas lulus-an tu bununa a, az-az amin banananaz, uka a binanau-az,</FORM>
        <TRANSL xml:lang="zh">通常祭司是由男人充任，沒有女人擔任，</TRANSL>
    </S>
    <S id="54">
        <FORM>maaq dau ka islulus-an tu sinkuzakuza ki a, sia tama ta mangunu masaiv i isiata bananaz tu uvaz-az pakuzakuza,</FORM>
        <TRANSL xml:lang="zh">其職位的傳授是以父傳子為原則，</TRANSL>
    </S>
    <S id="55">
        <FORM>maaq dau ka tangqapu lulus-an tu sinkuzakuza a sia dau i-asang ti sikaupa ka is-unququma tu dailaz.</FORM>
        <TRANSL xml:lang="zh">祭司是主持一切有關於農業部落祭儀。</TRANSL>
    </S>
    <S id="56">
        <FORM>Maaq mita Bunun tu islulus-an a haiza a ituskuun tu islulus-an, haiza dau ka madaing tu islulus-an, maszang i isia tastu siduq tu islulus-an; haiza dau ka atikis tu islulus-an,</FORM>
        <TRANSL xml:lang="zh">祭祀的方式通常有一定之共祭團體，祭祀單位有大小之分，</TRANSL>
    </S>
    <S id="57">
        <FORM>maszang i isia tastulumaq tu lulus-anan, haiza maitastu qabu’ tu lulus-anan, haiza tastu dalaq tu lulus-anan, haiza sanasia islulus-an tu dailaz,</FORM>
        <TRANSL xml:lang="zh">如：已是族為單位，以家庭為單位，有以數姓氏為單位，或以地域為單位合而為一的祭祀單位，</TRANSL>
    </S>
    <S id="58">
        <FORM>haiza sanasia tinaisaq tu taisaq lus-an, haiza sanasia sinpaitupa tu qani-anan lus-an, nii dau mamaszang.</FORM>
        <TRANSL xml:lang="zh">大多依季節舉行祭祀，也有採夢的啟示，或協議方式排定祭祀的時間。</TRANSL>
    </S>
    <S id="59">
        <FORM>Maaq dau ka tangqapu lulus-an tu kuzkuzaun a sia ki; luklas makisaiv diqanin tu saipukavang, masulpak i aikas-angan bunun nastu ti, mapin-uka ki kanaang,</FORM>
        <TRANSL xml:lang="zh">祭司活動主要是以祈求上蒼庇佑、開運、息災、</TRANSL>
    </S>
    <S id="60">
        <FORM>mapindua ki sina-imaun, mapusbai ki Qanitu Dikla’, mapidauqpus i sinunbangan bunun tu is-aang,</FORM>
        <TRANSL xml:lang="zh">豐收、驅邪、長壽、</TRANSL>
    </S>
    <S id="61">
        <FORM>mapalibauszang i bunun, matumasqing i diqanin, minbaas madaidaz i diqanin.</FORM>
        <TRANSL xml:lang="zh">平安、答謝、酬神等。</TRANSL>
    </S>
    <S id="62">
        <FORM>Kanasia kata dailaz kuzakuza, madungdung a is-aang, mintas-a is-aang kuzakuza, sana sia Dihanin tu sinhahasam mihumis, nii kata pinmamaaz mas sinsusuaz siin mas cici.</FORM>
        <TRANSL xml:lang="zh">布農族人很守法、安分、合群、守紀、樂天，並且懂得調適自然環境的民族。</TRANSL>
    </S>
    <S id="63">
        <FORM>Madia imita islulus-an, maisna sian silibaun sia Cina sausian mudan nastu cin, imita tastu inihumisanan, sana sia amin Bunun tu samu. nitu mahtu satamalan.</FORM>
        <TRANSL xml:lang="zh">由於祭儀多，因而禁忌也特別多，一個人從出生到死亡，生活無不與禁忌構成關聯。</TRANSL>
    </S>
    <S id="64">
        <FORM>maz a samu hai ikma-iun sian islulus-an, ikma-iun amin madailaz sia anak-anak tu sinkuzakuza, nii dau ka tastulumah siin tastu asang bunun mahtu anghailu mas ,samu cin.</FORM>
        <TRANSL xml:lang="zh">禁忌在個人的生活，家庭制度與社區規範，是一項牢不可破的宗教法律。</TRANSL>
    </S>
    <S id="65">
        <FORM>Latuza kata Bunun tu, maaz a kapimaupa kata samu cin kuzakuza hai, na malibauszang kata mihumis isiaan nastu cin, maaz a tastulumah hai na malinaskal, na nii tu unsauhzangan.</FORM>
        <TRANSL xml:lang="zh">一般相信靠著嚴守禁忌的事實，不但可以使個人生命得到安全，家庭得平安，更可以使經濟豐裕。</TRANSL>
    </S>
    <S id="66">
        <FORM>Maaz a samu an, maszang mas singhahasam tu kapimaupaun, maaz dau a taintungu kusiaan asang tu Bununa, asa amin tu kana sia samu tu dailaz mihumis;</FORM>
        <TRANSL xml:lang="zh">禁忌，亦即誡命，甚至是來到布農族部落裡的人，在禁忌面前一律平等，都要遵守；</TRANSL>
    </S>
    <S id="67">
        <FORM>Maaz a anghailu mas samu tan hai, na sana sia samu tu dailaz mapinsahtu, mais maupa cia hai, na ukin a bunun nam-mang tu labanashat mas samu tan.</FORM>
        <TRANSL xml:lang="zh">若干犯神聖禁忌的，須接受禁忌的制裁，如此一來自然無人敢為犯禁忌了。</TRANSL>
    </S>
    <S id="68">
        <FORM>Laupaku kata Bunun hai, malvasvas mihumis isiaan Nantu, Takau, Taitu, siin Kalingku, maz a asang hai isiaan amin mishang ludun, kapisingun daingaz, aiza a isiaan masaunghuan a asang;</FORM>
        <TRANSL xml:lang="zh">布農族的部落目前分別座落在南投縣的信義鄉和仁愛鄉；高雄市的那瑪夏區和桃源區；台東縣的海端鄉和延平鄉，以及花蓮縣的卓溪鄉與萬榮鄉；還有散居在台東縣的長濱鄉與花蓮縣的豐濱鄉和瑞穗鄉。大多的部落在山腰的位置，地勢險惡，且多為陡坡之地；</TRANSL>
    </S>
    <S id="69">
        <FORM>imita andingalan siduh hai aiza, Sau,Taluku, Amis, Piuma, Ngaingai, Puut, siin Tauluu;</FORM>
        <TRANSL xml:lang="zh">我們的鄰居有鄒族、太魯閣族、阿美族、卑南族、客家人、閩南人，以及漢人；</TRANSL>
    </S>
    <S id="70">
        <FORM>maaz mais nakusia itu Bunun tu asang hai, na anghaip sia mukzaikuzaiku makavungkavung tu daan kuis, nii a daan masial lahaiban sausia katdas Bunun.</FORM>
        <TRANSL xml:lang="zh">須經過彎延難行的小徑才能夠到達布農部落。</TRANSL>
    </S>
    <S id="71">
        <FORM>Isiang inihumisan cin aiza i Taitu tupaun tu “Asang Bunun”－pahainanan bunun tu dadangi-an,</FORM>
        <TRANSL xml:lang="zh">布農族的觀光產業首先要提的是台東縣的布農部落，具有布農族特色的休憩園區，</TRANSL>
    </S>
    <S id="72">
        <FORM>isian Nantu hai aiza masusuaz mas takimakazavan tu sanglav, kukut-ahun, sisizaan i vuzuu siin bunuaz busul,</FORM>
        <TRANSL xml:lang="zh">其次南投縣的高山蔬果、葡萄園與梅子園，</TRANSL>
    </S>
    <S id="73">
        <FORM>aizang isian Taitu tu Litu asang masusuaz mas tamana.</FORM>
        <TRANSL xml:lang="zh">再來是台東的利稻的高麗菜園區。</TRANSL>
    </S>
    <S id="74">
        <FORM>isia Takau hai masuaz mas itu mamaklang tu halup, Maaz kata Bunun a mihumis isian ihuhu tu ludun, masial dau a sinsusuaz sanglav siin kukut-ahun, mahtuin kata ikma-iun mamita minhumis.</FORM>
        <TRANSL xml:lang="zh">布農部落因地處高海拔地區所以有利於種植高山蔬果，目前高雄市五月盛產的熱帶水蜜桃也是成為很好的觀光資源。</TRANSL>
    </S>
    <S id="75">
        <FORM>Imita Bunun mastaan kadimanun daingaz tu sinkuzakuza hai,</FORM>
        <TRANSL xml:lang="zh">布農部落有最優質的人文觀光資源，</TRANSL>
    </S>
    <S id="76">
        <FORM>sia mas pasibutbut islulus-an tu sinkahuhuzas, isiaan pat tu buan a, miszang kata Bunun lus-an mas Manahtangia,</FORM>
        <TRANSL xml:lang="zh">即布農族名聞遐邇的八部和唱每年的四月在射耳祭的時候，</TRANSL>
    </S>
    <S id="77">
        <FORM>musasais sia Nantu, Takau, Taitu, siin Kalingku lus-an ispasaduu mas maikikingna , tudipin hai, mahtu kata usaduan mas tastu sabu bunun muskun pasibutbut siin malastapang.</FORM>
        <TRANSL xml:lang="zh">常有百人以上的八部合唱與贊功宴的表演。</TRANSL>
    </S>
    <S id="78">
        <FORM>Iskaupakaupa siduh aizan amin inaicia makitvaivi tu inihumisan, maisihabasang mindaukdaukin min-uni na kanadaan naicia mihumis,</FORM>
        <TRANSL xml:lang="zh">任何一個民族都有其文化上的特質，這些特質在長久的歷史發展過程中，逐漸成為穩定的形式而自成體系，</TRANSL>
    </S>
    <S id="79">
        <FORM>maaz kata Bununa, aiza dau makitvaivi tu sintusasaus tupaun tu “pasibutbut,” mastaan dau tu kapanuun tan-aza, uka dau nastu cin na singav mahtu paluaszangun saitan tu masling ta-azaun,</FORM>
        <TRANSL xml:lang="zh">就布農族而言，族人的八度和聲最是世人的奇妙的經驗，</TRANSL>
    </S>
    <S id="80">
        <FORM>anatupa tu na makua a dalahan siin dihanin tu mukuvaiv, nanu dau ka “pasibutbut” tan nitu minvaivi.</FORM>
        <TRANSL xml:lang="zh">不管時空如何轉移，布農族人的獨特團體合音的唱法永遠不會改變。</TRANSL>
    </S>
    <S id="81">
        <FORM>Maaz imita Bunun lus-an minang maduh sintusasaus a, aiza taismi tau;</FORM>
        <TRANSL xml:lang="zh">布農族的祈禱小米豐收歌至少有三種，</TRANSL>
    </S>
    <S id="82">
        <FORM>tas-a, Isia Bubukun sintusaus tu “Pasibutbut. ” Dusa, isia takBanuaz sintusasaus tu “malastumaz. ” Tau, isia takiVatan sintusaus tu “malasvanis. ”</FORM>
        <TRANSL xml:lang="zh">一、郡群的巴悉布忒布忒；二、巒群的熊是歡詠；三、丹群的熊是歡呼。</TRANSL>
    </S>
    <S id="83">
        <FORM>haitu maaz laupakadau kahansaipunin iskaupa bunun nastucin hai, sia dau “pasibutbut” tan,</FORM>
        <TRANSL xml:lang="zh">目前享譽國際的算是郡群的巴悉布忒布忒，</TRANSL>
    </S>
    <S id="84">
        <FORM>aiza mai tau tu sing-av uskunun tusaus, maiduduu at, manukis at, mabungbung, asa tu aiza vavau sausian mas-an han dusa a banananaz muskun tusasaus, na tudipin masling daingaz ta-azun.</FORM>
        <TRANSL xml:lang="zh">她們是一種以1，3，5三個音符所構成八度音的和聲，通常由8-12個男人共同完成的唱法。</TRANSL>
    </S>
    <S id="85">
        <FORM>Maaz laupakadau a pasibutbut tan hai, malasvanis Kilistu kiukai tu huzasiing, tupaunin tu Malas madadaingaz, kahuzasun imita tu maikikingna,</FORM>
        <TRANSL xml:lang="zh">目前，布農族已將此傳統唱法轉移到現代基督宗教的聖歌，以古調的方式繼續傳唱著，</TRANSL>
    </S>
    <S id="86">
        <FORM>maisnasiaan imita madungdung is-aang tusaus, min-unicinghuzaun duma bunun tu singav tamasaz, ispata-azas Tama Dihanin.</FORM>
        <TRANSL xml:lang="zh">把族人最虔誠的心聲，匯聚成為一股強而有力的神祕之音，上下流竄，與造物者溝通。</TRANSL>
    </S>
    <S id="87">
        <FORM>Mailantangus habasang mais kadavus hai, ngus mapakatnul mas cilas, muhna padangian mas maidudu tu danum mapitul-ul.</FORM>
        <TRANSL xml:lang="zh">布農族釀酒先以一公升的小米，加上八分的水煮成粥，再加入五倍的小米，放入甕中。</TRANSL>
    </S>
    <S id="88">
        <FORM>Mais min-ul-ulin hai susanin mas paikatnulan tu cilas pungadahun sia haungucia. uhaunang siza mapun-apav, pisainun kama mapit-ia, masaksakin hai, tasavun.</FORM>
        <TRANSL xml:lang="zh">稍後取出來放入鍋內煮，從飯鍋取出後，予以冷卻再加入蒺藜果實約7：3的比例放入甕中，</TRANSL>
    </S>
    <S id="89">
        <FORM>Mapis kazaz at ibulan mas tamul mapunsia kai-unian tu haungu paka-apavan mas baial ma-umut, pisainun baning sisila talciun, talsipatun at minunin masial hudan tu davus.</FORM>
        <TRANSL xml:lang="zh">放在爐邊三、四天後，即成為酒了。</TRANSL>
    </S>
    <S id="90">
        <FORM>Aizang dau habasang tu iskadavus tu sinkuzakuza: Aiza dau kunian mas itu bunun tu ngulus mapapah pin-uniun mas tamul iskadavus, aizang dau tu tasa iskadavusaan mastan tu maaipi minsia.</FORM>
        <TRANSL xml:lang="zh">還有最原始的釀酒方法：用嘴咬碎小米，作為酒母，待其發酵後即成了酒。</TRANSL>
    </S>
    <S id="91">
        <FORM>Maz dau a kinitdan tu tamula pungadahun sia pakiung, susan mas tamul.</FORM>
        <TRANSL xml:lang="zh">第二次釀酒的方法就方便多了，把剩下的酒糟放入甕內，以蒺藜的果實做酒母。</TRANSL>
    </S>
    <S id="92">
        <FORM>Siza mas cilas isngulun sia danum, mazaihuin a cilasa a pit-aiun, maaz a pinit-ia cilasa a puskununin sia-sinasngul tu tamul cia,</FORM>
        <TRANSL xml:lang="zh">將小米浸泡於水中，等到米粒軟了再加火蒸煮，蒸煮過的小米放入裝有酒糟的甕中混和，</TRANSL>
    </S>
    <S id="93">
        <FORM>susanang danum, pisanun baning sisila patalian, talciunin a minsiin dau a sinasngul tu davusa,</FORM>
        <TRANSL xml:lang="zh">加入水，放在爐邊三日，</TRANSL>
    </S>
    <S id="94">
        <FORM>maaz dau a davus hai mahaizuhaizu dau hudan.</FORM>
        <TRANSL xml:lang="zh">即完成釀酒過程。酒略帶有酸味。</TRANSL>
    </S>
    <S id="95">
        <FORM>Sahusbu Bunun mas davus, matu mapisbusuk bunun hai siamas kaupa mas maimaduh tu davus,</FORM>
        <TRANSL xml:lang="zh">小米酒在布農族的社會裡，是最具代表性的酒精飲料，小米酒是以小米釀製的酒，</TRANSL>
    </S>
    <S id="96">
        <FORM>pacinganan tu “davus-bunun”, saicin mastan kadimanun mas Bunun hud tu davus.</FORM>
        <TRANSL xml:lang="zh">稱為布農酒，它是布農族人最重要的酒類。</TRANSL>
    </S>
    <S id="97">
        <FORM>Imita ulus Bunun mazdau itu binanau-aza hai sia daus masanglav mas matahdung tu ulus a painukun; makakaus dau a pat-iman,</FORM>
        <TRANSL xml:lang="zh">布農族傳統服飾，女子以藍、黑色為主要色彩，</TRANSL>
    </S>
    <S id="98">
        <FORM>maaz dau a cinahis a masisala, istahis-sian mananua-az tu mahaihav ikit, painukan dau tuhilan siin balanbang, maz dau a cikdasa tusulan mas mananau-az tu kilingkiling,</FORM>
        <TRANSL xml:lang="zh">長袖斜襟式上衣，並有滾邊織紋，頭飾則鑲有串珠等裝飾物，搭配黑裙穿著；</TRANSL>
    </S>
    <S id="99">
        <FORM>maaz a bungu hai luhusan mas hulusiki, tusulan mas kakaunan mas puah tu sizu, pathaulusan dau mas mumudan, pun bustulan dau ima, maaz dau a bikni hai ulalai-an.</FORM>
        <TRANSL xml:lang="zh">頭上有包頭巾、菸斗和月桃花；頸上掛有項鍊；手戴戒指，小腿繫上綁腿 。</TRANSL>
    </S>
    <S id="100">
        <FORM>Maaz a itu mabananaz ulusa mastas maduhlas saduan, maz dau a patva-uana a aiza manau-az tu sincicindun isiaan iku,</FORM>
        <TRANSL xml:lang="zh">男子以米黃色為底，著長背心，衣背有織紋，</TRANSL>
    </S>
    <S id="101">
        <FORM>lusha ukaan i pat-iman, maaz a pankunbuun a sia mas kuling, maaz dau habasang a banananaza a kuntapisan amin.</FORM>
        <TRANSL xml:lang="zh">但是沒有衣袖，內著胸衣及遮陰布。</TRANSL>
    </S>
    <S id="102">
        <FORM>minamu lus-an tu bananaz asa dau tu cikdasan, haulusan, punhitulan, maaz a tangia padangian mas tani-unan, ishailian dau mas sinhaili, minhalap amin minamu lus-an.</FORM>
        <TRANSL xml:lang="zh">祭典時，男子頭上帶頭飾、項飾、耳墜飾、戒指，腰間佩刀。</TRANSL>
    </S>
    <S id="103">
        <FORM>aiza mailantangus ulus hual siin tamun huhal painukun mas banananaz, tis-uni tu asa saduan bunun tu manau-az a, umanun dau a mishang nipuna, samanau-azan dau duma bunun saduu.</FORM>
        <TRANSL xml:lang="zh">此外，也有皮衣、皮帽。為了更加美麗動人，布農族有鑿門牙的習俗。</TRANSL>
    </S>
    <S id="104">
        <FORM>Itu Bunun habasang lumah hai kanasia nadadangiancia kauni, aiza kaunian mas liah bakal mahapzan tu batu.</FORM>
        <TRANSL xml:lang="zh">布農族的房屋建材，因地而異，有茅草、木板與石板。</TRANSL>
    </S>
    <S id="105">
        <FORM>isia Nantu anis Kalingku hai mastan mas makuuni mahapzan tu batu kalumah.</FORM>
        <TRANSL xml:lang="zh">例如在南投、花蓮的高山地帶石盤石出產較豐富，則以石板為建材。</TRANSL>
    </S>
    <S id="106">
        <FORM>isia Taitu hai mastan mas makuuni bakal kalumah, maza lumah hai maszang madaulu at mangapzan, pisianun sia mabukzavan pasiaupaun sia aul anis ukuk kalumah.</FORM>
        <TRANSL xml:lang="zh">在台東則多用木板，惟大多以茅草、木、竹等作為建材。布農族的房子形式，大致上是長方形，寬約16-50尺，縱深為10-20尺，房高約10尺。建地通常選擇在山腹、台地，面向溪谷。</TRANSL>
    </S>
    <S id="107">
        <FORM>Lumah tu sinlum hai kunian mas mahapzan tu batu sinmas haslam malum, bukzavan hai kunian mas mahapzan tu batu mapasapal.</FORM>
        <TRANSL xml:lang="zh">通常房子的設計，牆垣用石板砌成，前面有出入口，屋內為泥土地板，或以石板鋪上。</TRANSL>
    </S>
    <S id="108">
        <FORM>Mais ni hai maldauk tu dalah, bukzavan tu malvavaz hai sapalan, itu tamacina sapalan hai mal-aisku mas patcilasan.</FORM>
        <TRANSL xml:lang="zh">屋內比前庭稍低，因此設有木梯供人畜進出之用。</TRANSL>
    </S>
    <S id="109">
        <FORM>Bukzavan hai aiza tu dusa baning malvavaz, tasa baning hai pitias haising tu nakaunun bunun, tasa hai pitias sinsinaipuk tu nakaunun.</FORM>
        <TRANSL xml:lang="zh">房間的格局為單房，後半部設有穀物儲藏室，左右為寢室，父母的臥 房則規劃在最靠近穀倉。前面兩側也設有臥床，中間有兩個爐灶，右爐煮給人食用的，左爐煮給家畜食用的。</TRANSL>
    </S>
    <S id="110">
        <FORM>Bunun siduh hai mahtu a tastupadangi muskun kuzakuza talia, dunduan mais aiza tu maimaun tu mutda tastu-lumah.</FORM>
        <TRANSL xml:lang="zh">通常布農族是幾對夫妻與其家庭共同住在一個屋簷下的，因此一個家庭有四、五十人，是不足為奇的。</TRANSL>
    </S>
    <S id="111">
        <FORM>Patcilasan hai dainpusan mas maduh cilas acipul mas vaivivaivi tu nakaunun. Isia lumah tu maltandaiza hai kauni mas taluhan ikit, aiza patulkukan patbabuan pathanvangan patsidian tu sinsinaipuk.</FORM>
        <TRANSL xml:lang="zh">柴房用以堆積穀物和雜物，蓋在房子前面坐或右方，農舍（taluhan/langha）則蓋在開墾的土地上，另有家畜欄舍，如雞舍、豬舍、牛、羊舍等。</TRANSL>
    </S>
    <S id="112">
        <FORM>Maaz dau Bunun tu isnanava hai sia mas Samu, aupa masnava ma-ita isinsial mihumis tu taiklas, pahasia ni kata mahtu ansais mas Samu tan.</FORM>
        <TRANSL xml:lang="zh">布農族的教育中心，即所謂的samu，她是教誨我們使我們有智慧的事情，我們不可以違逆他。</TRANSL>
    </S>
    <S id="113">
        <FORM>aupa inisnavan kata Samu tan, mahtuin kata mintamasaz, malisvala mihumis.</FORM>
        <TRANSL xml:lang="zh">布農族人之所以能夠團結一心，過著和諧的生活，完全要歸功samu的教導。</TRANSL>
    </S>
    <S id="114">
        <FORM>Anatupa kata Bunun tu pavaian, mihdi a inihumisan, asatu masaningsing a imita is-ang, maszang danum tu maning-as.</FORM>
        <TRANSL xml:lang="zh">布農族人雖然物質生活貧困，但是心靈卻能保持純潔無垢，清澈如水。</TRANSL>
    </S>
    <S id="115">
        <FORM>malmamaupa kata tu mahasmav kuzakuza, ni imita tamasaz minvai, mapasaduu mas duma siduh tu maaz a Bunu nan mastan tu madungdung sin masisial tu minihumis, atumashaingun mas andingalan tu bunun.</FORM>
        <TRANSL xml:lang="zh">永保樂觀進取的精神，維持積極向善的態度，全力爭取生命的尊嚴，贏得他人的敬重。</TRANSL>
    </S>
    <S id="116">
        <FORM>Maaz kata Bunun samashing mas iskaupa tu minihumis tan, musasutu ni kata mitmang mapilulu mas andinglan tu minihumis.</FORM>
        <TRANSL xml:lang="zh">布農族人敬重大自然，不會刻意傷害我們週邊的生命。</TRANSL>
    </S>
    <S id="117">
        <FORM>maaz a imita huma hai maisnasian maimadadaingaz tu sinpala, maaz a huma hai kinunias itu maimadadaingaz tu tamasaz kahuma, tudipin mahtu palaun paimita maikikingna unghuhuma-un,</FORM>
        <TRANSL xml:lang="zh">我們對祖先所留下來的土地，是祖先們用血汗所墾拓，所留傳下來的寶貴資產，</TRANSL>
    </S>
    <S id="118">
        <FORM>maaz kata saduu mas pinala maimadadaingaz tu huma dalah tan hai, piszangun mai-ta sadu tu aizaan daidaz sinunbangang tu minihumis, nii a duma bunun mahtu mahalv siin pimama-az.</FORM>
        <TRANSL xml:lang="zh">也都視為有生命的東西，因此不容外人侵佔與蹂躪。</TRANSL>
    </S>
    <S id="119">
        <FORM>aiza bunun na mapindikla hai, asatu kuni-an imita tu is-aang matamasaz saipuk, mais maupacia hai, na mahtu kata mapinaskal imita maimadadaingaz isian idadaza dihanin cia tu is-ang.</FORM>
        <TRANSL xml:lang="zh">否則將全力保護之，以告慰在祖先在天之靈。</TRANSL>
    </S>
    <S id="120">
        <FORM>Bunun tu ispishasibang hai maisupah saduan, haitu aiza makutudiip mais lusan ispahainan.</FORM>
        <TRANSL xml:lang="zh">布農族的生活娛樂除了平時日常生活隨處可見者外，還有季節性的娛樂。</TRANSL>
    </S>
    <S id="121">
        <FORM>Maszang mas kaupas mabananaz mahtu min-amu tu pishuvias, sinmas mahtu amin inamuan tu lushahaia.</FORM>
        <TRANSL xml:lang="zh">列如專屬男子的娛樂「打陀螺」及男女老少咸宜的「盪鞦韆」娛樂。</TRANSL>
    </S>
    <S id="122">
        <FORM>1.pishuvias: Bunun siduh hai isia tau mas paat buan, masa kanahtungin manatu hai, maza mabananaz hai muskun pishuvias, makuuni naia mas huna tu pait mapahpah kalinhuvias.</FORM>
        <TRANSL xml:lang="zh">一、打陀螺：布農族人在每年的三四月間，也就是小米田疏苗完畢之農閒時期，男子的休閒娛樂為打陀螺，其玩法是用構樹之樹皮抽打陀螺使其旋轉。</TRANSL>
    </S>
    <S id="123">
        <FORM>Sintupa tu mahtuang maduh maszang mas pishuvias tu matalbuh. Mais kanahtungin hai, asa huvias tu sangkunun sia patcilasan at ciscisan mas davus.</FORM>
        <TRANSL xml:lang="zh">抽打陀螺其意在希望小米之成長如陀螺旋轉之速度快速成長。打完陀螺，把它收起來放在穀倉裡，並以酒撒祭。</TRANSL>
    </S>
    <S id="124">
        <FORM>2.lushaiia: Taunasia kahuma, us-upa sia masan anis masanhan-tasa buan, Bunun hai muskun mapahainan lushaiia, asa mais lushaiia tu sau huhu.</FORM>
        <TRANSL xml:lang="zh">二、盪鞦韆：在開墾期，約十月至十一月間，布農族人休閒活動是盪鞦韆，鞦韆要盪得越高越好。</TRANSL>
    </S>
    <S id="125">
        <FORM>Aupa Bunun tu lushaiia hai, cis-uni mashadang tu mahtuang maduh maszang mas sinlushaiia tu taldaing, maszang lushaiia mas pishasubang, haitu maszang mas masumsum.</FORM>
        <TRANSL xml:lang="zh">因為布農族人盪鞦韆，其目的在於希望小米成長如所盪鞦韆一樣高。</TRANSL>
    </S>
    <S id="126">
        <FORM>Kanahtuangin hai asa islushaiia tu daimpusun, nin mahtu iskusia.</FORM>
        <TRANSL xml:lang="zh">盪鞦韆雖為休閒遊戲，但充滿著宗教祈禱行為。</TRANSL>
    </S>
    <S id="127">
        <FORM>Asa tu matusuhcis kapamaupa mailanhabas tu dailaz kuzakuza, katasa masambut mapisial munhuma maduh.</FORM>
        <TRANSL xml:lang="zh">過了這段時間，就得遵守禁律，將鞦韆束之高閣，不再把玩，恪守按照大自然時序的運轉而行事的傳統方式，全心致力於小米的耕作。</TRANSL>
    </S>
    <S id="128">
        <FORM>Maupacin tu, Bunun tu siduhsiduh hai aiza isia minang maduh anis manatu maduh mapahainan pishuvias sinmas lushaiia,</FORM>
        <TRANSL xml:lang="zh">總之，布農族人有的社群在小米播種期或小米疏苗期抽打陀螺和盪鞦韆，</TRANSL>
    </S>
    <S id="129">
        <FORM>sintupa tu mahtuang maduh maszang pishuvias tu mahasmav talia, maszang lushaiia tu mahasbav taldaing.</FORM>
        <TRANSL xml:lang="zh">象徵農作物如所抽打的陀螺快速成長和盪鞦韆般高大。</TRANSL>
    </S>
    <S id="130">
        <FORM>Mastan kahusbun mas Bunun hai tastu-lumah, tastu-lumah hai aiza hudas-mumu, tamacina, uvavaz sinmas pantamaun tu pingaz uvavaz, aizang maikikingna, Tutuza tu supah bunun.</FORM>
        <TRANSL xml:lang="zh">布農族主要是以家族為生活中心，家族構成分子，通常由兩世代以上之父系親屬分子及其配偶組成。</TRANSL>
    </S>
    <S id="131">
        <FORM>Tastu lumah bunun hai kaz tasa lumah katdaan, tasa patcilasan, tasa baning, muskaun kuzakuza, muskun maun.</FORM>
        <TRANSL xml:lang="zh">家族是典型的大家庭制，一個家族以共同住居於同一家屋，使用同一穀倉，在同一爐灶上炊餐，共同工作與共同享用為一般特質。</TRANSL>
    </S>
    <S id="132">
        <FORM>Tastu mapadangi mas uvavaz hai aizang tu tasa sapalan,</FORM>
        <TRANSL xml:lang="zh">每一配偶分住在一床屋內共同生活，</TRANSL>
    </S>
    <S id="133">
        <FORM>mastan madaingaz hai tainilumah, iskaupakaupa hai sanasaicia, antala liskadan hai mastan masituhas tu mabananaz.</FORM>
        <TRANSL xml:lang="zh">老祖父是這裏的家長，他擁有無上的權利，家長權的繼承則採長子繼承。</TRANSL>
    </S>
    <S id="134">
        <FORM>Mailanhabas tu is-ihumis, mabananaz mas maluspingaz hai nii iskuzakuza maszang. Masinauba hai asa tu samashing masituhas, asa masituhas tu saipuk masinauba at mapasadu mas nalansanan tu hansiap.</FORM>
        <TRANSL xml:lang="zh">在傳統的生活中，布農族遵循男女有別，長幼有序的禮教。</TRANSL>
    </S>
    <S id="135">
        <FORM>Masamu bananaz an-uni Pingaz tu iscicindun, masamu amin pingaz an-uni bananaz tu iskusisia; iskakaupa tu iskuzakuza hai sanasia madaingaz tu sinkalun.</FORM>
        <TRANSL xml:lang="zh">女人的織布機男人絕對不准碰，而男人的背網籃具，女人也摸不得；一切的工作由年長者發落。</TRANSL>
    </S>
    <S id="136">
        <FORM>Kapisingun tu hanup pasanpanah sinmas kahuma hai kaupa mas mabananaz mahtu,</FORM>
        <TRANSL xml:lang="zh">男人只是負責狩獵與開拓農田等危險的工作，</TRANSL>
    </S>
    <S id="137">
        <FORM>ilumah pingaz saipuk uvavaz, sinsinaipuk, kuzakuza masuaz kakaunun sinmas pandian tu bainu sanglav, mapicia nakaunus tastu-lumah.</FORM>
        <TRANSL xml:lang="zh">女子則是在家照顧小孩和家畜，也會做工，如種植農作物，挖地瓜採集野菜食物等，煮給家人吃。</TRANSL>
    </S>
    <S id="138">
        <FORM>Bunun tu tastu-lumah hai, tuzatuza uvavaaz tu samashing madadaingaz sinmas tamacina, maza madadaingaz hai isdaidazan amin, maza tastu-mapadangi hai mapaluszang, tasan hai mapakadaidaz.</FORM>
        <TRANSL xml:lang="zh">布農族的家庭子女孝順，父母慈愛，夫妻和諧，手足相助。</TRANSL>
    </S>
    <S id="139">
        <FORM>Taiuancin tu Incumin hai uka tu tasa siduh maszang mas Bunun tu supah ispasisiza tu samu.</FORM>
        <TRANSL xml:lang="zh">布農族群有著其他台灣原住民族所沒有的獨特家庭制度，一種基於複雜氏族組織之上的結婚制度。</TRANSL>
    </S>
    <S id="140">
        <FORM>Cis-uni namaplmamaupa dailaz, asa tu mapihusbu kapimaupa ispasisiza tu dailaz, binis mapinkuang mas tastu-lumah.</FORM>
        <TRANSL xml:lang="zh">為了維持大家族的制度，必須遵守嚴格的結婚制度，以免家庭倫理癱瘓。</TRANSL>
    </S>
    <S id="141">
        <FORM>Siduhsiduh hai aiza masamu mapasiza, mahtu pintauun sadu tu:</FORM>
        <TRANSL xml:lang="zh">氏族間卻存有嚴格的婚姻規定，其規定可分為三項原則：</TRANSL>
    </S>
    <S id="142">
        <FORM>1.Masamu mapasiza mas taukasisia itu tama taklis tu siduh.</FORM>
        <TRANSL xml:lang="zh">（一）禁止與父親所屬的大氏族成員結婚。</TRANSL>
    </S>
    <S id="143">
        <FORM>2.Masamu mapasiza mas itu cina tu taklis tu siduh.</FORM>
        <TRANSL xml:lang="zh">（二）禁止與母親所屬的中氏族成員結婚。</TRANSL>
    </S>
    <S id="144">
        <FORM>3.Masamu amin mapasiza mas itu cina taingkadaan tu uvavaz.</FORM>
        <TRANSL xml:lang="zh">（三）禁止與母親所屬的中氏族女子所生的子女結婚。</TRANSL>
    </S>
    <S id="145">
        <FORM>Aizang itu Bunun mapalabas, itu tastu-mapadangi tas-an hai mapasiza. Maszang mas siza kaimin maluspingaz, inam binanauaz hai sizaun amin naicia.</FORM>
        <TRANSL xml:lang="zh">布農族有換婚制，就是夫妻雙方的兄弟姊妹相互通婚，例如甲男與甲女結婚，甲男的妹妹隨後也嫁給甲女的兄弟。</TRANSL>
    </S>
    <S id="146">
        <FORM>Mapalabas hai maupacin tu,mabananaz hai kausia binanauaz tu lumah masingav, sadu tu aiza mainduduaz ukanang, at aizan masingavan mas nian sizaun tu binanauaz, at mapatupa tu namapalabas.</FORM>
        <TRANSL xml:lang="zh">換婚情況大概是這樣的：男方到女方家庭提親時，若是女方家中正好有未婚男性，且男方家裡也有女孩尚未出嫁時，女方就會提出換婚的要求。</TRANSL>
    </S>
    <S id="147">
        <FORM>Maszang mas inak binanauaz hai sizaun mamu; imu binanauaz hai sizaun mami.</FORM>
        <TRANSL xml:lang="zh">就是：我把女兒嫁給你的兒子，你的女兒嫁給我的兒子。</TRANSL>
    </S>
    <S id="148">
        <FORM>Haitu mais uvazang binanauaz hai ngausang patunghal, mais taldaingin hai tudipin sinalumahun;</FORM>
        <TRANSL xml:lang="zh">假如女子尚屬年幼，先完成下聘，待其長成後，再迎娶進門；</TRANSL>
    </S>
    <S id="149">
        <FORM>aiza sitangusun at saipukus naminbananaz tu tastu-lumah, mais taldaingin hai tahuanin tu kamu hai tastu-mapadangi.</FORM>
        <TRANSL xml:lang="zh">或者先娶進門由夫婿家庭領養，長大後自然成為夫妻。</TRANSL>
    </S>
    <S id="150">
        <FORM>Maupacia tu minmavala hai ni habasin aiza mapalasamu, aupa Bunun mais tuanak mapasahal hai tahu mas ngan siduh at taingkadan.</FORM>
        <TRANSL xml:lang="zh">布農族這種姑變嫂的換婚制度，並不會造成近親結婚的危險。因為布農族自我介紹時，先講自己的名字和家族姓，再加上母親的家族姓。</TRANSL>
    </S>
    <S id="151">
        <FORM>Bunun hai liska tama tu sintupa, min-num tu Takitudu, Takibakha, Takbanuaz, Takivatan, Isbukun siduh.</FORM>
        <TRANSL xml:lang="zh">布農族是由六個社群卓社、卡社、巒社、丹社、蘭社、郡社組成聯族。</TRANSL>
    </S>
    <S id="152">
        <FORM>Kata Isbukun hai mindusa tu Islituan sinmas Ispalidav, Ispalidav hai minsupahan tu siduh, aiza Ispalidav, Takistaulan, Palavi, Istanda, Takisbuzan, Ispalakan, supahang mantanbah siduhsiduh.</FORM>
        <TRANSL xml:lang="zh">伊斯理斷、伊斯巴利達夫組成郡社氏族；由數個家族組成伊斯巴利達夫亞氏族。</TRANSL>
    </S>
    <S id="153">
        <FORM>Bunun siduh tu Takbanuaz, Takivatan, Isbukun hai maisupah tu siduh mudinun, maza Takibakha mas Takitudu hai ni tu maupacia.</FORM>
        <TRANSL xml:lang="zh">布農族族群巒、丹、郡三社群為聯族組織，卡、卓二社群為偶族組織。</TRANSL>
    </S>
    <S id="154">
        <FORM>Bunun tu isaipuk asang hai kanasia maitastu lumah, sanasia siduh makan-anak mapasaipuk.</FORM>
        <TRANSL xml:lang="zh">聯族與偶族各包括若干個氏族，氏族之下又再分亞氏族，亞氏族之下又再分數個家族。</TRANSL>
    </S>
    <S id="155">
        <FORM>Laupaku isia asang hai mastan mas aiza tu tau anis pat tu madaing tu siduh, naia hai mumuskun.</FORM>
        <TRANSL xml:lang="zh">布農族社會以氏族為基本構成單位，並利用氏族中的各級單位組成部落中的組織系統。在一個部落中，往往有二個以上的最大氏族的組織單位，而各單位與本氏族均保有密切關係。</TRANSL>
    </S>
    <S id="156">
        <FORM>Maszang mas Ispalidav tu aizan ituskun tu hanupan, kuskun maun cici, muskun mahabin minudaan tu bunun.</FORM>
        <TRANSL xml:lang="zh">氏族則共有獵場、共食獵肉、共守喪忌。</TRANSL>
    </S>
    <S id="157">
        <FORM>Maitastu lumah hai aizan ituskun tu huma, muskun munhuma, muskun lusan, masamu mapasiza.</FORM>
        <TRANSL xml:lang="zh">亞氏族則共有耕地、共同耕作、共行祖靈祭、母族禁婚。</TRANSL>
    </S>
    <S id="158">
        <FORM>Isia Bunun tu asang, aiza tu tatau paliskadan, tasa hai is-amaminan lulusan, mahansiap saia sadu tus-a, saipuk asang, paladuaz ispinghalinga.</FORM>
        <TRANSL xml:lang="zh">完整的布農部落裡，有三位領導人物：一是主持農事祭儀的祭師，善觀天象、氣候並維持社會秩序、協調糾紛。</TRANSL>
    </S>
    <S id="159">
        <FORM>Dusa hai lansanan mais lusan Manahtangia. Saia hai painsanan mastan supah sinhanup tu bunun, haipanitu nalauvaivan mais katavinin.</FORM>
        <TRANSL xml:lang="zh">二是射耳祭的主持者。通常是部落當年狩獵最豐的族人，後來也改由其一固定人員擔任。</TRANSL>
    </S>
    <S id="160">
        <FORM>Tau hai lavian, saicia madasmadas pasanpanah anis makavas. Mamangan saia, tahutahu tu napasikua palkapataz.</FORM>
        <TRANSL xml:lang="zh">三是政治領袖。負責爭戰、獵首。是勇士，也是對外作戰的指揮者。</TRANSL>
    </S>
    <S id="161">
        <FORM>Maupacin dau tu, ukan Bunun mas tumuku, sanasia madadaingaz tu sinsaipuk, tastu siduh min-uni tastu mumu salin-anak, haitu mais itu asang tu iskuzakuza hai mukun siduhsiduh tu madadaingaz palihansiap tu napasikun, samashaingan naia sia asang.</FORM>
        <TRANSL xml:lang="zh">總之，布農族沒有頭目，以家族長老為首的社會組織，除了一年一度的射耳祭及爭戰以外，布農人的社會運作大體以家族為一個完整的單位，部落事就由各家族長老共商決策，他們在部落中的地位頗受人尊崇。</TRANSL>
    </S>
    <S id="162">
        <FORM>Bunun mais isia kaupa painsanan nun tu buan hai, maisna sia katavin lusan uvaaz at sau sia painsanancin nalusan tu tanangaus taus-uvazun tu ubuh hai, sanasia tamacina tu iniliskinan tan-ali mas tastu asang,</FORM>
        <TRANSL xml:lang="zh">布農族通常於六月舉行嬰兒祭，自去年嬰兒節之後到今年舉行嬰兒節之日前出生的嬰兒之父母宴請全村落的人，</TRANSL>
    </S>
    <S id="163">
        <FORM>mastan mas sana tastu lumah lusan,mahtu taisisan mulushulushu maunmaun, makutudip lusan mais matauntaun buan.</FORM>
        <TRANSL xml:lang="zh">基本上是由各家族分別舉行，村落的人可以如流水席一樣挨家挨戶的吃到飽，通常是在月圓的時候進行。</TRANSL>
    </S>
    <S id="164">
        <FORM>Lusan uvaaz tu hanian, asa itu ubuhcia tama tu, makutanuduh mansupaz davus, isciscis sia ubuh tu lutbu, sintupa tu kaka tu mindahpa, matalbuha;</FORM>
        <TRANSL xml:lang="zh">舉行嬰兒節當天，嬰兒父親要用手指沾酒，在嬰兒的身上，象徵著嬰兒免於疾病，快快長大；</TRANSL>
    </S>
    <S id="165">
        <FORM>mapapah cina mas lukis tu lamis, ishushus sia ubuh tu hapdas, sintupa tu mahtuang ubuhan maszang lukis tu taldaing; mahtuang maunhais mas namapinkulaz.</FORM>
        <TRANSL xml:lang="zh">而母親是咬嚼樹根，然後將汁塗在嬰兒的額頭上，一方面象徵著嬰兒能跟樹一樣茁壯長大；另外一方面是避邪作用。</TRANSL>
    </S>
    <S id="166">
        <FORM>Isia lusancin, tamacina hai mahaulus mas ubugcia, sintupa dau tu tauhumis mas ubuh, at matumashing mas minsuma tauhumis mas ubuhtan tu taisisan.</FORM>
        <TRANSL xml:lang="zh">在宴會中父母為其嬰兒佩掛項鍊，這儀式除了父母對其嬰兒的祝福外，也感謝部落中的人前來祝賀。</TRANSL>
    </S>
    <S id="167">
        <FORM>Mapakasia lusancin pintamasaz asangcin tu siduhsiduh mintasa, isia asangcin mapasaipuk, kapimaupa mas tacinicini tu nakuzakuzaun, mapiskauman ubuh tu itkulan.</FORM>
        <TRANSL xml:lang="zh">經由這種儀式增強部落或氏族的團結，促使部落的成員相互照顧，履行他們的義務，如此而降低嬰兒的意外事件。</TRANSL>
    </S>
    <S id="168">
        <FORM>Lusan uvaaz hai sinangadahus kiukai makusia tu islulusan, maldauk tu pisainun sia num buan, mastan kiukai mapisia malandusa tu islunghuan.</FORM>
        <TRANSL xml:lang="zh">嬰兒節是少數被教會延用迄今的節日，仍然是在六月舉行，大部分教會訂於第二星期日慶祝。</TRANSL>
    </S>
    <S id="169">
        <FORM>Tudip tu hanian, madas tamacina mas ubuh kausia kiukai, tauhumisas bukusi sinmas taisisan, kanahtung hai mahusil mas tastu sinubu tu kamasia, tunghu-vali hai tan-ali mapakaun mas taisisan, abuhanin hai muskun pishasibang.</FORM>
        <TRANSL xml:lang="zh">當日父母會帶嬰兒上教會，接受信徒和牧師的祝福，結束後分發每人一包糖，中午聯合宴請部落族人，飯後舉行各種競賽。</TRANSL>
    </S>
    <S id="170">
        <FORM>Bunun habas lumah hai mungab mamaszang, laupang hai bistav iskalumah, masa taulushulushuin, kanasia taudancia supahin iskalumah,</FORM>
        <TRANSL xml:lang="zh">布農族傳統家屋平面構造相似，原居地是以石板為主，分散後因地制宜，建材就多元化，</TRANSL>
    </S>
    <S id="171">
        <FORM>aiza makulukis, makubatu, makupadan, maku batakan, makulukis kalkal kalumah.</FORM>
        <TRANSL xml:lang="zh">以木、石、茅草、竹子、樹皮為建材。</TRANSL>
    </S>
    <S id="172">
        <FORM>Bunun lumah hai, kabangkal, tanangaus hai daisah, mantan iku hai kalumahan.</FORM>
        <TRANSL xml:lang="zh">空間上布農族的家屋為平面長方形，前半部為庭院，後半部蓋屋。</TRANSL>
    </S>
    <S id="173">
        <FORM>Malvavaz baning sia lumah, mantanavili hai pitcian mas nakaunus bunun, mantanaskaun hai paitubabu, dadaza baning hai aizan mas tatapa. Silas baning hai vilisan mas haimangsut.</FORM>
        <TRANSL xml:lang="zh">火爐通常左右側都有，左邊是煮人食，右邊是煮豬食。爐灶上有棚架，爐邊牆壁上有食物器架。</TRANSL>
    </S>
    <S id="174">
        <FORM>Taniku mishang hau hai patcilasan, ilumah mastan sahusbun. Asabahan mas madaingaz hai mansila sia patcilasan, isia sinbalung tu sapalan hai asabahan mas tastu lumah, aizan mishang mas bukzavan.</FORM>
        <TRANSL xml:lang="zh">中柱以後為祭栗倉，為室內最神聖的處所。穀倉隔壁為家長之木床，四牆皆為家人床板，中央有一空地多用途。</TRANSL>
    </S>
    <S id="175">
        <FORM>Masial tu mataz hai pilumahun mahaltum, makuang tu mataz hai pinataun mahaltum, dahishai pasinasainun insumas vali sintupa tu minkangna kitngab, itkula hai paldipaun mahaltum, aupa nakatsaincia saia.</FORM>
        <TRANSL xml:lang="zh">善終會葬於屋內，橫死葬屋外臉朝東方意指重新來，意外死亡者就地埋葬，因為那是他的永居地。</TRANSL>
    </S>
    <S id="176">
        <FORM>Latuza Bunun tu lumah hai mapihumis isang tu katuvazan, aizan lumah tu dusa ilav:</FORM>
        <TRANSL xml:lang="zh">布農族相信家屋為一個孕育生命的子宮，家屋有二個出口：</TRANSL>
    </S>
    <S id="177">
        <FORM>Itatavi hai tunkul, masina sia saia dihanin; manmishang tanangaus tu ilav hai lahahaiban mas bunun.</FORM>
        <TRANSL xml:lang="zh">在屋頂的天窗，它是對天的；正面牆置中的門是人日常出入口。</TRANSL>
    </S>
    <S id="178">
        <FORM>Mais hanup bananaz, supa isia lumah samu, minis antasban samu at kidaz mas hanup tu bananaz.</FORM>
        <TRANSL xml:lang="zh">男人出獵時，家屋頓時成為禁忌之地，深怕觸犯禁忌傷及狩獵的男人。</TRANSL>
    </S>
    <S id="179">
        <FORM>Mais nii tu katsialan sinsusuaz, tastu hamisan hai tatau mataz, aiza isia lumuh malanhasaz, aiza ubuh mistaba hai asa tu taulushu.</FORM>
        <TRANSL xml:lang="zh">若農作物欠收、年內連死三人、屋內有自殺、幼兒燒死等等都要棄屋遷居。</TRANSL>
    </S>
    <S id="180">
        <FORM>Aupa niin lumahan mahtu patalia inihumisan, niin amin madadu katdan mas bunun.</FORM>
        <TRANSL xml:lang="zh">因為家屋失去了孕育生命的功能，也失去了人居住的功能。</TRANSL>
    </S>
    <S id="181">
        <FORM>Sintupasain tu, latuza Bunun tu lumah hai mapalmamaupa mas siduh, tastu lumah katuvazan.</FORM>
        <TRANSL xml:lang="zh">換言之，布農族視家屋為傳統文化孕育氏族、家族的一個「子宮」。</TRANSL>
    </S>
    <S id="182">
        <FORM>Tunkul hai bunka tu katuvazan minasia Tama Dihanin, aupa Tama Dihanin maisaiv inihumisan.</FORM>
        <TRANSL xml:lang="zh">天窗又將「文化的子宮」連結上「天神」，因為生命由天神所賜。</TRANSL>
    </S>
    <S id="183">
        <FORM>Pahasia lumah hai Bunun tu katdan, nii tu mahtu ungadahan mas hinitu mapinkuang pinsanamaz.</FORM>
        <TRANSL xml:lang="zh">所以住屋是人的居住地，不容邪魔的侵犯、騷擾。</TRANSL>
    </S>
    <S id="184">
        <FORM>Masa habas daingazang dau hai, aiza tu dusa vali, musasais na-ia mun-apav santaishang mas tastu dalahcin.</FORM>
        <TRANSL xml:lang="zh">很久以前有兩個太陽，分別輪流照射大地。</TRANSL>
    </S>
    <S id="185">
        <FORM>Tasa hai saipuk hanian, tasa hai saipuk labian. Aiza tu mus-an, ni na-ia paitumantuk tu nasima santaishang mas tastu dalahcin. At tandusa vali mun-apav sia dihanin.</FORM>
        <TRANSL xml:lang="zh">一個掌管白天，一個掌管夜晚。有一次，因為沒有協調好由誰出來，而同時出現在天上。</TRANSL>
    </S>
    <S id="186">
        <FORM>Bunun habas mais kusia huma kuzakuza hai, madas amin mas uvaaz kusia naunhumauncia, cis-uni dusa idadaza sia dihanin a vali at maklang daingaz.</FORM>
        <TRANSL xml:lang="zh">布農族人工作時，都習慣將小孩一起帶到田裡工作，由於天上有兩個太陽同時照射而非常炎熱。</TRANSL>
    </S>
    <S id="187">
        <FORM>Izaun naicia ubuh mapiskasia navungan, at dudungan mas lisav ispaia vali tu bahis, haitu taispatazun ubuha mas vali.</FORM>
        <TRANSL xml:lang="zh">他們就把嬰孩放在陰涼的地方，並加蓋樹葉遮太陽光，但是嬰孩不幸被曬死。</TRANSL>
    </S>
    <S id="188">
        <FORM>Maz a Bunun hai haungung daingaz, viatu na-aiza dusa vali i?</FORM>
        <TRANSL xml:lang="zh">族人很生氣，抱怨兩個太陽為什麼要同時出現呢？</TRANSL>
    </S>
    <S id="189">
        <FORM>Masmuav tu mabahis daingaz, mapatupa na-ia tu napanahun tasa vali, natudipin mahtu munghuma kuzakuza, mapasusunu mas mailangna mas hansiap.</FORM>
        <TRANSL xml:lang="zh">那麼炎熱的天氣有誰可以存活下去？甚至農作物也都枯死了。</TRANSL>
    </S>
    <S id="190">
        <FORM>Mapatupa maidusa asang tu kusian ihuhuan tu ludun manah, haitu ni tu taisandun, aipincin muhna naia kudi manah, dungzavin taisandun tasa vali, kaz taisianun sia mata ka minbualin, min unin laupaku mas buantan.</FORM>
        <TRANSL xml:lang="zh">於是商議要把一個太陽射死，不然就會沒辦法耕種，也會影響後代的繁衍。</TRANSL>
    </S>
    <S id="191">
        <FORM>Masubnuh daingaz bunun, puzungpuzung tupa tu, mavia vali tu tandusa santaishang i? Maupacin tu kaibahisan hai nasima mahtu malhuhumis? Maza sinsusuaz hai pasitus amin islaizu minhaliv mataz.</FORM>
        <TRANSL xml:lang="zh">父親就帶長子上山要去射太陽。</TRANSL>
    </S>
    <S id="192">
        <FORM>At mapatupa na-ia tu nataipatazun tasa vali, binis naniin mahtu munhuma, nani amin maikingna minsupah. Madas tama mas tinustangusan tu uvaz-nanaz kusia ludun namanah mas vali.</FORM>
        <TRANSL xml:lang="zh">到了最高的山頂後，拿起弓箭射向其中的一顆太陽。</TRANSL>
    </S>
    <S id="193">
        <FORM>Masa tauna sia mastan ihuhu tu ludun hai, siza busulkavi manah mas tasa tu vali, maza sandun mata tu vali hai, makanadidip tu isvai a sinhal min-uni niin mabahis tu buan.</FORM>
        <TRANSL xml:lang="zh">被射中眼睛的太陽，光芒漸漸消失就變成了不熱的月亮了。</TRANSL>
    </S>
    <S id="194">
        <FORM>Masa habas daingazang, maza Bunun siduh hai matusamu mapatnu mas hanivalval.</FORM>
        <TRANSL xml:lang="zh">古代布農族人忌指彩虹。</TRANSL>
    </S>
    <S id="195">
        <FORM>aiza maisna habas tu halinga tupa tu, mais asa mapatnu hai kaka tu maku-uni tanascina tanuduh mapatnu hanivalval, maku-unia mas tanastama mapatnu.</FORM>
        <TRANSL xml:lang="zh">傳說如果一定要「指」彩虹，絕對不可以用食指「指」彩虹，要用大拇指「指」彩虹。</TRANSL>
    </S>
    <S id="196">
        <FORM>Mais maku tanascina mapatnu hanivalval hai nasauhabasin tanascina niin mahtu sikavungun,</FORM>
        <TRANSL xml:lang="zh">如果用食指「指」著彩虹，食指就永遠不能彎曲了，</TRANSL>
    </S>
    <S id="197">
        <FORM>duma tanuduh “tanastama, tanasmishang, tanasnauba, tanascikis”hai mal azumu niin amin mahtu sitangsiun.</FORM>
        <TRANSL xml:lang="zh">其他四指「大姆指、中指、無名指、小指」永遠彎曲成握拳狀不能伸展開來。</TRANSL>
    </S>
    <S id="198">
        <FORM>Pahasia mailangtangus Bunun tu tamacina hai maitit tahu uvavaaz tu masamu maku-uni tanascina mapatnu mas hanivalval.</FORM>
        <TRANSL xml:lang="zh">所以古代布農族的父母會特別吩咐交待小孩，禁忌用食指「指」彩虹。</TRANSL>
    </S>
    <S id="199">
        <FORM>Masamu dau itu Bunun siduh tu uvaaz mapatnu mas buan, mais nii tu kapimaupa hai nakulutun a tangia.</FORM>
        <TRANSL xml:lang="zh">又布農族小孩忌指月亮，否則會被割耳朵。</TRANSL>
    </S>
    <S id="200">
        <FORM>Aupa Bunun hai kanasia buan tu matauntaun masinghal ma-ahvang kuzakuza, pahasia munghuhuma tu taisisan hai masmuav tu samashing sahusbu saicia.</FORM>
        <TRANSL xml:lang="zh">按布農人是以月亮陰晴圓缺，從事農耕，所以布農人很尊敬她。</TRANSL>
    </S>
    <S id="201">
        <FORM>aupa buan hai masmuav tu tapukaz-avan, mais patnuan su hai namacisbai sa-ia tunghabin, naniin tahutahu mindangaz mas isunghuhuma tu iskuzakuza. Pahasia masamu uvaaz mapatnu buan.</FORM>
        <TRANSL xml:lang="zh">月亮嬌羞，用手指她，她會跑掉或躲起來，會影響布農族人的農事作業，因此禁忌小孩指月亮。</TRANSL>
    </S>
    <S id="202">
        <FORM>Latuza Bunun siduh tu buan masnanava mas iskaupakaupa tu isunghuhuma, sanasia buan tu kaisinghalan sinmas adu matauntaun adu mangava lus-an.</FORM>
        <TRANSL xml:lang="zh">布農族人認為月亮是各種季節農事的指導者，並以月亮的陰晴圓缺訂定歲時祭儀。</TRANSL>
    </S>
    <S id="203">
        <FORM>Maza mapatnu mas bunun hai sinsatamal, uvaaz mais mapatnu madaingaz palinutu hai, kalinsun maludah haungun,</FORM>
        <TRANSL xml:lang="zh">布農族人以用手「指」著「人」為不禮貌的行為，小孩指著大人說話，會被大人打或則罵，</TRANSL>
    </S>
    <S id="204">
        <FORM>sintupa tu asa tu samashing madadaingaz, kaka tu maku tanuduh mapatnu, mastanin tu matu samu mapatnu mas buan.</FORM>
        <TRANSL xml:lang="zh">意為對長輩要有禮貌，對人不可以手「指」之，況且指著月亮更是一大禁忌。</TRANSL>
    </S>
    <S id="205">
        <FORM>Masa habasang itu Bunun kakaunun hai nautu ka siamas maduh, pahasia mais macislasin maduh, kanahtungin kamaduh hai, asa tu mapihusbu manaskal lusan Andaza.</FORM>
        <TRANSL xml:lang="zh">過去布農族的主食是小米，因此每年的小米收成時，一定辦理既尊嚴又歡樂的小米進倉祭。</TRANSL>
    </S>
    <S id="206">
        <FORM>Madaimpus maduh sia patcilasan hai tupaun mas Bunun tu Andaza.</FORM>
        <TRANSL xml:lang="zh">小米進倉布農族語為Andaza。</TRANSL>
    </S>
    <S id="207">
        <FORM>Sintupa tu andaza mahatul, Andaza hai us-upa sia vau buan, sain tu lusan hai masangkun maduh, maza pinisia huma taluhan tu maduh hai, asa tu aminun analumah madaimpus.</FORM>
        <TRANSL xml:lang="zh">意思就是堆積，進倉祭大約在八月舉行，是儲藏小米的祭儀，原來暫存農地工寮裡的小米，也要全部搬回家裡。</TRANSL>
    </S>
    <S id="208">
        <FORM>Mais taunasainin nalusan tu tanangaus, masamu maun mas madavus mahasbit tu kakaunun, mais duanduan tu niang kanahtung kamaduh hai, nii tu makua isia muhnin tu buan lusan,</FORM>
        <TRANSL xml:lang="zh">舉行小米進倉祭之前一週，祭期中禁食甜鹹蜀菜之類，若此月中，收割工作未完畢，</TRANSL>
    </S>
    <S id="209">
        <FORM>aupa kaimaduhan mais talsupahing tu hanian ispavali hai mahaliv mabuslukin, mahtuin daimpusun sia patcilasan, kanahtung lusan Andaza hai mahtuin maun.</FORM>
        <TRANSL xml:lang="zh">可在下個月舉行祭儀。收穫的小米經過數日陽光曝曬，已乾燥適於儲藏，舉行進倉儀式後，就可以正式進食了。</TRANSL>
    </S>
    <S id="210">
        <FORM>Mais nalusan Andaza tu tanangaus hai, asa tu kadavus, namasangkun cilas tu tanangaus hai, asa maluspingaz tu mapisial mapavaz mapal-ampuk, minuhalhal hai asa tu aminun mindia.</FORM>
        <TRANSL xml:lang="zh">第一至第三日為進倉儀式前釀酒，第四日小米入倉，女人整理曝曬的小米分類成堆放置一邊，並把掉落的小米撿乾淨。</TRANSL>
    </S>
    <S id="211">
        <FORM>Taikikatavin maduh hai asa lulusan tu siampuk mapalvaivi, mapal-aiza mas nahatulan mas bahlu tu maduh,</FORM>
        <TRANSL xml:lang="zh">祭司者將舊小米分類排好，騰出空間放新小米，</TRANSL>
    </S>
    <S id="212">
        <FORM>tainilumah tu mabananaz hai ansahan tasa tu babu mapunsia patcilasan, piskasia bahlu maduh tu sisila, lulusan hai sibusbus mahlu tu maduh mapun-ngadah sia patcilasan.</FORM>
        <TRANSL xml:lang="zh">家中男人捉一頭豬運入倉庫裡面，放置於新米堆旁，祭司先將初收小米束放入倉庫內。</TRANSL>
    </S>
    <S id="213">
        <FORM>Minkasupah bunun madamu babu, aiza tacini maku-uni masuzuk tu talunas kislaupa (ni tu mahtu makusinghaili),</FORM>
        <TRANSL xml:lang="zh">數人制壓豬，一人用尖竹子刺殺（不可用佩刀），</TRANSL>
    </S>
    <S id="214">
        <FORM>lulusan hai siza mas sinkusia kamaduh tu maibabu tuhnaz isumsum mas bahlu tu maduh, masumsum tupa tu,</FORM>
        <TRANSL xml:lang="zh">祭司把用於收割時的法器豬骨在新小米上揮動作法，祈禱說：</TRANSL>
    </S>
    <S id="215">
        <FORM>mahtuang inam sinsusuaz tal-azungung, maluvusluvus, mahtuang kaimin sau madaingaz ni tu mindahpa, aupa makuuniin kaimin mas babutan matatbus;</FORM>
        <TRANSL xml:lang="zh">讓我們的農作物長的青綠，常有雨露滋潤，讓我們長壽不要受病魔侵害，因為我們用豬來獻祭；</TRANSL>
    </S>
    <S id="216">
        <FORM>mahtuang inam patcilasan malpapaunghul, muvasah sau sia daisah.</FORM>
        <TRANSL xml:lang="zh">讓我們的倉庫年年滿盈，讓小米滿溢到室外。</TRANSL>
    </S>
    <S id="217">
        <FORM>Kanahtung lusan hai maciskun tastu-lumah matapaz bahlu tu maduh dadaza sia tatun tu maduh.</FORM>
        <TRANSL xml:lang="zh">儀式結束後，家人協力將新粟堆積於舊小米上。</TRANSL>
    </S>
    <S id="218">
        <FORM>Tastu-lumah hai kaupa mas minin-amu lusan tu bunun mahtu kusia patcilisan matapaz mas maduh, ni tu linusan hai kaz mahtu itangnata mapantatala mas maduh.</FORM>
        <TRANSL xml:lang="zh">那些家族成員參加祭祀的人才可以進入倉庫堆放小米，非祭祀的人只能在倉庫外傳遞小米。</TRANSL>
    </S>
    <S id="219">
        <FORM>Kanahtungin hai mahushus bunun haidang sia patcilasan tu hau mas sinhais bakaz.</FORM>
        <TRANSL xml:lang="zh">進倉完畢後，眾人沾血，塗在小米倉之四柱及圍板之上。</TRANSL>
    </S>
    <S id="220">
        <FORM>Kanahtung lusan hai kitngab huud davus maun cici, nii tu tukasisia hai ni dau mahtu min-amu.</FORM>
        <TRANSL xml:lang="zh">儀式告一段落便開始喝酒吃祭肉，非同姓氏者都不能參加。</TRANSL>
    </S>
    <S id="221">
        <FORM>Bunun mais aiza uvaaz taus-uvazun hai, adasun mas tamacina kusia ulumahun.</FORM>
        <TRANSL xml:lang="zh">布農族通常在小孩出生後，生父母會攜帶新生兒回娘家。</TRANSL>
    </S>
    <S id="222">
        <FORM>Mais taunasia ilav, pantamaun hai maizuh tanuduh mas davus at ciscisun sia ubuh tu hapdas sintupa tu tauhumis.</FORM>
        <TRANSL xml:lang="zh">到達門口時母舅會用手指沾酒滴在嬰兒的額頭以為祝福。</TRANSL>
    </S>
    <S id="223">
        <FORM>Mais namusuhisin kulumah, mapaadas pantamaun mas sinpinaskal isaiv mas ubuhcia, sain tu sinpinaskal hai babu-auhaz.</FORM>
        <TRANSL xml:lang="zh">當他們離開回家時，母舅會準備一份禮物送給小孩，這禮物通常是小豬。</TRANSL>
    </S>
    <S id="224">
        <FORM>Mais us-upa punpituin uvaza hai, masuhis tamacina mas masmuh tu babu isaiv mas ulumahun, masuhis mapinaskal pantamaun sinmas ulumahun taisis-an tu sintauhumis mas sinsaipuk.</FORM>
        <TRANSL xml:lang="zh">待小孩成長約七歲時，小孩的父母會送一頭大豬給娘家，以回報母舅及其他同一氏族的成員的祝福與保護。</TRANSL>
    </S>
    <S id="225">
        <FORM>Tupaus Bunun tu Mankaun, sintupa tu mapinaskal mapakaun.</FORM>
        <TRANSL xml:lang="zh">布農族稱之為Mankaun，意思是感恩宴。</TRANSL>
    </S>
    <S id="226">
        <FORM>Sain tu lusan hai madaulu tu lusan, maza pantamaun hai saunibabu tu bungu, paat sikis sinmas ikul, at kitngabin mis-av.</FORM>
        <TRANSL xml:lang="zh">通常要花許多時間來完成這個儀式，母舅會分得豬的頭、四隻腳、以及尾巴，後開始酒宴。</TRANSL>
    </S>
    <S id="227">
        <FORM>Sihailaz lus-anan tu hanian hai, sana sia tamacina tu adu auzan anis uvaaz tu tailian.</FORM>
        <TRANSL xml:lang="zh">舉行的日期，主要視父母親的經濟狀況及孩子的健康狀況而定。</TRANSL>
    </S>
    <S id="228">
        <FORM>Mankaun masaiv babu hai sin-atumashing ulumahun, mapakasia pinilumah mahtu aizan mas masial mahatba tu maikingna at sintauhumis mas uvaaz.</FORM>
        <TRANSL xml:lang="zh">Mankaun感恩宴送豬的儀式一方面是對女方親家的感謝，透過媳婦讓夫家有健康強壯的後代和對孩子的祝福。</TRANSL>
    </S>
    <S id="229">
        <FORM>Musasu masuhis masaiv mavala mas babu, mapishaiap tu uvazan hai itutuskun maita mavala.</FORM>
        <TRANSL xml:lang="zh">另一方面意味著歸還母親家族所送的豬，並宣告這小孩是雙方家族共有的。</TRANSL>
    </S>
    <S id="230">
        <FORM>Sain tu lusan hai mapadamu itu Bunun iniliskinan tu hanitu, latuza bunun tu maza itu ulumahun tacinicini tu hanitu hai, mahtu saipuk mas sizaun bunun tu kaiuvazan.</FORM>
        <TRANSL xml:lang="zh">這儀式與布農族人的hanitu（精靈）觀念有關，布農族人相信母親家族任何成員的hanitu（精靈），對嫁出去姊妹的子女最具有保護的作用。</TRANSL>
    </S>
    <S id="231">
        <FORM>Masa habas-daingazang dau Bunun siduh, maza minataz tu bunun hai pindusaun mapavaz tu masial mataz sinmas itkula mataz.</FORM>
        <TRANSL xml:lang="zh">布農族將死亡分為「善死」和「惡死」。</TRANSL>
    </S>
    <S id="232">
        <FORM>Maza tupaun tu masial mataz hai, siadau mas saumadaingaz punsupah a painsanan, at ilumah mindahpa mataz; maza initkula mataz hai, siamas ni tu maimadahpa, kaz cinhuzaun tu cisha itkula mataz,</FORM>
        <TRANSL xml:lang="zh">所謂「善死」是指壽終正寢或因病死於家中，「惡死」是指在戶外死於非命者，</TRANSL>
    </S>
    <S id="233">
        <FORM>habasang Bunun mais mapudan mahaltum mas minataz tu bunun hai, sanasia minikua saia mataz.</FORM>
        <TRANSL xml:lang="zh">早期布農族的葬禮方式是取決於當事人是如何死亡的。</TRANSL>
    </S>
    <S id="234">
        <FORM>Mais maimasial mudan mataz tu bunun hai, isaicia a mailutbu hai palkauduzun sia bukzavan siaiputuz lutbu, pingadahun sia iahlup kunias huaz maluhus,</FORM>
        <TRANSL xml:lang="zh">善死者，布農族會將其屍體移置客廳，扶成坐勢，使股肱曲於前胸處，用藤帶或布袋縛之，</TRANSL>
    </S>
    <S id="235">
        <FORM>pisianun sia lumah iskazkaz mas lak, kaisngadahan hai pakinpatan, kaiduluan hai pakintauan, kansisila hai kunias batu madailaz,</FORM>
        <TRANSL xml:lang="zh">於室內掘墓穴，深約四尺、直徑三尺，周圍以石板為壁，</TRANSL>
    </S>
    <S id="236">
        <FORM>mais mapungadah sia lakcia hai asa mabananaz tu pasiaupaun sia un-apavas vali, maluspingaz hai pasiaupaun sia uhaivas vali, iantan-apav hai pasapalan mas mahapzan tu batu, at pudalahan.</FORM>
        <TRANSL xml:lang="zh">下葬時男性面向東，女性面向西。上面蓋以石板，之後填入泥土。</TRANSL>
    </S>
    <S id="237">
        <FORM>Maza initkula mataz hai, nii mailutbu an-nalumahun mahaltum, kadazun dau pisianun sia daidangin initkulaan mahaltum,</FORM>
        <TRANSL xml:lang="zh">惡死者，布農族不會將其遺體葬在家裡，都是由首先發現者就地掩埋，</TRANSL>
    </S>
    <S id="238">
        <FORM>mais cis-uni mas mapasanpanah mataz hai, nin-amina mailutbu kilimun, aupa dikusanin sa-ia mas pais.</FORM>
        <TRANSL xml:lang="zh">若是戰死的就不會去找屍體，因為他被敵人留住了。</TRANSL>
    </S>
    <S id="239">
        <FORM>Itu initkulacia ulus mas haimangsut hai aminun mapistaba, aupa latuza Bunun tu maza midudan mataz hai, min-unin mas isia dihanin tu bituhah sadusadu mas ilumah tu tanacina sinmas maitastulumah.</FORM>
        <TRANSL xml:lang="zh">對於意外死亡者寶貴的衣物都會拿去燒。布農族相信他的靈魂已化作星星高掛天上看著故鄉的父母和家人，</TRANSL>
    </S>
    <S id="240">
        <FORM>Aupa niin na-ia mahtu kulumah kusia Lamungan, mais isia sanavan sadus isia dihanin tu bintuhan hai, miliskina tu imita naia tu maitastulumah.</FORM>
        <TRANSL xml:lang="zh">死者已經無法回歸故鄉Lamungan，也無法返回家中了。在夜間若是看到天上的星星帶著淚珠眨眼，別忘了它們是我們的家人。</TRANSL>
    </S>
    <S id="241">
        <FORM>Maza Bunun siduh hai, ni tu sadadu mas mailanghasaz tu bunun, aupa mais malanghasaz dau hai, sintupa tu naasa sisbai matakunav mas madadaingaz maluspingaz mabananaz sinmas uvavaz,</FORM>
        <TRANSL xml:lang="zh">布農族祖先無法接受自殺死亡的人，因為自殺行為被認定為死者宣示要拋棄斷絕與長輩、親族、妻子、丈夫和孩子的關係，</TRANSL>
    </S>
    <S id="242">
        <FORM>pahasia maza mailanghasaz tu bunun mais matazin hai, kazin mailutbu vailun istakunav, kazin min-uni mas taimazazmazaz tu hanitu.</FORM>
        <TRANSL xml:lang="zh">因此自殺者的遺體會被丟棄，成為孤魂野鬼到處遊蕩。</TRANSL>
    </S>
    <S id="243">
        <FORM>Isia Bunun tu islulusan ispalisisia hai Malastapang, mahtu amin tupaun tu mapakuniv.</FORM>
        <TRANSL xml:lang="zh">布農族歌謠中最膾炙人口的就屬報戰功了，也可以說是報功績。</TRANSL>
    </S>
    <S id="244">
        <FORM>Maza Malastapang tu sinbizakbizak hai lasmuav, tahu mas kahanuasun tu sinkuzakuza. Saicin isia malastapang mastan kanaskalun sadu.</FORM>
        <TRANSL xml:lang="zh">報戰功是屬於一種文學創作之一，報戰功以誇張的動作，說出自己的彪炳功績。</TRANSL>
    </S>
    <S id="245">
        <FORM>Maza min-amu Malastapang tu mabananaz, siainunu mapihatba tushit mapantatalam, aldidipaun mas bunun.</FORM>
        <TRANSL xml:lang="zh">通常報戰功在祭典中處在最高潮的階段，凡參加報戰功的男性，圍成圈以唱和方式壯大聲勢，氛圍陽剛，令人深刻印象。</TRANSL>
    </S>
    <S id="246">
        <FORM>Lavian hai mapahud mas isia painsanancin mamangan tu mabananaz, patupaun mas isaicia mamantuk tu sinkuzakuza ispishai-iap mas bunun.</FORM>
        <TRANSL xml:lang="zh">統帥會敬酒給今年擁有戰功的勇士，請他誠實無偽地述說自己的功績讓大家知道。</TRANSL>
    </S>
    <S id="247">
        <FORM>Malastapang hai kangaus tupa tu maza sintatahu hai mamantuk amin, sintupa hai mapasahal bunun tu tukun isaicia ngan siduh at tainkadan, sinmas isaicia tu kaivasan mas sinhanup tu takismut.</FORM>
        <TRANSL xml:lang="zh">報戰功的言詞除了宣告誠實無偽外，還包括自我介紹姓名和母親姓氏﹑出草與狩獵的功績。</TRANSL>
    </S>
    <S id="248">
        <FORM>Maza malastapang tu bunun hai asa tu tumantuk, mais aiza tutmang tusmuav hai insubnuhun mas bunun at asulun mapusbai, niin pin-amun Malastapang.</FORM>
        <TRANSL xml:lang="zh">報戰功者必須真實陳述，若有誇大不實會遭到族人公憤並被逐出報戰功的行列。</TRANSL>
    </S>
    <S id="249">
        <FORM>Pahasia, habas bunun mais nit u maikavas, nii amin maipakaun tastu-asang mas hainupan tu sidi, babu, hanvang, tumaz hai,</FORM>
        <TRANSL xml:lang="zh">總之，布農族以前若是未曾取下敵人項上人頭，也沒有宴請過全部落享用獵殺的山羊、山豬、水鹿、黑熊等，</TRANSL>
    </S>
    <S id="250">
        <FORM>nii tu mahtu min-amu mas itu mabananaz mastang ispakuniv tu Malastapang.</FORM>
        <TRANSL xml:lang="zh">是沒有資格參加象徵布農男士最高榮譽的報戰功儀式。</TRANSL>
    </S>
    <S id="251">
        <FORM>Haitu laupaku itu bunun hanupan hai isainin sia bukzav, sa-ia hai mamangan tu takibukzav hahanup.</FORM>
        <TRANSL xml:lang="zh">但是現在的布農族人的獵場是都市叢林，他是優秀的城市獵人。</TRANSL>
    </S>
    <S id="252">
        <FORM>Aiza tu hanian, itu Bunun iniliskinan tu mamangan hai naislansan mas tus-acin min-uvaiv.</FORM>
        <TRANSL xml:lang="zh">有朝一日，布農族的英雄觀會隨著時代變遷而改變。</TRANSL>
    </S>
    <S id="253">
        <FORM>Mais tudipin hai, vaivivaivi kuzakuzaun tu bunun haipanitu namahtuin amin Malastapang.</FORM>
        <TRANSL xml:lang="zh">到時候，各行各業傑出的布農族人都可以參加報戰功。</TRANSL>
    </S>
    <S id="254">
        <FORM>Tastu-Taiuan tu Incumin siduh, ngaus inghai-iapun mas tastu-dalahcin hai, siamas kahuzas Pasibutbut tu isnganan tu Bunun.</FORM>
        <TRANSL xml:lang="zh">台灣原住民族當中，最先被國際人士知曉的，是以「八部合音」聞名於世的布農族。</TRANSL>
    </S>
    <S id="255">
        <FORM>Isia 1952 painsanan aiza Lipun tu malka-huzas tupaun ngan tu Hiculuncau, izaun saicia itu Bunun sinkahuzas tu Pasibutbut mapunsia Linhuku tu unciau mumu.</FORM>
        <TRANSL xml:lang="zh">西元1952年日本的音樂學者─黑澤隆朝將布農族的Pasibutbut（祈禱小米豐收歌）寄至聯合國的文教組織。</TRANSL>
    </S>
    <S id="256">
        <FORM>Tudip malka-huzas tu matataiklas masa tai-aza hai, cinghuza mapatutupa tu mavia tu aizan taikihabas huzas mas mukhasuhasu maisupah tu singav,</FORM>
        <TRANSL xml:lang="zh">當代的知名音樂學者聽了之後，驚訝於古老的部落為何會有如此繁複的和音，</TRANSL>
    </S>
    <S id="257">
        <FORM>aupa tudip takisia uhaivas vali malka-huzas tu matataiklas hai, tupa amin tu isling hai maisna sia tucini tudadusa kitngab, aipincin minsupah singav mudinun, ingkatudip kahna isling tu ingkadaan.</FORM>
        <TRANSL xml:lang="zh">當時西方的音樂學家認為音樂的起源是由單音、雙音而發展至和音的理論也不攻自破，從此重寫了音樂起源說的論點。</TRANSL>
    </S>
    <S id="258">
        <FORM>Bunun huzas hai islulusan, pahasia kahuzas tu tacinicini hai asa tu maisna isang tuskun pisusling. Mais kahuzas hai asa tu sahusbu, mananulu, itsialun ta-aza.</FORM>
        <TRANSL xml:lang="zh">布農族歌謠以祭歌為主，所以每一個人都要以虔敬的心情唱出渾然天成的和音，演唱時要肅穆、莊嚴、相諧圓潤。</TRANSL>
    </S>
    <S id="259">
        <FORM>Mapal-aizang Bunun mas maisupah maisna habas tu ispipisling, maszang mas tultul, sain hai itu Bunun makitvaivi tu ispipisling, vaivivaivi kaiduluan tu tultul isbazu sia bistav masling ta-azaun.</FORM>
        <TRANSL xml:lang="zh">布農族也保存了多樣的傳統樂器演奏，例如：杵音是布農族特有的樂器，通常由長短不同的木杵，交替的在石板上敲擊，藉著不同音階演奏出優美的旋律。</TRANSL>
    </S>
    <S id="260">
        <FORM>Bunun habas hai makusaicin amin mapishai-iap mas naistahu. Bunun mais mahanimulmul, makuang isang hai mapatuia mas hunghung.</FORM>
        <TRANSL xml:lang="zh">在族人也用它來傳達訊息。口簧琴以布農族而言，是排遣寂寞或悲傷時渲洩情感的工具。</TRANSL>
    </S>
    <S id="261">
        <FORM>Aizang itu Bunun makitvaivi tu patuiun, sain hai maipat tu paklis, isia Takibakha hai mai-iam, makan-anakanak bunun mapatuia.</FORM>
        <TRANSL xml:lang="zh">另一種布農族特有的樂器是四弦琴（在卡社為五弦），是族人自娛的樂器。</TRANSL>
    </S>
    <S id="262">
        <FORM>Aizang itu Bunun latuk, anatupa tu kaumaikit singav haitu masling ta-azaun.</FORM>
        <TRANSL xml:lang="zh">弓琴也是布農族悠揚的琴音雖然細微，卻耐人尋味。</TRANSL>
    </S>
    <S id="263">
        <FORM>Mahtu tupa tu, itu Bunun isling hai asa tu maisna isang mudinun tu singav, asa tacinicini tu mudinun sia tastu-mumu, maku-uni sapising, mananulu tu isang, mapudinun mas masling tu singav.</FORM>
        <TRANSL xml:lang="zh">總而言之，布農族音樂強調自然和諧，個人要融入團體中以肅穆、莊嚴的態度、相諧圓潤的和音的方式來表現。</TRANSL>
    </S>
    <S id="264">
        <FORM>Maza kata Bunun hai maisna habas tu isling hai makin tau dau tu mabungbung, maiduduu, mahusngas, maitau tu sing-av tuskun kahuzas.</FORM>
        <TRANSL xml:lang="zh">我們布農族一般傳統歌謠都以「低音頻」、「中音頻」、「高音頻」的三音音階。</TRANSL>
    </S>
    <S id="265">
        <FORM>Aiza tutangus, duma bunun hai tulavi at minsupah tu singav, mais tuskaun kahuzas hai minvau tu singav.</FORM>
        <TRANSL xml:lang="zh">除了領唱之外，通常以八度合唱來進行，布農族合唱時都以八度概念來唱。</TRANSL>
    </S>
    <S id="266">
        <FORM>Aiza manisnis, maiduduu, mabungbung, mandaza, mahusngas. Mais tuskun kahuzas hai maszang tutuza mas tastas sinmas vanu tu singav, mun-apav min-anak mudinun tu sinkahuzas.</FORM>
        <TRANSL xml:lang="zh">它們是：最低聲部、中音聲部、次高音聲部、高音聲部。這些音頻一起唱出來就會唱出如同瀑布聲和蜂詠聲，渾然天成的合唱聲部來了。</TRANSL>
    </S>
    <S id="267">
        <FORM>Uvaaz huzas: Maz a uvaaz huzas hai mastan mas istucicini kahuzas, mais madadaingaz kahuzas hai istuskun mapisling kahuzas.</FORM>
        <TRANSL xml:lang="zh">童謠：大多以獨唱方式演唱，但如果童謠由大人唱的時候就以合唱的方式演唱。</TRANSL>
    </S>
    <S id="268">
        <FORM>Tacini kahuzas: Maz a tucini kahuzas hai, aiza mabananaz, aiza amin maluspingaz, tucini kahuzas hai sintupa dau tu mililiskin mas tamacina, cinliskin mas pakatuszang, miliskin mas maikikingna, mapintamasaz mas uvavaaz;</FORM>
        <TRANSL xml:lang="zh">獨唱：獨唱不分男性或女性，獨唱的目的是在表達對父母的想念、對配偶之間的思念、對後輩親人，尤其對子女們的勉勵；</TRANSL>
    </S>
    <S id="269">
        <FORM>ni a mabananaz mutmang muskun mas duma tu maluspingaz tuskun pantatalam kahuzas, cis-uni dau tu Bunun hai madungdung at matukaz-av.</FORM>
        <TRANSL xml:lang="zh">布農族的男女不可以隨意對唱，這與個性內斂以及不善於表達相關。</TRANSL>
    </S>
    <S id="270">
        <FORM>Tuskun kahuzas: Maz a tuskun kahuzas hai, aiza tacini bunun tutangus, duma bunun hai makilansan dau mas isaicia tu sintungaus tuskun kahuzas mapisling. Sain hai itu Bunun tu iskahuhuzas.</FORM>
        <TRANSL xml:lang="zh">合唱：先由一人領唱第一句，其他人又從第一句開始演唱全曲。通常這種唱法為布農族古調合唱法。</TRANSL>
    </S>
    <S id="271">
        <FORM>Kata Bunun hai mailanhabas tu dailaz hai maupacin dau tu, maz a macindun ulus hai, nau tu nakuzakuzaun mas maluspingaz, maszang mas mabananaz tu natu nakusia ludun hahanup.</FORM>
        <TRANSL xml:lang="zh">我們布農族的傳統中有關織布是布農女子的專利，如同狩獵是男子的專利一樣。</TRANSL>
    </S>
    <S id="272">
        <FORM>Asa Bunun tu maluspingaz maisiklis mapasnava macinduun ulus, maz dau a mahansiap macinduun tu maluspingaz hai, kastanun mas bunun samashing.</FORM>
        <TRANSL xml:lang="zh">布農女子必須從小學習織布，精於編織者備受族人的尊敬。</TRANSL>
    </S>
    <S id="273">
        <FORM>Maz dau itu mailanhabas iskauni tu hansiap hai patalishut mas Bunun tu isihumis,</FORM>
        <TRANSL xml:lang="zh">傳統工藝與布農族人的生活息息相關，</TRANSL>
    </S>
    <S id="274">
        <FORM>maszang mas maibatu, mailukis, maibitahul, maihuaz, maitalum, mailiv, maisizu (mazang mas siam, bau).</FORM>
        <TRANSL xml:lang="zh">包括：石器、木器、瓢器、藤編、竹編、苧麻織品、月桃編織（像月桃蓆、衣物箱）等。</TRANSL>
    </S>
    <S id="275">
        <FORM>Ni tu kaupacia, aizaang maidalah tu amunu, kata bunun hai kaupa mas Takivatan mahtu kauni maidalah tu haimangsut, duma siduh hai matusamu kauni.</FORM>
        <TRANSL xml:lang="zh">除此之外還有陶器製品，在布農族的製陶技藝是丹群的專屬，而且只有這氏族群才可以製作，否則將觸犯禁忌。</TRANSL>
    </S>
    <S id="276">
        <FORM>Mailanhabas tu maidalah kaiunian hai aiza mahaiav-patas, ami-patas, aizang duma patas.</FORM>
        <TRANSL xml:lang="zh">傳統陶器多有布紋、網紋，後又有竹篦（梳頭皮用的梳子）敲打而成的篦紋。</TRANSL>
    </S>
    <S id="277">
        <FORM>Atusalpul un sain miliskin, aupa ukain Bunun antala mapalmamaupa mas mailanhabas tu malka-dalah tu hansiap.</FORM>
        <TRANSL xml:lang="zh">可惜這些傳統的布農族陶藝已經失傳了，後來的人就不會做了。</TRANSL>
    </S>
    <S id="278">
        <FORM>Isia katdaan mas Isbukun tu asang, maza pakauniun mas tukban, palangan sinmas maihuaz anis maibatakan kunian mas ima kauni tu haimangsut hai,</FORM>
        <TRANSL xml:lang="zh">在郡群裡製作篩子、籐背籃和有關以藤條和竹片手工編織的用具，</TRANSL>
    </S>
    <S id="279">
        <FORM>kaupa mas Isbabanal mahtu macinduun, sain hai cis-uni namasaiv naicia mas iskakaun tu kuzakuzaun, maza duma siduh hai kapimaupa amin mas saicin tu sinpatumantuk.</FORM>
        <TRANSL xml:lang="zh">只有Isbabanal家族可以製作，這是為了保障小家族謀生技能，其他家族都會遵守這個約定。</TRANSL>
    </S>
    <S id="280">
        <FORM>Bunun mais macingan hai, asa tu siza madadaingaz tu ngan pacinadaan, tinustangusan tu uvaaz-nanaz hai ispacinasia tama-hudas tu ngang, tinustangusan tu uvaaz-pingaz hai ispacinasia cina-hudas tu ngan, man-unuunu tu uvaaz hai mapandailaz ispacina sia pantamaun pancinaun.</FORM>
        <TRANSL xml:lang="zh">布農族個人的名字是「襲名制」而來，就是長子承襲祖父的名字、長女承襲祖母的名字、次子承襲父親的名字、次女承襲母親的名字、三子承襲二伯的名字、三女承襲大姑的名字，以此類推。</TRANSL>
    </S>
    <S id="281">
        <FORM>Maupacia tu ispacingan, maza taukasisia hai supah mamaszang tu ngan. Maz a mamaszang ngan hai tupaun tu ala, naia hai makitvaivi tu mapakadaidaz.</FORM>
        <TRANSL xml:lang="zh">這樣的命名制度讓家族內一代又一代有很多同名者，同名者互稱為阿蠟ala，彼此有特殊的情感聯繫。</TRANSL>
    </S>
    <S id="282">
        <FORM>Mapasizain tu kautuszang, maza bananaz ngan hai susan pingaz tu ngan, maupacia amin pingaz ngan tu susan mas bananaz tu ngan.</FORM>
        <TRANSL xml:lang="zh">為了區別同名者，會在名子後加形容詞或特徵等等。結婚後的男女，布農族會以夫妻聯名稱呼，當事人名字加上配偶名字，可以把夫婦的名字合起來唸。</TRANSL>
    </S>
    <S id="283">
        <FORM>Haitu ispatas tu ngan hai kaupa mas ngan sinmas siduh.</FORM>
        <TRANSL xml:lang="zh">但是正式登錄的是名字和家族名。</TRANSL>
    </S>
    <S id="284">
        <FORM>Bunun mas dahpaun anis lanadaan is-iahdi is-ataz hai pacilushuan, mastan mas dahpaun matukulaz tu uvaaz pacilushuan, mashadang tu mahtuanga uvazan mindadu minhatba.</FORM>
        <TRANSL xml:lang="zh">在成長的過程中，當事人若遭逢惡運或其它兇事，特別是幼兒體弱多病則會改名以期解除惡運。</TRANSL>
    </S>
    <S id="285">
        <FORM>Bunun siduh hai matusamu daingaz taukasisia mapadangi, aupa latuza Bunun tu mais ansamu mapadangi hai nakidaz mas tastu-lumah.</FORM>
        <TRANSL xml:lang="zh">布農族是非常嚴禁近親通婚的民族，因為布農族深信觸犯婚姻禁忌者會禍延家族。</TRANSL>
    </S>
    <S id="286">
        <FORM>mais mapasiza taukasisia mas pantas-anun hai na-aiza dau kidaz mas tastu-lumah.Pahasia, niang mapasiza tu bunun mais mapasahal hai, asa tu tahu ngan siduh sinmas tainkadaan.</FORM>
        <TRANSL xml:lang="zh">因此，成年的未婚男女，每當對外自我介紹就必須詳細說出自己的名字和姓氏以及母親家族名。</TRANSL>
    </S>
    <S id="287">
        <FORM>Bunun siduh tu ngan hai mastan mas kanasia katdan hai man-isia anis makua saia tu dalah, maz isaincia lukis anis ismut, sinsusuaz.</FORM>
        <TRANSL xml:lang="zh">家族名的由來以地理、植物和人名命名之。</TRANSL>
    </S>
    <S id="288">
        <FORM>Maupas: Isbukun tu Takistaulan cisuni mas takisia aul mihumis pahasia tupau tu Takistaulan. Sintupa tu takisia-taul-an.</FORM>
        <TRANSL xml:lang="zh">例如：郡群的達給斯島（Takistaulan），Takis居住在taul水流an地方，意指住在水流之處的家族。</TRANSL>
    </S>
    <S id="289">
        <FORM>taulushulushu</FORM>
        <TRANSL xml:lang="zh">遷移（搬來搬去）</TRANSL>
    </S>
    <S id="290">
        <FORM>aipincin</FORM>
        <TRANSL xml:lang="zh">後來</TRANSL>
    </S>
    <S id="291">
        <FORM>mabananaz</FORM>
        <TRANSL xml:lang="zh">男人</TRANSL>
    </S>
    <S id="292">
        <FORM>maluspingaz</FORM>
        <TRANSL xml:lang="zh">女人</TRANSL>
    </S>
    <S id="293">
        <FORM>katsisia</FORM>
        <TRANSL xml:lang="zh">一直住在</TRANSL>
    </S>
    <S id="294">
        <FORM>mabukzavan</FORM>
        <TRANSL xml:lang="zh">平原、平坦之地</TRANSL>
    </S>
    <S id="295">
        <FORM>hanupan</FORM>
        <TRANSL xml:lang="zh">獵場</TRANSL>
    </S>
    <S id="296">
        <FORM>malvasvasin</FORM>
        <TRANSL xml:lang="zh">已經散居</TRANSL>
    </S>
    <S id="297">
        <FORM>mihumis</FORM>
        <TRANSL xml:lang="zh">生活</TRANSL>
    </S>
    <S id="298">
        <FORM>inisian</FORM>
        <TRANSL xml:lang="zh">在這邊</TRANSL>
    </S>
    <S id="299">
        <FORM>matauntaun</FORM>
        <TRANSL xml:lang="zh">圓的</TRANSL>
    </S>
    <S id="300">
        <FORM>islulus-an</FORM>
        <TRANSL xml:lang="zh">祭典</TRANSL>
    </S>
    <S id="301">
        <FORM>makaus</FORM>
        <TRANSL xml:lang="zh">刻畫、繪圖</TRANSL>
    </S>
    <S id="302">
        <FORM>haimamangsut</FORM>
        <TRANSL xml:lang="zh">工作用工具器材</TRANSL>
    </S>
    <S id="303">
        <FORM>usaduan</FORM>
        <TRANSL xml:lang="zh">看得到</TRANSL>
    </S>
    <S id="304">
        <FORM>katdadaan</FORM>
        <TRANSL xml:lang="zh">住處、居住地</TRANSL>
    </S>
    <S id="305">
        <FORM>sintupa</FORM>
        <TRANSL xml:lang="zh">意思是</TRANSL>
    </S>
    <S id="306">
        <FORM>mamantuk</FORM>
        <TRANSL xml:lang="zh">正確</TRANSL>
    </S>
    <S id="307">
        <FORM>kalumah</FORM>
        <TRANSL xml:lang="zh">蓋房子</TRANSL>
    </S>
    <S id="308">
        <FORM>munhuma</FORM>
        <TRANSL xml:lang="zh">工作（在田裡）</TRANSL>
    </S>
    <S id="309">
        <FORM>sahusbun</FORM>
        <TRANSL xml:lang="zh">看重</TRANSL>
    </S>
    <S id="310">
        <FORM>kikilim</FORM>
        <TRANSL xml:lang="zh">尋找</TRANSL>
    </S>
    <S id="311">
        <FORM>hahanup</FORM>
        <TRANSL xml:lang="zh">常狩獵</TRANSL>
    </S>
    <S id="312">
        <FORM>sinkuzakuza</FORM>
        <TRANSL xml:lang="zh">所做的事</TRANSL>
    </S>
    <S id="313">
        <FORM>ispasadu</FORM>
        <TRANSL xml:lang="zh">給人看</TRANSL>
    </S>
    <S id="314">
        <FORM>huhudan</FORM>
        <TRANSL xml:lang="zh">飲品</TRANSL>
    </S>
    <S id="315">
        <FORM>sinpasimazav</FORM>
        <TRANSL xml:lang="zh">旱稻（不用水種在陸地上）</TRANSL>
    </S>
    <S id="316">
        <FORM>masuaz</FORM>
        <TRANSL xml:lang="zh">種植</TRANSL>
    </S>
    <S id="317">
        <FORM>mapistaba</FORM>
        <TRANSL xml:lang="zh">使燒火</TRANSL>
    </S>
    <S id="318">
        <FORM>mahahansiap</FORM>
        <TRANSL xml:lang="zh">都很會</TRANSL>
    </S>
    <S id="319">
        <FORM>sinpatupa</FORM>
        <TRANSL xml:lang="zh">議定過的</TRANSL>
    </S>
    <S id="320">
        <FORM>mapinsus</FORM>
        <TRANSL xml:lang="zh">使（加）增多</TRANSL>
    </S>
    <S id="321">
        <FORM>mapin-uka</FORM>
        <TRANSL xml:lang="zh">取消</TRANSL>
    </S>
    <S id="322">
        <FORM>ituskun</FORM>
        <TRANSL xml:lang="zh">一起的</TRANSL>
    </S>
    <S id="323">
        <FORM>mapalibauszang</FORM>
        <TRANSL xml:lang="zh">使之過的幸福舒適</TRANSL>
    </S>
    <S id="324">
        <FORM>malibauszang</FORM>
        <TRANSL xml:lang="zh">幸福、和樂融融</TRANSL>
    </S>
    <S id="325">
        <FORM>sinhahasam</FORM>
        <TRANSL xml:lang="zh">法律、規勸</TRANSL>
    </S>
    <S id="326">
        <FORM>madailaz</FORM>
        <TRANSL xml:lang="zh">安排</TRANSL>
    </S>
    <S id="327">
        <FORM>tastulumah</FORM>
        <TRANSL xml:lang="zh">一家人</TRANSL>
    </S>
    <S id="328">
        <FORM>tastu</FORM>
        <TRANSL xml:lang="zh">一個單位</TRANSL>
    </S>
    <S id="329">
        <FORM>mukzaikuzaiku</FORM>
        <TRANSL xml:lang="zh">蜿蜒崎嶇</TRANSL>
    </S>
    <S id="330">
        <FORM>makazavan</FORM>
        <TRANSL xml:lang="zh">寒帶</TRANSL>
    </S>
    <S id="331">
        <FORM>maikikingna</FORM>
        <TRANSL xml:lang="zh">後代、後輩</TRANSL>
    </S>
    <S id="332">
        <FORM>malvasvas</FORM>
        <TRANSL xml:lang="zh">分散各地</TRANSL>
    </S>
    <S id="333">
        <FORM>masaunghuan</FORM>
        <TRANSL xml:lang="zh">山坡地</TRANSL>
    </S>
    <S id="334">
        <FORM>aizan</FORM>
        <TRANSL xml:lang="zh">有的</TRANSL>
    </S>
    <S id="335">
        <FORM>makitvaivi</FORM>
        <TRANSL xml:lang="zh">不一樣的</TRANSL>
    </S>
    <S id="336">
        <FORM>maisihabasang</FORM>
        <TRANSL xml:lang="zh">從以前</TRANSL>
    </S>
    <S id="337">
        <FORM>inaicia</FORM>
        <TRANSL xml:lang="zh">他們的</TRANSL>
    </S>
    <S id="338">
        <FORM>ta-azaun</FORM>
        <TRANSL xml:lang="zh">所聽到的</TRANSL>
    </S>
    <S id="339">
        <FORM>padangian</FORM>
        <TRANSL xml:lang="zh">放入、放進</TRANSL>
    </S>
    <S id="340">
        <FORM>aizang</FORM>
        <TRANSL xml:lang="zh">還有</TRANSL>
    </S>
    <S id="341">
        <FORM>kadavus</FORM>
        <TRANSL xml:lang="zh">釀酒</TRANSL>
    </S>
    <S id="342">
        <FORM>davus-bunun</FORM>
        <TRANSL xml:lang="zh">布農酒</TRANSL>
    </S>
    <S id="343">
        <FORM>kadimanun</FORM>
        <TRANSL xml:lang="zh">珍惜</TRANSL>
    </S>
    <S id="344">
        <FORM>cinahis</FORM>
        <TRANSL xml:lang="zh">已縫好的</TRANSL>
    </S>
    <S id="345">
        <FORM>pathaulusan</FORM>
        <TRANSL xml:lang="zh">掛項鍊</TRANSL>
    </S>
    <S id="346">
        <FORM>ulalai-an</FORM>
        <TRANSL xml:lang="zh">小腿綁布</TRANSL>
    </S>
    <S id="347">
        <FORM>sincicindun</FORM>
        <TRANSL xml:lang="zh">已經編織的</TRANSL>
    </S>
    <S id="348">
        <FORM>kuntapisan</FORM>
        <TRANSL xml:lang="zh">男生穿短裙</TRANSL>
    </S>
    <S id="349">
        <FORM>patcilasan</FORM>
        <TRANSL xml:lang="zh">穀倉</TRANSL>
    </S>
    <S id="350">
        <FORM>sinsinaipuk</FORM>
        <TRANSL xml:lang="zh">牲畜</TRANSL>
    </S>
    <S id="351">
        <FORM>makuuni</FORM>
        <TRANSL xml:lang="zh">用作</TRANSL>
    </S>
    <S id="352">
        <FORM>bukzavan</FORM>
        <TRANSL xml:lang="zh">平坦的地方</TRANSL>
    </S>
    <S id="353">
        <FORM>malaisku</FORM>
        <TRANSL xml:lang="zh">很靠近</TRANSL>
    </S>
    <S id="354">
        <FORM>inisnavan</FORM>
        <TRANSL xml:lang="zh">已教過</TRANSL>
    </S>
    <S id="355">
        <FORM>isinsial</FORM>
        <TRANSL xml:lang="zh">要變好的</TRANSL>
    </S>
    <S id="356">
        <FORM>isnanava</FORM>
        <TRANSL xml:lang="zh">所教的</TRANSL>
    </S>
    <S id="357">
        <FORM>mahtuin</FORM>
        <TRANSL xml:lang="zh">可以了</TRANSL>
    </S>
    <S id="358">
        <FORM>malisvala</FORM>
        <TRANSL xml:lang="zh">安心</TRANSL>
    </S>
    <S id="359">
        <FORM>tupa</FORM>
        <TRANSL xml:lang="zh">說</TRANSL>
    </S>
    <S id="360">
        <FORM>pishuvias</FORM>
        <TRANSL xml:lang="zh">打陀螺</TRANSL>
    </S>
    <S id="361">
        <FORM>lushaiia</FORM>
        <TRANSL xml:lang="zh">盪鞦韆</TRANSL>
    </S>
    <S id="362">
        <FORM>manatu</FORM>
        <TRANSL xml:lang="zh">疏苗</TRANSL>
    </S>
    <S id="363">
        <FORM>taldaing</FORM>
        <TRANSL xml:lang="zh">長大</TRANSL>
    </S>
    <S id="364">
        <FORM>ilumah</FORM>
        <TRANSL xml:lang="zh">在家裡</TRANSL>
    </S>
    <S id="365">
        <FORM>pakadaidaz</FORM>
        <TRANSL xml:lang="zh">相愛</TRANSL>
    </S>
    <S id="366">
        <FORM>pandian</FORM>
        <TRANSL xml:lang="zh">菜餚</TRANSL>
    </S>
    <S id="367">
        <FORM>masituhas</FORM>
        <TRANSL xml:lang="zh">兄姊</TRANSL>
    </S>
    <S id="368">
        <FORM>isdaidazan</FORM>
        <TRANSL xml:lang="zh">富有愛心</TRANSL>
    </S>
    <S id="369">
        <FORM>ispasisiza</FORM>
        <TRANSL xml:lang="zh">嫁娶</TRANSL>
    </S>
    <S id="370">
        <FORM>mapasiza</FORM>
        <TRANSL xml:lang="zh">結婚</TRANSL>
    </S>
    <S id="371">
        <FORM>mapalabas</FORM>
        <TRANSL xml:lang="zh">換婚</TRANSL>
    </S>
    <S id="372">
        <FORM>patunghal</FORM>
        <TRANSL xml:lang="zh">訂婚</TRANSL>
    </S>
    <S id="373">
        <FORM>mavala</FORM>
        <TRANSL xml:lang="zh">親家</TRANSL>
    </S>
    <S id="374">
        <FORM>mapasaipuk</FORM>
        <TRANSL xml:lang="zh">互相照顧</TRANSL>
    </S>
    <S id="375">
        <FORM>mumuskun</FORM>
        <TRANSL xml:lang="zh">常相聚</TRANSL>
    </S>
    <S id="376">
        <FORM>paliskadan</FORM>
        <TRANSL xml:lang="zh">領導者</TRANSL>
    </S>
    <S id="377">
        <FORM>palihansiap</FORM>
        <TRANSL xml:lang="zh">商議</TRANSL>
    </S>
    <S id="378">
        <FORM>madasmadas</FORM>
        <TRANSL xml:lang="zh">帶領</TRANSL>
    </S>
    <S id="379">
        <FORM>makutanuduh</FORM>
        <TRANSL xml:lang="zh">利用手指頭</TRANSL>
    </S>
    <S id="380">
        <FORM>painsanancin</FORM>
        <TRANSL xml:lang="zh">這一年</TRANSL>
    </S>
    <S id="381">
        <FORM>tan-ali</FORM>
        <TRANSL xml:lang="zh">宴請</TRANSL>
    </S>
    <S id="382">
        <FORM>kamasia</FORM>
        <TRANSL xml:lang="zh">糖果</TRANSL>
    </S>
    <S id="383">
        <FORM>abuhanin</FORM>
        <TRANSL xml:lang="zh">吃飽了</TRANSL>
    </S>
    <S id="384">
        <FORM>sapalan</FORM>
        <TRANSL xml:lang="zh">床</TRANSL>
    </S>
    <S id="385">
        <FORM>tunkul</FORM>
        <TRANSL xml:lang="zh">天窗</TRANSL>
    </S>
    <S id="386">
        <FORM>bistav</FORM>
        <TRANSL xml:lang="zh">石板</TRANSL>
    </S>
    <S id="387">
        <FORM>taulushu</FORM>
        <TRANSL xml:lang="zh">搬家</TRANSL>
    </S>
    <S id="388">
        <FORM>sinbalung</FORM>
        <TRANSL xml:lang="zh">牆壁</TRANSL>
    </S>
    <S id="389">
        <FORM>musasais</FORM>
        <TRANSL xml:lang="zh">輪流</TRANSL>
    </S>
    <S id="390">
        <FORM>mapatupa</FORM>
        <TRANSL xml:lang="zh">彼此討論</TRANSL>
    </S>
    <S id="391">
        <FORM>ihuhuan</FORM>
        <TRANSL xml:lang="zh">在高處</TRANSL>
    </S>
    <S id="392">
        <FORM>munghuma</FORM>
        <TRANSL xml:lang="zh">在田裡工作</TRANSL>
    </S>
    <S id="393">
        <FORM>taisandu</FORM>
        <TRANSL xml:lang="zh">射中</TRANSL>
    </S>
    <S id="394">
        <FORM>kapimaupa</FORM>
        <TRANSL xml:lang="zh">依照 遵循</TRANSL>
    </S>
    <S id="395">
        <FORM>iskaupakaupa</FORM>
        <TRANSL xml:lang="zh">所有的</TRANSL>
    </S>
    <S id="396">
        <FORM>tanastama</FORM>
        <TRANSL xml:lang="zh">大拇指</TRANSL>
    </S>
    <S id="397">
        <FORM>tanascina</FORM>
        <TRANSL xml:lang="zh">食指</TRANSL>
    </S>
    <S id="398">
        <FORM>kaisinghalan</FORM>
        <TRANSL xml:lang="zh">亮度</TRANSL>
    </S>
    <S id="399">
        <FORM>kamaduh</FORM>
        <TRANSL xml:lang="zh">收割小米</TRANSL>
    </S>
    <S id="400">
        <FORM>mahtuang</FORM>
        <TRANSL xml:lang="zh">期望</TRANSL>
    </S>
    <S id="401">
        <FORM>kanahtungin</FORM>
        <TRANSL xml:lang="zh">已經結束了</TRANSL>
    </S>
    <S id="402">
        <FORM>tanangaus</FORM>
        <TRANSL xml:lang="zh">在前面</TRANSL>
    </S>
    <S id="403">
        <FORM>ansahan</FORM>
        <TRANSL xml:lang="zh">扛起</TRANSL>
    </S>
    <S id="404">
        <FORM>ulumahun</FORM>
        <TRANSL xml:lang="zh">娘家</TRANSL>
    </S>
    <S id="405">
        <FORM>namusuhisin</FORM>
        <TRANSL xml:lang="zh">要回去了</TRANSL>
    </S>
    <S id="406">
        <FORM>hapdas</FORM>
        <TRANSL xml:lang="zh">額頭</TRANSL>
    </S>
    <S id="407">
        <FORM>mapakasia</FORM>
        <TRANSL xml:lang="zh">透過</TRANSL>
    </S>
    <S id="408">
        <FORM>musuhis</FORM>
        <TRANSL xml:lang="zh">回頭</TRANSL>
    </S>
    <S id="409">
        <FORM>saumadaingaz</FORM>
        <TRANSL xml:lang="zh">長壽</TRANSL>
    </S>
    <S id="410">
        <FORM>mindahpa</FORM>
        <TRANSL xml:lang="zh">生病</TRANSL>
    </S>
    <S id="411">
        <FORM>istakunav</FORM>
        <TRANSL xml:lang="zh">被丟棄</TRANSL>
    </S>
    <S id="412">
        <FORM>pindusaun</FORM>
        <TRANSL xml:lang="zh">分成兩種</TRANSL>
    </S>
    <S id="413">
        <FORM>punsupah</FORM>
        <TRANSL xml:lang="zh">很多年</TRANSL>
    </S>
    <S id="414">
        <FORM>ispalisisia</FORM>
        <TRANSL xml:lang="zh">被討論</TRANSL>
    </S>
    <S id="415">
        <FORM>siainunu</FORM>
        <TRANSL xml:lang="zh">圍圓圈</TRANSL>
    </S>
    <S id="416">
        <FORM>tusmuav</FORM>
        <TRANSL xml:lang="zh">說過頭</TRANSL>
    </S>
    <S id="417">
        <FORM>mamangan</FORM>
        <TRANSL xml:lang="zh">英勇</TRANSL>
    </S>
    <S id="418">
        <FORM>aldidipaun</FORM>
        <TRANSL xml:lang="zh">被惦記著</TRANSL>
    </S>
    <S id="419">
        <FORM>sinkahuzas</FORM>
        <TRANSL xml:lang="zh">所唱的歌</TRANSL>
    </S>
    <S id="420">
        <FORM>inghai-iapun</FORM>
        <TRANSL xml:lang="zh">被知道</TRANSL>
    </S>
    <S id="421">
        <FORM>matataiklas</FORM>
        <TRANSL xml:lang="zh">學者</TRANSL>
    </S>
    <S id="422">
        <FORM>makusaicin</FORM>
        <TRANSL xml:lang="zh">使用這個</TRANSL>
    </S>
    <S id="423">
        <FORM>mananulu</FORM>
        <TRANSL xml:lang="zh">謹慎</TRANSL>
    </S>
    <S id="424">
        <FORM>tuskun</FORM>
        <TRANSL xml:lang="zh">同聲</TRANSL>
    </S>
    <S id="425">
        <FORM>mililiskin</FORM>
        <TRANSL xml:lang="zh">一直想著</TRANSL>
    </S>
    <S id="426">
        <FORM>mapintamasaz</FORM>
        <TRANSL xml:lang="zh">使有勇氣、力量</TRANSL>
    </S>
    <S id="427">
        <FORM>mapisling</FORM>
        <TRANSL xml:lang="zh">唱出悅耳之聲</TRANSL>
    </S>
    <S id="428">
        <FORM>mabungbung</FORM>
        <TRANSL xml:lang="zh">重低音</TRANSL>
    </S>
    <S id="429">
        <FORM>macindun</FORM>
        <TRANSL xml:lang="zh">編織</TRANSL>
    </S>
    <S id="430">
        <FORM>kastanun</FORM>
        <TRANSL xml:lang="zh">重視</TRANSL>
    </S>
    <S id="431">
        <FORM>namasaiv</FORM>
        <TRANSL xml:lang="zh">將給予</TRANSL>
    </S>
    <S id="432">
        <FORM>tukban</FORM>
        <TRANSL xml:lang="zh">篩子</TRANSL>
    </S>
    <S id="433">
        <FORM>mailanhabas</FORM>
        <TRANSL xml:lang="zh">傳統</TRANSL>
    </S>
    <S id="434">
        <FORM>macingan</FORM>
        <TRANSL xml:lang="zh">取名字</TRANSL>
    </S>
    <S id="435">
        <FORM>pantas-anun</FORM>
        <TRANSL xml:lang="zh">親戚</TRANSL>
    </S>
    <S id="436">
        <FORM>mapandailaz</FORM>
        <TRANSL xml:lang="zh">按序</TRANSL>
    </S>
    <S id="437">
        <FORM>maupacia</FORM>
        <TRANSL xml:lang="zh">是這樣</TRANSL>
    </S>
    <S id="438">
        <FORM>tinustangusan</FORM>
        <TRANSL xml:lang="zh">頭生</TRANSL>
    </S>
</TEXT>
