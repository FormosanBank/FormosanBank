<?xml version="1.0" ?>
<TEXT xml:lang="bunun." source="20_Tanqun-Bunun">
    <S id="0">
        <FORM>sia ki takBanuaz, takiVatan, takiTudu, takiBakha siin Bubukun.</FORM>
        <TRANSL xml:lang="zh">是巒社群、丹社群、卡社群、卓社群和郡社群。</TRANSL>
    </S>
    <S id="1">
        <FORM>Sia takBanuaz a nanu tu isaan mai-asang, haiphaipin ti a tunlusquin aingka taunasaan Tankinuz miqumis.</FORM>
        <TRANSL xml:lang="zh">巒社群住在原鄉，後來遷移到了後山生活。</TRANSL>
    </S>
    <S id="2">
        <FORM>Bubukuna ngaus minvaaz, naita amin a malalabas bunun tu siduq.</FORM>
        <TRANSL xml:lang="zh">郡社群先分開出走的，他們也是人數最多的族群。</TRANSL>
    </S>
    <S id="3">
        <FORM>Maimalalabas a Bunun isaan Lamungana ta miqumis, nahaiza tu mas-an suqis saba mutda ka bunun,</FORM>
        <TRANSL xml:lang="zh">有很多布農族人在南投縣居住生活，將近有一萬多人在那裏，</TRANSL>
    </S>
    <S id="4">
        <FORM>maaq laupadau ka Bunun a malvasvasin isaan Takau, Taitu siin Tankinuz.</FORM>
        <TRANSL xml:lang="zh">其他的布農族則分散在高雄市、台東縣、花蓮縣。</TRANSL>
    </S>
    <S id="5">
        <FORM>Maaq dau ka Bunun tu islulus-an dailaza a maisnasaan amin takBanuz siniza.</FORM>
        <TRANSL xml:lang="zh">布農族的祭典，都是來自巒社群來的。</TRANSL>
    </S>
    <S id="6">
        <FORM>Maaq dau ka takBanuaza a, aza-aza maisi-atikisang inisnavaan i inaita madadaingaz isia Bunun tu islulus-an. Paqpung maaq a duma siduq a munsaan amin takBanuaz ta mapasnava ki Bunun tu islulus-an dailaz.</FORM>
        <TRANSL xml:lang="zh">巒社群人個個是從小被他們的耆老教導有關布農族人的祭典。</TRANSL>
    </S>
    <S id="7">
        <FORM>Maaq dau ka Bunun tu islulus-ana a sia buana maisnava, haiza siduq a mas-an buan a islulus-an, haiza a mas-an qan dusa buan a islulus-an.</FORM>
        <TRANSL xml:lang="zh">布農族的祭典是月亮教導的，有的族群有10個月的祭儀，丹群則有12個月的祭儀，</TRANSL>
    </S>
    <S id="8">
        <FORM>Maaq dau ka takiVatan a, haiza tu mas-an qan dusa buan a islulus-an, maupa ta dau ka takiVatan tu islulus-an tu:Lus-an buan Paqunan, Lus-an buan Pabizauan,</FORM>
        <TRANSL xml:lang="zh">那些是：開墾祭、潔淨祭、</TRANSL>
    </S>
    <S id="9">
        <FORM>Lus-an buan Al-uan, Lus-an buan Unqumaan, Lus-an buan Pinangan, Lus-an buan Qulu-an, Lus-an buan Tustusan,</FORM>
        <TRANSL xml:lang="zh">休憩祭、整地祭、撒種祭、除草祭、梳理祭、</TRANSL>
    </S>
    <S id="10">
        <FORM>Lus-an buan Palaqtaingaan, Lus-an buan Davunan, Lus-an buan Saudaan, Lus-an buan Pasiqaulusan, Lus-an buan Andaza.</FORM>
        <TRANSL xml:lang="zh">射耳祭、鬼祭、採收祭、孩童祭典、進倉祭。</TRANSL>
    </S>
    <S id="11">
        <FORM>Maaq a Bunun a inisaan asang Nantu ta.</FORM>
        <TRANSL xml:lang="zh">布農族曾經住在南投縣境。</TRANSL>
    </S>
    <S id="12">
        <FORM>Tupa ka maimadadaingaz tu, inisaan dau ka madadaingaz uqaivan vali tu mabukzavan miqumis, tupaun a daingi-anan a tu Lukang;</FORM>
        <TRANSL xml:lang="zh">祖先們說：先祖們曾經在西部的平坦之地居住過，那個地方叫做鹿港；</TRANSL>
    </S>
    <S id="13">
        <FORM>maaq dau ka Bubukuna isaan Linpau, Linkipu, Taulak siin Lamtau.</FORM>
        <TRANSL xml:lang="zh">郡社群住在林埔林圯埔、斗六和南投。</TRANSL>
    </S>
    <S id="14">
        <FORM>Maaq a madadaingaz a tunlusqu saan Saviq ta, nii aingka isdauk tunlulusqu, tis-uni kikilim i baqlu tu qanupan siin unqumaan.</FORM>
        <TRANSL xml:lang="zh">祖先們遷徙至玉山那裏，為了尋找獵場和農田，他們不斷地遷移。</TRANSL>
    </S>
    <S id="15">
        <FORM>Haiza mita Bunun qabasang nuum a siduq; takiVatan, takiBakha, takiTudu, takBanuaz, Bubukun siin Takupulaan.</FORM>
        <TRANSL xml:lang="zh">從前布農族有六個族群；丹社群、卡社群、卓社群、巒社群、郡社群和塔柯布蘭群。</TRANSL>
    </S>
    <S id="16">
        <FORM>Maisna saan dau ata Bunun takBanuaz minvaaz.</FORM>
        <TRANSL xml:lang="zh">布農族從巒社群分出來的。</TRANSL>
    </S>
    <S id="17">
        <FORM>Sia dau Bubukun siin Takupulaan a tangus minvaaz, siin dau takiBakha, maaq dau ka takiTudu a minvaaz saan takiBakha, kinuzin tu amin a takiVatan maisna saan takBanuaz minvaaz munsaan haulVatan.</FORM>
        <TRANSL xml:lang="zh">郡社群和塔柯布蘭群先分出來，然後是卓社群，卡社群是從卓社群分出的，丹社群是最後從巒社群分出，到下游的丹社群農地的。</TRANSL>
    </S>
    <S id="18">
        <FORM>Laupakadau ka Bunun malvasvasin isaan Taiuan ti, maaq a Bubukuna isaan Taitu, Takau siin Nantu ta,</FORM>
        <TRANSL xml:lang="zh">現在的布農族，分散在這個台灣。郡社群居住在高雄市和南投縣，</TRANSL>
    </S>
    <S id="19">
        <FORM>maaq a takiBakha siin takiTudu ka a isaan Nantu ta, maaq a takBanuaza isaan Kalingku siin Nantu ta,</FORM>
        <TRANSL xml:lang="zh">卡社群和卓社群居住在南投縣，巒社群居住在花蓮縣和南投縣，</TRANSL>
    </S>
    <S id="20">
        <FORM>maaq a takiVatan a isaan Kalingku, Taitu siin Tamaluan ta.</FORM>
        <TRANSL xml:lang="zh">丹社群居住在花蓮縣，台東縣和地利村。</TRANSL>
    </S>
    <S id="21">
        <FORM>Isia Bunun taikiqabasan isisipul tu qani-anana sanasia dau mabailulu tu buan.</FORM>
        <TRANSL xml:lang="zh">布農族傳統的曆法是以月亮的圓缺來訂定的。</TRANSL>
    </S>
    <S id="22">
        <FORM>masitaluq tu buan siin masidakis tu buan ,masipul i islulus-an tu qani-anan.</FORM>
        <TRANSL xml:lang="zh">所有祭儀活動也是以月亮為主而定的。</TRANSL>
    </S>
    <S id="23">
        <FORM>Makusia amin istaa mapinsia ki imita Bunun tu islulus-an. Maaq dau ka Bununa isaan asang Qanituan kaidu-anan i mailantangus bunun sinkaus tu banhil, maaq dau ka nakuzkuzaun tu qani-anana isanun naita banhil makaus mapasqaal,</FORM>
        <TRANSL xml:lang="zh">布農族在祖靈部落發現，祖先們把行事曆刻畫在木板上，</TRANSL>
    </S>
    <S id="24">
        <FORM>paqpun maaq a “Isisipul Qani-anan Tu Sinkaus Banhil” a, min-uni-in laupadau Takisilazan bunun makitvaivi tu sinpapatas, namaqtuin dau ata mapapatas i sinpalasBunun tu qalinga.</FORM>
        <TRANSL xml:lang="zh">因而「木刻畫曆」成為台灣原住民族獨特的木刻上的符號，也被認為是邁向文字化過程的重要里程碑。</TRANSL>
    </S>
    <S id="25">
        <FORM>Maaq a sinkakaus isaan “Isisipul Qani-anan Tu Sinkaus Banhil” a, az-az amin pali-uni ki is-ungququma siin isqaqanup tu dailaz, kausun naita amin maisna kitngaa saukanaqtung tu qani-anan.</FORM>
        <TRANSL xml:lang="zh">符號的內容都是與農耕狩獵祭儀活動的相關記述，並且標示出時間軸，與活動所進行的起止天數。</TRANSL>
    </S>
    <S id="26">
        <FORM>Isaan “Isisipul Qani-anan Tu Sinkaus Banhil” tu sinkakausa, isia dau bunun, titi, sinsusuaz, is-ungququma tu tail-ai-an, isqaqanup tu qaimamangsut, quma siin vunun tu sinkakaus.</FORM>
        <TRANSL xml:lang="zh">在「木刻畫曆」中的符號，以人形、動物、植物、農具、獵具、田地等圖形。</TRANSL>
    </S>
    <S id="27">
        <FORM>Qailis ata usaduan i malaqtainga siin mapipinang tu sinkakaus.Isaan “Isisipul Qani-anan Tu Sinkaus Banhil” ta, haiza busul, vanis, haiza amin a min-ia ki auqsa, maduq, tai siin vunun tu sinkakaus.</FORM>
        <TRANSL xml:lang="zh">代表性的字畫，如：射耳祭、播種祭等。畫中常見有槍、山豬、選種、小米、芋頭、水田等的圖案。</TRANSL>
    </S>
    <S id="28">
        <FORM>Maaq dau ka Bunun a, sintupa tu bunun tuza.</FORM>
        <TRANSL xml:lang="zh">布農族的意思是真正的人的意思。</TRANSL>
    </S>
    <S id="29">
        <FORM>Maaq ata Bunun a, mamantuk dau tu takimasaunquan tu miniqumis; isaan mita maimadadaingaz Ludun Daingaz ta kalumaq, i-ita amin maquun munquma.</FORM>
        <TRANSL xml:lang="zh">在台灣原住民族中是典型的高山民族，分布在中央山脈蓋房子，也在那裏開墾農地。</TRANSL>
    </S>
    <S id="30">
        <FORM>Maaq mita takdadaan a, isaan mas-an saba mitulu kaidaqvasan sauhaan mapusan saba mitulu kaidaqvasan tu ludun.</FORM>
        <TRANSL xml:lang="zh">我們的生活空間在海拔在1000公尺到2000公尺之間。</TRANSL>
    </S>
    <S id="31">
        <FORM>Isaan Taiuan ti sikaupa siduq tu takdadaan palaszangun a, sia dau Bunun tu takdadaan a mastaan tu madaqvas daingaz, maaq ata Bunun a, maqtu isaan ludun daingaz miqumis tu siduq.</FORM>
        <TRANSL xml:lang="zh">居住地的平均高度布農族是冠於台灣各族的，在各原住民族之中，最能夠適應高山氣候的一支族群。</TRANSL>
    </S>
    <S id="32">
        <FORM>Qabasang a isaan ata Bunun Saviq ta miqumis;</FORM>
        <TRANSL xml:lang="zh">早期生活地域以玉山山脈為主，包括玉山主峰；</TRANSL>
    </S>
    <S id="33">
        <FORM>isaan ata hima saba mitulu kaidaqvasan sausaan mas-an saba mitulu tu kaidaqvasan miqumis, uka mita painka’kaan, uka amin kaipisingan, mastaan dau tu malaingdaz, maqaqatba.</FORM>
        <TRANSL xml:lang="zh">布農族在海拔500公尺到1000公尺的崇山峻嶺間，能夠自由地來回穿梭，毫不畏懼，活動力特別強。</TRANSL>
    </S>
    <S id="34">
        <FORM>Qabas daingaz a, maaq ata Bununa taksasaan Lamungan, tupaun mita daingi-anana tu “mai-asang”,</FORM>
        <TRANSL xml:lang="zh">最早的居住地在南投即所謂的原鄉，</TRANSL>
    </S>
    <S id="35">
        <FORM>dungzavin makilavi ki vanglaz daingaz munludun, isaan ata Ludun Daingaz tu uqaivan vali siin mabaqaisan miqumis, labanasqat i Ludun Daingaz,</FORM>
        <TRANSL xml:lang="zh">爾後在沿濁水溪而上，在中央山脈以西，玉山以北之間移動，並且穿越中央山脈，</TRANSL>
    </S>
    <S id="36">
        <FORM>musaupa insumaan vali pansaan Kalingku, Taitu siin Takau mantahaan Ludun Daingaz ta miqumis,</FORM>
        <TRANSL xml:lang="zh">東往花蓮、台東以及高雄山區，為台灣原住民族遷移幅度最廣的一族，</TRANSL>
    </S>
    <S id="37">
        <FORM>maaq mita Bunun tu inudadanan a, masmuav dau tu sikasmangmang; maaq mita Bunun dangi-anan dalaq a, mangunu ki Taialu tu dangi-anan.</FORM>
        <TRANSL xml:lang="zh">布農族生活領域分布之廣，在台灣原住民族高居第二位，僅次於泰雅族。</TRANSL>
    </S>
    <S id="38">
        <FORM>Maaq a Bunun qanup tu sinkuzakuza a, maszang dau ki imita iniqumisan tun,</FORM>
        <TRANSL xml:lang="zh">布農族人的狩獵行為，本身就是一種生活，</TRANSL>
    </S>
    <S id="39">
        <FORM>na ispasaduu ki duma miniqumis tu maaq ataa maqatba’ tu mamangan; maqtu amin mapaidaza ki isia Bunun tu ngaan;</FORM>
        <TRANSL xml:lang="zh">可以自我英勇強壯，一種提高社會地位的方式；</TRANSL>
    </S>
    <S id="40">
        <FORM>ansasuu tu mastaan amin a qanup un kasauqbungun tu islulus-an.</FORM>
        <TRANSL xml:lang="zh">更是一種神聖的祭儀行為。</TRANSL>
    </S>
    <S id="41">
        <FORM>Paqpun asa amin dau ka i-asang tu banananaz tu minhamu qanup.</FORM>
        <TRANSL xml:lang="zh">所以部落的男子都會參與。</TRANSL>
    </S>
    <S id="42">
        <FORM>Maaq i qanup a masamu tantitini, asa dau ka qanup bunun tu tantatau, maaq i nii a, tanpipia bunun qanup, naupa ki maaq i tantitini a, na mahaipi minkanaang isaan qanupan ta.</FORM>
        <TRANSL xml:lang="zh">狩獵進行都是由3個人或更多人所組成的獵隊為之，決不單打獨鬥，隻身進入獵場以免意外發生。</TRANSL>
    </S>
    <S id="43">
        <FORM>Maaq dau ka asu’ a isia qaqanup bunun mastaan masi’hal tu u-uskunan, haiza tutupa tau, hima ta a asu’ dasun naita munludun qanup,</FORM>
        <TRANSL xml:lang="zh">獵犬是獵人最佳的伙伴，必有三、五隻隨侍在側，</TRANSL>
    </S>
    <S id="44">
        <FORM>maqtu dau ka asu’a sinap i titi; maqtu amin mahival i qanupan, aupa manaingkal a asu’.</FORM>
        <TRANSL xml:lang="zh">不但可以追擊獵物，又由於狗非常敏捷。</TRANSL>
    </S>
    <S id="45">
        <FORM>Paqpun mastaan a qaqanup bunun tu madaidaz i asu’, piszangun intaa tastu lumaq bunun saduu, maaq i pit-ia ki qaising a ispit-aian amin naingka.</FORM>
        <TRANSL xml:lang="zh">可以為人擔任警戒，因此對獵犬愛護有加，甚至於是為家族成員之一，不將牠們看作是家畜，煮飯時也要為獵犬另外煮一鍋飯。</TRANSL>
    </S>
    <S id="46">
        <FORM>Masamu mapataz asu’, maaq i mapataz asu’ a na vailun a maipataza saan asang nata, nitu pulumaqun.</FORM>
        <TRANSL xml:lang="zh">若殺獵犬者干犯大忌，必將之逐出部落。</TRANSL>
    </S>
    <S id="47">
        <FORM>Maaq i pahuvaiv i tas a asu a, maqtu mapahuvaiv i tas-a saba tingting tu babu daingaz.</FORM>
        <TRANSL xml:lang="zh">一隻獵犬的價值可以換來百斤以上的豬，</TRANSL>
    </S>
    <S id="48">
        <FORM>Ita saduan tu ma’aq a asu un a mastaan tu sasauqbungun mita Bunun saduu.</FORM>
        <TRANSL xml:lang="zh">可見獵犬在布農族人心中的重要地位了。</TRANSL>
    </S>
    <S id="49">
        <FORM>Maaq dau ata Bununa aza-aza amin tu mamangan, maqaqansiap munludun qanup siza ki titi.</FORM>
        <TRANSL xml:lang="zh">布農族人除了驍勇善戰之外，更擅長狩獵。</TRANSL>
    </S>
    <S id="50">
        <FORM>Qabasang tu iniqumisan a, nitu lusqa malhahaqu qaqanup, malka-uni amin quma, maquun,</FORM>
        <TRANSL xml:lang="zh">傳統的生產方式，除了狩獵仍然以山田燒墾的遊耕生活為主，</TRANSL>
    </S>
    <S id="51">
        <FORM>mapistaba masangkun i quma, minang i maduq, masuaz i lamuqu, hutan siin tai, Maaq mita Bunun tu qaising a sia maduq siin sinpasimazav;</FORM>
        <TRANSL xml:lang="zh">山田種植小米玉米甘藷芋頭，小米和陸稻主要的食物來源；</TRANSL>
    </S>
    <S id="52">
        <FORM>maaq a qainanup tu titia siin siniza tu sanglava isquul i qaising maun.</FORM>
        <TRANSL xml:lang="zh">獲獵物的肉與採集來的野菜則為副食。</TRANSL>
    </S>
    <S id="53">
        <FORM>Minsumin dau ka Lipuuna (maisna saan 1930 punsanan), kitngain ata isnavaan masuaz i paaz, paiska tudipin ata Bunun kama niin dau masuaz i maduq.</FORM>
        <TRANSL xml:lang="zh">日據時代（1930年代）日本人持續推廣水稻，逐漸取代小米了。</TRANSL>
    </S>
    <S id="54">
        <FORM>Maaq a davus maduqa tupaun mita Bunun tu, “Davus Bunun.” Maisnaqabasang a, maaq a “Davus Bunun” una mastaan kazimanun mita tu ququdan, haizaan aipa alukulu.</FORM>
        <TRANSL xml:lang="zh">小米酒是布農族人稱之為「布農酒」。傳統上的含酒精飲料聖品。</TRANSL>
    </S>
    <S id="55">
        <FORM>Tupaun mita Bunun tu (ma)davus, lusqa tu maaq a davusa a makamun tu mapa-is. Maaq a “Davus Bunun” a maduqlas, mahansum, kama madavus, kama maqaizu qudan.</FORM>
        <TRANSL xml:lang="zh">布農族人稱之為「甜的」，其實酒是辣的，是苦的。質地白濁、香醇，微帶酸甜味，</TRANSL>
    </S>
    <S id="56">
        <FORM>Maaq a davus una nitu kaupa isaan lus-anan ata ikma-aiun, qailis amin ikma-aiun dis minsuma a taintungu tu tais-aan.</FORM>
        <TRANSL xml:lang="zh">目前為止，堪稱是布農族的族酒。除了用作祭典聖品之外，也常用來接待賓客。</TRANSL>
    </S>
    <S id="57">
        <FORM>Maaq a Bunun a masinasaan tas-a buan sauhaan mas-an qan dusa buan haiza amin a islulus-an,</FORM>
        <TRANSL xml:lang="zh">布農族人一年到頭沉浸在宗教的祭祀與慶典裡，</TRANSL>
    </S>
    <S id="58">
        <FORM>sia tangqapu lulus-an siin mamumu’mua madas tastu asang tu tais-aan lus-an.</FORM>
        <TRANSL xml:lang="zh">祭司與巫師是主要的宗教執行者。</TRANSL>
    </S>
    <S id="59">
        <FORM>Maaq a madas lulus-an tu bununa a, az-az amin banananaz, uka a binanau-az,</FORM>
        <TRANSL xml:lang="zh">通常祭司是由男人充任，沒有女人擔任，</TRANSL>
    </S>
    <S id="60">
        <FORM>maaq dau ka islulus-an tu sinkuzakuza ki a, sia tama ta mangunu masaiv i isiata bananaz tu uvaz-az pakuzakuza,</FORM>
        <TRANSL xml:lang="zh">其職位的傳授是以父傳子為原則，</TRANSL>
    </S>
    <S id="61">
        <FORM>maaq dau ka tangqapu lulus-an tu sinkuzakuza a sia dau i-asang ti sikaupa ka is-unququma tu dailaz.</FORM>
        <TRANSL xml:lang="zh">祭司是主持一切有關於農業部落祭儀。</TRANSL>
    </S>
    <S id="62">
        <FORM>Maaq mita Bunun tu islulus-an a haiza a ituskuun tu islulus-an, haiza dau ka madaing tu islulus-an, maszang i isia tastu siduq tu islulus-an; haiza dau ka atikis tu islulus-an,</FORM>
        <TRANSL xml:lang="zh">祭祀的方式通常有一定之共祭團體，祭祀單位有大小之分，</TRANSL>
    </S>
    <S id="63">
        <FORM>maszang i isia tastulumaq tu lulus-anan, haiza maitastu qabu’ tu lulus-anan, haiza tastu dalaq tu lulus-anan, haiza sanasia islulus-an tu dailaz,</FORM>
        <TRANSL xml:lang="zh">如：已是族為單位，以家庭為單位，有以數姓氏為單位，或以地域為單位合而為一的祭祀單位，</TRANSL>
    </S>
    <S id="64">
        <FORM>haiza sanasia tinaisaq tu taisaq lus-an, haiza sanasia sinpaitupa tu qani-anan lus-an, nii dau mamaszang.</FORM>
        <TRANSL xml:lang="zh">大多依季節舉行祭祀，也有採夢的啟示，或協議方式排定祭祀的時間。</TRANSL>
    </S>
    <S id="65">
        <FORM>Maaq dau ka tangqapu lulus-an tu kuzkuzaun a sia ki; luklas makisaiv diqanin tu saipukavang, masulpak i aikas-angan bunun nastu ti, mapin-uka ki kanaang,</FORM>
        <TRANSL xml:lang="zh">祭司活動主要是以祈求上蒼庇佑、開運、息災、</TRANSL>
    </S>
    <S id="66">
        <FORM>mapindua ki sina-imaun, mapusbai ki Qanitu Dikla’, mapidauqpus i sinunbangan bunun tu is-aang,</FORM>
        <TRANSL xml:lang="zh">豐收、驅邪、長壽、</TRANSL>
    </S>
    <S id="67">
        <FORM>mapalibauszang i bunun, matumasqing i diqanin, minbaas madaidaz i diqanin.</FORM>
        <TRANSL xml:lang="zh">平安、答謝、酬神等。</TRANSL>
    </S>
    <S id="68">
        <FORM>Maaq ata Bunun a nitu qalmangqalmang tu miniqumis, kanasia ki dailaz kuzakuza. Madungdung a is-aang, mintas-a ka is-aang kuzakuza; sanasia Diqanin tu sinqaqasam miqumis, nii ata pinmama’az i kakaunun siin titi.</FORM>
        <TRANSL xml:lang="zh">布農族人很守法、安分、合群、守紀、樂天，並且懂得調適自然環境的民族。</TRANSL>
    </S>
    <S id="69">
        <FORM>Madia mita islulus-an, maisnasaan silibaun i tina sauhaan mudaan nastu ti, imita tastu iniqumasana a, sanasia amin Bunun tu samu.</FORM>
        <TRANSL xml:lang="zh">由於祭儀多，因而禁忌也特別多，一個人從出生到死亡，生活無不與禁忌構成關聯。</TRANSL>
    </S>
    <S id="70">
        <FORM>Maaq a samu una ikma-aiun isaan islulus-an, ikma-aiun amin madailaz i anak-anak tu sinkuzakuza, nii dau ka tastulumaq siin tastu asang bunun maqtu angqailu ki samu ti.</FORM>
        <TRANSL xml:lang="zh">禁忌在個人的生活，家庭制度與社區規範，是一項牢不可破的宗教法律。</TRANSL>
    </S>
    <S id="71">
        <FORM>Latuza ata Bunun tu, maaq i kapimaupa ata samu ti kuzakuza a, na malibauszang ata miqumis isaan nastu ti, maaq a tastulumaq a na malinaskal amin ,na nii tu unsaqzangan.</FORM>
        <TRANSL xml:lang="zh">一般相信靠著嚴守禁忌的事實，不但可以使個人生命得到安全，家庭得平安，更可以使經濟豐裕。</TRANSL>
    </S>
    <S id="72">
        <FORM>Maaq a samu un a, maszang i sinhihiqin asa tu kapimaupaun.Maaq dau ka taintungu munsaan asang Bununa, asa amin tu kanasia ki samu tu dailaz miqumis.</FORM>
        <TRANSL xml:lang="zh">禁忌，亦即誡命，甚至是來到布農族部落裡的人，在禁忌面前一律平等，都要遵守；</TRANSL>
    </S>
    <S id="73">
        <FORM>Maaq i angqailu ki samu a, na sanasia samu tu dailaz mapinsaqtu’intaa, maaq i maupa ta a, na ukain a bunun qalmang labanasqat i samu ti.</FORM>
        <TRANSL xml:lang="zh">若干犯神聖禁忌的，須接受禁忌的制裁，如此一來自然無人敢違犯禁忌了。</TRANSL>
    </S>
    <S id="74">
        <FORM>Laupaku ata Bunun a, malvasvas miqumis isaan Nantu, Takau, Taitu’ siin Kalingku’, maaq a asang a isaan amin misqang ludun daingaz, kapisingun a dangi-anan, az-az amin isaan makazhavan siin masaungquan ;</FORM>
        <TRANSL xml:lang="zh">布農族的部落目前分別座落在南投縣的信義鄉和仁愛鄉；高雄市的那瑪夏區和桃源區；台東縣的海端鄉和延平鄉，以及花蓮縣的卓溪鄉與萬榮鄉；還有散居在台東縣的長濱鄉與花蓮縣的豐濱鄉。大多的部落在山腰的位置，地勢寒冷險惡，且多為陡坡之地；</TRANSL>
    </S>
    <S id="75">
        <FORM>imita tandingalan siduq a, haiza Sau,Taluku, Bantalang, Ngaingai, Puut siin Tauluu;</FORM>
        <TRANSL xml:lang="zh">我們的鄰居有鄒族、太魯閣族、阿美族、卑南族、客家人、閩南人，以及漢人；</TRANSL>
    </S>
    <S id="76">
        <FORM>maaq i asa munsaan asang Bunun a, na angqai tutupa kaivungkaivung tu daan kuis, nii dau ka daan masi’hal laqaiban.</FORM>
        <TRANSL xml:lang="zh">須經過彎蜒難行的小徑才能夠到達布農部落。</TRANSL>
    </S>
    <S id="77">
        <FORM>Imita Bunun tu tantutunguan siin qaitmalan tu asanga isaan Taitu’ tu “Asang Bunun” ta, maaq a masusuaz isbabaliv tu sanglav siin kukut-aqun a,</FORM>
        <TRANSL xml:lang="zh">布農族的觀光產業首先要提的是台東縣的布農部落，具有布農族特色的休憩園區，</TRANSL>
    </S>
    <S id="78">
        <FORM>isaan Nantu ta, i-ita amin a sisizaan vuzuu siin bunuaz busul.</FORM>
        <TRANSL xml:lang="zh">其次南投縣的高山蔬果、葡萄園與梅子園，</TRANSL>
    </S>
    <S id="79">
        <FORM>Haiza amin isaan Taitu’ Litu tu asang masusuaz i tamana.</FORM>
        <TRANSL xml:lang="zh">再來是台東的利稻的高麗菜園區。</TRANSL>
    </S>
    <S id="80">
        <FORM>Maaq ata Bunun a isaan madaqvasan tu ludun miqumis, masi’hal dau ka sinsusuaz sanglav siin kukut-aqun, isbaliv mita a sinsusuaz, min-uni ki sui ikma-aiun mita.</FORM>
        <TRANSL xml:lang="zh">布農部落因地處高海拔地區所以有利於種植高山蔬果，也是成為很好的觀光資源。</TRANSL>
    </S>
    <S id="81">
        <FORM>Imita Bunun mastaan kadimanun daingaz tu sinkuzakuza a, sia ki pasibutbut tu sintusasaus. Isaan paat buan a, miszang ata amin Bunun lus-an i Malaqtainga,</FORM>
        <TRANSL xml:lang="zh">布農部落有最優質的人文觀光資源，即布農族名聞遐邇的八部和唱每年的四月在射耳祭的時候，</TRANSL>
    </S>
    <S id="82">
        <FORM>saisais saan Nantu, Takau, Taitu’ siin Kalingku’ mapalus-an, ispasaduu ki imita maikikingina . Paqpun maqtu ata usaduan i malalabas bunun muskun pasibutbut siin muskun malastapang.</FORM>
        <TRANSL xml:lang="zh">常有多人的八部和唱與贊功宴的表演。</TRANSL>
    </S>
    <S id="83">
        <FORM>Sikaupa siduq haiza amin intaa makitvaivi tu iniqumisan, a mindaukdaukin min-uni ki na kanadaan naita miqumis tu taiklas.</FORM>
        <TRANSL xml:lang="zh">任何一個民族都有其文化上的特質，這些特質在長久的歷史發展過程中，逐漸成為穩定的形式而自成體系。</TRANSL>
    </S>
    <S id="84">
        <FORM>Maaq ata Bununa, haiza dau makitvaivi tu sintusasaus tupaun tu “Pasibutbut”; mastaan dau tu kapanuun tan-a, uka dau nastu duma bisngav maqtu palaszangun.</FORM>
        <TRANSL xml:lang="zh">就布農族而言，族人的八度和聲最是世人的奇妙的經驗。</TRANSL>
    </S>
    <S id="85">
        <FORM>Anatupa tu na makuaq a dalaq siin diqanin i mukhuvaiv, nanu dau ka imita “Pasibutbut” un tu nitu minvaivi.</FORM>
        <TRANSL xml:lang="zh">不管時空如何轉移，布農族人的獨特團體合音的唱法永遠不會改變。</TRANSL>
    </S>
    <S id="86">
        <FORM>Maaq mita Bunun Lus-an Minang Maduq tu sintusasaus a, haiza taismi tau,</FORM>
        <TRANSL xml:lang="zh">布農族的祈禱小米豐收歌至少有三種，</TRANSL>
    </S>
    <S id="87">
        <FORM>maaq a tas-a a, Isia Bubukun sintusaus tu “Pasibutbut”;</FORM>
        <TRANSL xml:lang="zh">一、郡群的巴悉布忒布忒；</TRANSL>
    </S>
    <S id="88">
        <FORM>dusa a, isia takBanuaz sintusasaus tu “Malastumaz”.</FORM>
        <TRANSL xml:lang="zh">二、巒群的熊式歡詠；</TRANSL>
    </S>
    <S id="89">
        <FORM>Tau a, isia takiVatan sintusaus tu “Malasvanis”.</FORM>
        <TRANSL xml:lang="zh">三、丹群的熊（以山豬區別）是歡呼。</TRANSL>
    </S>
    <S id="90">
        <FORM>Musqa tu maaq qansaipunin duma bunun a, sia dau “Pasibutbut” un,</FORM>
        <TRANSL xml:lang="zh">目前享譽國際的算是郡群的巴悉布忒布忒，</TRANSL>
    </S>
    <S id="91">
        <FORM>maaq aipa a, haiza dau taismai tau tu sing-av tusausun; sia ki maiduduu a, manukis a, siin mabungbung.</FORM>
        <TRANSL xml:lang="zh">她們是一種以1，3，5三個音符所構成八度音的和聲，</TRANSL>
    </S>
    <S id="92">
        <FORM>Asa tu haiza vavau sausaan mas-an qan dusa ka banananaz muskun tusasaus, na tudiip dau ka sintusasaus masling tan-aun.</FORM>
        <TRANSL xml:lang="zh">通常由8-12個男人共同完成的唱法。</TRANSL>
    </S>
    <S id="93">
        <FORM>Maaq laupakadau a, maaq a Pasibutbut siin Malasvanis una isanunin kiukai tu huzasiing madailaz tusasaus,</FORM>
        <TRANSL xml:lang="zh">目前，布農族已將此傳統唱法轉移到現代基督宗教的聖歌裡，</TRANSL>
    </S>
    <S id="94">
        <FORM>tupaunin tu Malasmadadaingaz, tusausun i imita madadaingaz siin maikikingna. Maaq dau ka Pasibutbut tu sintusaus a, tingquzaun i duma siduq tu bunun tann-a, aupa maaq dau ka bisngava a haizaan i tamasaz. Paqpun asa ata tu sasauqbung malka imita malasmadadaingaz tu sintusasaus.</FORM>
        <TRANSL xml:lang="zh">以古調的方式繼續傳唱著，把族人最虔誠的心聲，匯聚成為一股強而有力的神祕之音，上下流竄，與造物者溝通。</TRANSL>
    </S>
    <S id="95">
        <FORM>Mailantangus Bunun kadavus a, ngausang dau makusia tas-a pakatnulan tilas ka-uni, a pukunun i danum mapit-ia mapin-ul-ul,</FORM>
        <TRANSL xml:lang="zh">布農族釀酒先以一公升的小米，加上八分的水煮成粥，</TRANSL>
    </S>
    <S id="96">
        <FORM>min-ul-ulin a susaan hima pakatnulan tilas, kunbuun saan pakiung masasngul;</FORM>
        <TRANSL xml:lang="zh">再加入五倍的小米，放入甕中；</TRANSL>
    </S>
    <S id="97">
        <FORM>uqnaunang siza mapunhapav, a lusquunin punsaan kama mapit-ia, masasakin a tasavun mapiskazhav, hibulan i tamul, punsanun pakiung kunbu’ patananaul,</FORM>
        <TRANSL xml:lang="zh">稍後取出來放入鍋內煮，從飯鍋取出後，予以冷卻再加入紅藜果實約7：3的比例放入甕中，</TRANSL>
    </S>
    <S id="98">
        <FORM>pisanun baning sisila, taltiun tu qanian, talsipatunin a, tudipin min-uin davus.</FORM>
        <TRANSL xml:lang="zh">放在爐邊三、四天後，即成為酒了。</TRANSL>
    </S>
    <S id="99">
        <FORM>Haizang dau ka taikiqabasanang tu isasasput davus tu sinkuzakuza; maaq dau ka tilasa a, kusi-aun ngulus bunun mapapaq, mapin-uni ki tamul, sauhaan talnanaulin a, mindavusin dau.</FORM>
        <TRANSL xml:lang="zh">還有最原始的釀酒方法：用嘴咬碎小米，作為酒母，待其發酵後即成了酒。</TRANSL>
    </S>
    <S id="100">
        <FORM>Haizang dau tas-a mastaan dau tu mahiav salaz minsia ka davus, maaq dau ka kinitdaan tu tamula punkunbuun saan pakiung ta,</FORM>
        <TRANSL xml:lang="zh">第二次釀酒的方法就方便多了，把剩下的酒糟放入甕內，</TRANSL>
    </S>
    <S id="101">
        <FORM>susan i tamul a, siza ki tilas masasngul saan danum, mazaipuqin a tilasa a, pit-aiun, maaq a pinit-ia tilasa a pukunun i sinasngul tu tamul ta, susanang danum,</FORM>
        <TRANSL xml:lang="zh">以紅藜的果實做酒母。將小米浸泡於水中，等到米粒軟了再加火蒸煮，蒸煮過的小米放入裝有酒糟的甕中混和，加入水，</TRANSL>
    </S>
    <S id="102">
        <FORM>pisanun baning sisila patalnanaul, taltiunin a, minsiin dau ka sinasngul tu davusa.</FORM>
        <TRANSL xml:lang="zh">放在爐邊三日，即完成釀酒過程。</TRANSL>
    </S>
    <S id="103">
        <FORM>Maaq dau ka tinas-i davusa a maqaizuqaizu dau qudan.</FORM>
        <TRANSL xml:lang="zh">酒略帶有酸味。</TRANSL>
    </S>
    <S id="104">
        <FORM>Maupata dau imita hulus Bunun tu; maaq a binanau-aza sia dau masanglav siin mataqdung hulus a painukun,</FORM>
        <TRANSL xml:lang="zh">布農族傳統服飾，女子以藍、黑色為主要色彩，</TRANSL>
    </S>
    <S id="105">
        <FORM>madadauqpus dau ka pat-ima’an, maaq dau ka sintindun a mansisila a, istaqaisan i mananua-az tu maqaihav tikis, Painukan dau ki tuhilan siin balanbang;</FORM>
        <TRANSL xml:lang="zh">長袖斜襟式上衣，並有滾邊織紋，頭飾則鑲有串珠等裝飾物，搭配黑裙穿著；</TRANSL>
    </S>
    <S id="106">
        <FORM>maaq dau ka tikdasa tusulan i mananau-az tu kilingkiling, maaq a bungu a pundaan i qaimumulu, tusulan i kakaunan siin hana ki sizu, patqaulusan dau ka mumudan, punabustulan dau ka ima, maaq dau ka bikni a bulalai-an.</FORM>
        <TRANSL xml:lang="zh">頭上有包頭巾、菸斗和月桃花；頸上掛有項鍊；手戴戒指，小腿繫上綁腿 。</TRANSL>
    </S>
    <S id="107">
        <FORM>Maaq a bananaz hulusa kama maduqlasduqlas saduan, maaq dau ka patva-uana a haiza manau-az tu sintitindun isaan hiku, musqa tu ukaan i pat-imaan; maaq a pankunbuun a sia ki kuling, maaq dau qabasang a banananaza a kuntapisan amin.</FORM>
        <TRANSL xml:lang="zh">男子以米黃色為底，著長背心，衣背有織紋，但是沒有衣袖，內著胸衣及遮陰布。</TRANSL>
    </S>
    <S id="108">
        <FORM>Maaq a minhamu lus-an tu bananaz asa dau tu tikdasan, qaulusan, punhitulan, maaq a taingaa padangian i kanmau, isqailian dau ki via. Minqala amin a bananaz minhamu lus-an.</FORM>
        <TRANSL xml:lang="zh">祭典時，男子頭上帶頭飾、項飾、耳墜飾、戒指，腰間佩刀。</TRANSL>
    </S>
    <S id="109">
        <FORM>Haiza mailantangus hulus quhal siin tamuhun quhal painukun i banananaz lus-an, tis-uni tu asa saduan bunun tu manau-az aingka saduan.</FORM>
        <TRANSL xml:lang="zh">此外，也有皮衣、皮帽。</TRANSL>
    </S>
    <S id="110">
        <FORM>Haiza dau ka ma-uman imisqang tu nipun, samanau-azan dau aipa duma bunun saduu.</FORM>
        <TRANSL xml:lang="zh">為了更加美麗動人，布農族有鑿門牙的習俗。</TRANSL>
    </S>
    <S id="111">
        <FORM>Maaq a Bunun tu iskalulumaq a vavivaivi, haiza kusi-aun liiq, haiza kus-aun banhil, haiza kusi-aun bistav ka-uni.</FORM>
        <TRANSL xml:lang="zh">布農族的房屋建材，有茅草、木板與石板。</TRANSL>
    </S>
    <S id="112">
        <FORM>maszang isaan Nantu siin Kalingku, aupa madia a batu maqtu iskalumaq, paqpun makusia aingka bistav kalumaq.</FORM>
        <TRANSL xml:lang="zh">例如在南投、花蓮的高山地帶石盤石出產較豐富，則以石板為建材。</TRANSL>
    </S>
    <S id="113">
        <FORM>maaq a isaan Taitu a makusia banhil kalumaq, musqatu aza-aza ata Bunun makusia liiq,banhil, talum siin lukis kalumaq.</FORM>
        <TRANSL xml:lang="zh">在台東則多用木板，惟大多以茅草、木、竹與樹皮等作為建材。</TRANSL>
    </S>
    <S id="114">
        <FORM>Maaq dau ka sinkai-uni lumaq a madadauqpus, maaq dau ka kalumaqan a antansaan ludun misqang siin tanhapav i ludun, maaq dau ka hilav a masisaan vanglaz.</FORM>
        <TRANSL xml:lang="zh">布農族的房子形式，大致上是長方形。建地通常選擇在山麓、台地，面向溪谷。</TRANSL>
    </S>
    <S id="115">
        <FORM>Maaq i matas-i lumaq a, ngausun a sinbalung makusia batu maqutun, kahilavan a lumaq, maaq a bukzavan a sia dalaq siin bistav.</FORM>
        <TRANSL xml:lang="zh">通常蓋房子的時候，牆垣先用石板砌成，前面有出入口，屋內為泥土地板，或以石板鋪上。</TRANSL>
    </S>
    <S id="116">
        <FORM>Maaq a lumaq a tas-a tas-a ka tinas-i, malkinuza haiza patilasan, haiza amin sapalan isaan dingalan patilasan ta, maaq dau ka tamatina tu sapalan a isisila ki patilasan ta.</FORM>
        <TRANSL xml:lang="zh">房間的格局為單房，後半部設有穀物儲藏室，左右為寢室，父母的臥房則規劃在最靠近穀倉。</TRANSL>
    </S>
    <S id="117">
        <FORM>Imisqang lumaq a haiza dusa baning, maaq a tanavanana ispitia ki na kaunun bunun, tanavilia ispit-ia ki na kaunun i sinanaipuk.</FORM>
        <TRANSL xml:lang="zh">房屋中間有兩個爐灶，右爐煮給人食用的，左爐煮給家畜食用的。</TRANSL>
    </S>
    <S id="118">
        <FORM>Maaq dau ka Bunun tu tastulumaq bununa malalabas, muskun amin isaan lumaq ta miqumis, paqpung nitu tinquzaun i haiza masipatun, maaq nii a mahimaun a bunun isaan lumaq ta.</FORM>
        <TRANSL xml:lang="zh">通常布農族有好多人共住在一個屋簷下的，因此一個家庭有四、五十人，是不足為奇的。</TRANSL>
    </S>
    <S id="119">
        <FORM>Maaq dau ka patlukisan a dadainpusan i sinsusuaz siin qaimamangsut. Kalangqa amin dau ka Bunun isaan quma, haiza amin a luluman, maszang i patulkukan, patbabuan, patqanvangan, patsidian.</FORM>
        <TRANSL xml:lang="zh">柴房用以堆積穀物和雜物，蓋在房子前面坐或右方，農舍則蓋在開墾的土地上，另有家畜欄舍，如雞舍、豬舍、牛欄、羊舍等。</TRANSL>
    </S>
    <S id="120">
        <FORM>Maaq dau Bunun tu isnanava a sia ki Samu siin sin-atumasqaingan, aupa masnava aingka mita na is-insihal mita miqumis tu taiklas. Nii dau ata Bunun maqtu ansais i Samu.</FORM>
        <TRANSL xml:lang="zh">布農族的教育中心，即所謂的samu，她是教誨我們使我們有智慧的事情，我們不可以違逆他。</TRANSL>
    </S>
    <S id="121">
        <FORM>Maupa inisnava-an ata Samu ta, maqtuin ata minmasi’hal a iniqumisan, tudiipin amim imita maikikingna malisvala miqumis.</FORM>
        <TRANSL xml:lang="zh">布農族人之所以能夠團結一心，過著和諧的生活，完全要歸功samu 的教導。</TRANSL>
    </S>
    <S id="122">
        <FORM>Anatupa ata Bunun tu pavaian, miqdi a iniqumisan, malmamaupa imita is-aang tu masaningsing, maszang danum tu maning-as, paqpun samasqaingun ata duma siduq tun saduu.</FORM>
        <TRANSL xml:lang="zh">布農族人雖然物質生活貧困，但是心靈卻能保持純潔無垢，清澈如水。</TRANSL>
    </S>
    <S id="123">
        <FORM>Malmamaupa amin ata tu maqasmav kuzakuza, nii mita tamasaz musvai, maqtu ata mapasaduu ki duma siduq tu maaq a Bunun siduqa a, mastaan tu madudung tu masisihal tu miniqumis, na maupata dau ka duma siduq tu sin-atumasqaing i mita Bunun.</FORM>
        <TRANSL xml:lang="zh">永保樂觀進取的精神，維持積極向善的態度，全力爭取生命的尊嚴，贏得他人的敬重。</TRANSL>
    </S>
    <S id="124">
        <FORM>Maaq ata Bununa samasqing i sikaupa ka miniqumis un, paqpun nii ata qalmang mapindikla’ ki idingalan mita tu miniqumis.</FORM>
        <TRANSL xml:lang="zh">布農族人敬重大自然，不會刻意傷害我們週邊的生命。</TRANSL>
    </S>
    <S id="125">
        <FORM>Maaq dau ka quma a maisnasaan maimadadaingaz tu sinpala, kinusi-aun maimadadaingaz tu tamasaz makai, tudipin maqtu unqumaan mita maikikingna,</FORM>
        <TRANSL xml:lang="zh">我們對祖先所留下來的土地，是祖先們用血汗所墾拓，</TRANSL>
    </S>
    <S id="126">
        <FORM>maaq ata saduu ki pinala maimadadaingaz tu quma dalaq un a, piszangun mita madadaingaz saduu, paqpun nii a duma bunun maqtu maqalav siin pimama-az sia quma ti.</FORM>
        <TRANSL xml:lang="zh">所留傳下來的寶貴資產，也都視為有生命的東西。</TRANSL>
    </S>
    <S id="127">
        <FORM>Maaq i haiza bunun na mapindikla a, na kusi-aun mita tamasaz sisuqais saipuk.</FORM>
        <TRANSL xml:lang="zh">因此不容外人侵佔與蹂躪。</TRANSL>
    </S>
    <S id="128">
        <FORM>Maaq i maupata a, na maqtu ata mapinaskal imita maimadadaingaz isaan dadaza diqanin ta tu is-aang.</FORM>
        <TRANSL xml:lang="zh">否則將全力保護之，以告慰在祖先在天之靈。</TRANSL>
    </S>
    <S id="129">
        <FORM>Bunun tu islulus-an mastaan tu kapanuun, maaq dau ka kapanuun i bunun miliskin a, sia ki Pasibutbut ta.</FORM>
        <TRANSL xml:lang="zh">布農族對的農作的歲時祭儀非常繁複，舉世聞名的祈禱小米豐收歌，</TRANSL>
    </S>
    <S id="130">
        <FORM>Isaan kanaqtung in minang maduq a, muskun a tastu lumaq masumsum tusasaus.</FORM>
        <TRANSL xml:lang="zh">是在小米播種祭之後，祈求農作豐收所唱的歌謠。</TRANSL>
    </S>
    <S id="131">
        <FORM>Aupa latuza dau ka Bunun tu maaq a sintusasaus dis miszang a, masling dau ka sintusaus, na manaskal dau ka diqanin tan-a. Maaq dau ka sinpinang maduq a na matalbuq a tail-aian.</FORM>
        <TRANSL xml:lang="zh">因為布農人相信，歌聲越和諧、優美，天神越高興，所撒出去的小米就會豐收。</TRANSL>
    </S>
    <S id="132">
        <FORM>Makitvavi daingaz dau ka Pasibutbut una sintusasaus.</FORM>
        <TRANSL xml:lang="zh">布農族的和音，在世界上是寶庫之一，也是目前全世界音樂史上最特殊之和音歌唱。</TRANSL>
    </S>
    <S id="133">
        <FORM>Maaq ata Bunun a mazima mumuskun tasasasaus, uka duma siduq maszang mita Bunun, makusia ituskun tu sintusasaus mapinsuma ki vaivivaivi mamasling tu sing-av,</FORM>
        <TRANSL xml:lang="zh">布農族人喜歡大家一起唱歌，他們獨特的群體性歌唱方式，</TRANSL>
    </S>
    <S id="134">
        <FORM>haiza dau ka makuis tu isliing, haiza dau amin a mabungbung, haiza amin a madaduu tu isliing; maaq i muszang in tusasaus a, mastanin dau tu masling daingaz tan-aun.</FORM>
        <TRANSL xml:lang="zh">有高音低音和中音，一起唱來之後，產生了無與倫比的樂音。</TRANSL>
    </S>
    <S id="135">
        <FORM>Maaq i Pasibutbut a, asa tu haiza vavau pansaan mas-an qan dusa ka banananaz minhamu tusaus, pahahalak, makandangkaz, tunbailulu tusasaus.</FORM>
        <TRANSL xml:lang="zh">布農族的八部和音的唱法，必須由8-12個男人一起唱，唱的時候大家圍著圈圈站立。</TRANSL>
    </S>
    <S id="136">
        <FORM>Sia tatini bunun a tutatangus, maaq a duma a kitsulut i tutatangus tu bunun ta; maaq dau ka situsasaus tu isliing a maisna haan mabungbung minungkis, maszang dau ka sintusasaus sausaan diqanin tan-aun i diqanin,</FORM>
        <TRANSL xml:lang="zh">先由一個人發聲，其他人則陸續跟著合音，合音音階隨著氣氛升高，聲音宛如直達天庭一般，</TRANSL>
    </S>
    <S id="137">
        <FORM>maupa ta tu sintusasaus mastaan dau tu atupanuun i duma bunun tan-a. Sia ti a mamantuk imita Bunun tu mastaan masling tu Pasibutbut sintusasaus.</FORM>
        <TRANSL xml:lang="zh">這種複雜而罕見的音樂，是世界級的重要文化資產。這就是我們布農族真正最美的歌聲。</TRANSL>
    </S>
    <S id="138">
        <FORM>Maaq mita Bununa sia pakatuszang siin uvaz-az a mintastulumaq.</FORM>
        <TRANSL xml:lang="zh">通常布農的家庭是以夫妻所組成的家庭為主。</TRANSL>
    </S>
    <S id="139">
        <FORM>Maaq i muskunang madadaingaz a, sia madadaingaza saipuk i tastulumq, maaq i minvaaz in a,</FORM>
        <TRANSL xml:lang="zh">當夫妻與原生父母的家庭仍同住在一起時，乃由原生父母所組成的親族構成一個生活團體，</TRANSL>
    </S>
    <S id="140">
        <FORM>kabaqluin a pakatuszanga tas-a lumaq, anakunin intaa saipuk inaita anak-anak tu uvavaz-az, sia dau na mintaimilumaq ta ka saipuk i tastulumaq bunun.</FORM>
        <TRANSL xml:lang="zh">夫妻分家後形成一個新的家，由新家長管理。</TRANSL>
    </S>
    <S id="141">
        <FORM>Maaq i ukain a tama a, sia dau masituqas nanaz a lasais saipuk.</FORM>
        <TRANSL xml:lang="zh">父親辭世了，家庭的管理權由長兄執行。</TRANSL>
    </S>
    <S id="142">
        <FORM>Tastulumaq tu sinkuzakuza maupa ti dau tu: Maaq dau ka bananaz a sia qanup siin malkaququma a palkadaan, kuzakuza ki kapisingun siin masaingu tu iskuzakuza;</FORM>
        <TRANSL xml:lang="zh">布農族的家庭，男主外，女主內。但不是絕對的，因為大部分的農事，仍由女人去做，男人只是負責狩獵與開拓農田等危險的工作。</TRANSL>
    </S>
    <S id="143">
        <FORM>maaq a binanau-aza ilumaq kuzakuza, saipauk i uvavaz-az siin sinanaipuk, mungquma amin aingka, masuaz i kakaunun, mavalval ismuut, makai ki hutan, siza ki sanglav na kaunun i tastulumaq.</FORM>
        <TRANSL xml:lang="zh">女子則是在家照顧小孩和家畜，也會做工，如種植農作物，挖地瓜採集野菜食物等，煮給家人吃。</TRANSL>
    </S>
    <S id="144">
        <FORM>Maaq a Bunun tu tastulumaq a, latuza amin isia tamatina tu sinbabazbaz, maaq a tamatina a madaidaz i uvavaz-az, mapakasi’hal, mapakasalpu’ amin a pakatuszang, tais-aan a mapaindadangaz.</FORM>
        <TRANSL xml:lang="zh">布農族的家庭子女孝順，父母慈愛，夫妻和諧，手足相助。</TRANSL>
    </S>
    <S id="145">
        <FORM>Maaq dau ka sinpala tamatina tu dalaq a qusilun isaiv banananaz tu uvaz-az, maaq i uka bananaz uvaz-az a, maaq a quma ka a isaiv i maltais-aan i tama ta tu bananaz,</FORM>
        <TRANSL xml:lang="zh">家族的重要產業分給家裡的男孩子繼承，若家中沒有兒子，就必須廢戶，</TRANSL>
    </S>
    <S id="146">
        <FORM>musqa tu maaq i haiza sinalumaqun a, isaiv a qumaa sinalumaqun ta, nitu maqtu isaiv i duma bunun.</FORM>
        <TRANSL xml:lang="zh">家族產業則由男方的親戚繼承，但招贅者的女婿不受此限。</TRANSL>
    </S>
    <S id="147">
        <FORM>Maaq a Bunun tu ispasisiza a, maupa ti tu saumataz dau, nitu maqtu mapalaktan. Masamu ata Bunun sadusa ki bananaz siin binanau-az.</FORM>
        <TRANSL xml:lang="zh">布農族的婚姻制度，採嚴格的終身一夫一妻制，重婚在布農族的社會裡是不被接納與允許的。</TRANSL>
    </S>
    <S id="148">
        <FORM>Matusamu maszang a siduq mapasiza, masamu amin mapasiza ki minuskun maun hulan tu siduq.</FORM>
        <TRANSL xml:lang="zh">Samu嚴格地規範我們的婚姻，同姓與近親之間的通婚是絕對被禁止的。</TRANSL>
    </S>
    <S id="149">
        <FORM>nii puun tu maszang siduq a, nitu maqtu mapasiza, aupa inaita maimadadaingaz minuskun dau maun i tastu qabu tu qaising, patupain aingka tu maupa minaunin, mintastulumaqin, maaq a makikingna a, masamu amin mapasiza.</FORM>
        <TRANSL xml:lang="zh">布農族還有一項婚姻禁忌，那就是：既不是同姓也不是近親的禁忌，而是因他們的祖先之間的盟約而締結的關係，時至今日，依舊是禁忌。</TRANSL>
    </S>
    <S id="150">
        <FORM>Mailantangusang tu Bunun haiza dau tupaun tu mapalabaas.</FORM>
        <TRANSL xml:lang="zh">布農族過去盛行交換婚。</TRANSL>
    </S>
    <S id="151">
        <FORM>Maupa ti dau tu; al mapasiza a Tanapima siin Mangququ, siza a Tamapima ka bunun, sia Mangququa sizaun, haiza qana Tanapima ta talbinau-azin binanau-az niang sizaun i bunun, mapatupa a madadaingaza tu na mapalabaas.</FORM>
        <TRANSL xml:lang="zh">如果王家娶了馬家的女子，則馬家同時也會迎娶王家女子。</TRANSL>
    </S>
    <S id="152">
        <FORM>Maaq a Mangququ ka a, muszang i minmavala tu Tamapima ta siza ki bunun. Maaq i uvaz-azang a Mangququ ta tu uvaz-az nau-aza a, ngausunin mapanqaal, mapaska a Tamapima ki maqaihav siin titi, sausaan mintalbinau-azin.</FORM>
        <TRANSL xml:lang="zh">假如王家女子尚屬年幼，先完成下聘，並贈以黑布與酒肉，作為訂婚禮物，待其長成後，再迎娶進門。</TRANSL>
    </S>
    <S id="153">
        <FORM>Haiza a uvaz-azang sizaun, ngausunang bananaz ta saipuk, talbinau-azin a min-unin bananaz ta tu binanau-az; paqpun madia ka pakatuszang madaingazin a bananaz, talbinau-azang a binanau-az, musqa tu saumadaingaz aingka mapasaipuk, nitu mapakaa.</FORM>
        <TRANSL xml:lang="zh">或者先娶進門由夫婿家庭領養，長大後自然成為夫妻，這種婚姻的男、女主角，常常出現老夫少妻或老妻少夫情形。可是他們守著婚姻到老到死永不渝。</TRANSL>
    </S>
    <S id="154">
        <FORM>Mailantangusang a haiza mita Bunun antaban i binanau-az mapulumaq tu ispasisiza,</FORM>
        <TRANSL xml:lang="zh">更早的布農族也風行搶婚，</TRANSL>
    </S>
    <S id="155">
        <FORM>maupa ta dau tu; maaq a na siza ki bunun tu tastulumaqa a, mas-anpuk i banananaz isaan binanauz ta tu lumaq, maaq dau ka bununa mahalak silulu ki binanau-az ta.</FORM>
        <TRANSL xml:lang="zh">也就是親友們簇擁著來到尚未有婚約的女方家，強行拉著女子。</TRANSL>
    </S>
    <S id="156">
        <FORM>Maaq dau ka binanau-az siin tastulumaqa mapakitun i na siza binanau-az tu bananaza, sia dau na siza tu bananaza mapinvai tutupa, tudiipin a binanau-aza ispa-adas i bananaz ta.</FORM>
        <TRANSL xml:lang="zh">女子與其家人都極力抗拒，雙方爭執一陣子之後，總是讓男方家人把女子帶走。</TRANSL>
    </S>
    <S id="157">
        <FORM>Maaq a ispa-is-ava sia ki titi siin davus, taltiun qanian a sinpai-isav; maaq dau ka ispa-adas a nitu mamaszang, maaq a ispa-adas tu qaimamangsut a, sia ki ngul-a, baluku, siiq, bauzaq, kaul siin tangaa.</FORM>
        <TRANSL xml:lang="zh">通常婚宴以豬肉與酒為主食，宴請賓客三天，嫁妝不盡相同，但是鍋、碗、瓢、盆，以及鐮刀，鋤頭等農具等，是常見的物品。</TRANSL>
    </S>
    <S id="158">
        <FORM>Maaq a Bunun a, malalabas a tastulumaq bunun muskun miqumis, haiza tastulumaq sausaan ma’numun, mapituun a bunun; haiza dau amin a pansaan mavaun a bunun muskun isaan tas-a lumaq ta.</FORM>
        <TRANSL xml:lang="zh">布農族一直維持大家庭制度，最多有六、七十人，甚至八十人同住在一間房子內。由當家的大家長採一條線的管理模式。</TRANSL>
    </S>
    <S id="159">
        <FORM>Sia taimilumaq ka saipuk, sikaupa sinkuzakuza sanasia amin taimilumaq ta iniliskinan, maaq a tastulumaqa nitu maqtu ansais i tailumaq ta tu sinkakalun.</FORM>
        <TRANSL xml:lang="zh">大大小小的事情，必須由大家長允諾，包括狩獵、遷徙、農事、婚姻、戰爭與議和等。</TRANSL>
    </S>
    <S id="160">
        <FORM>Maaq a qanup, tunlusqu kalumaq, malkaquma, mapasiza, mapakavas siin minpakavia, Makan-anak ata kuzakuza, paqpun kapisingun ata duma tu siduq saduu.</FORM>
        <TRANSL xml:lang="zh">大體上來說，布農族都可以無為而治，卻給外來的統治者帶來管理上的困擾。</TRANSL>
    </S>
    <S id="161">
        <FORM>Maaq a Bunun tu banananaz siin binanau-az a, nitu mal-uu lusbut kuzakuza, makadim a na ikma-aiun;</FORM>
        <TRANSL xml:lang="zh">布農族男男女女，都可從事長時間的勞動者，生活簡樸；</TRANSL>
    </S>
    <S id="162">
        <FORM>maaq a sindadainpus kakaunun a maqtu sauhaan puntiun tu qamisan.</FORM>
        <TRANSL xml:lang="zh">家裡儲藏的穀物，可以維持全家生活約三年之久。</TRANSL>
    </S>
    <S id="163">
        <FORM>Maqtu ata Bunun mama masauqbung tu qaimamangsut mananakis saan ludun daingaz, uka kaipanuan.</FORM>
        <TRANSL xml:lang="zh">布農族負重與攀登高山的能力十分驚人。</TRANSL>
    </S>
    <S id="164">
        <FORM>Isaan a Bunun ludun daingaz misqang miqumis ka-asang, mahaipi taipasduu manaq ki pa’is; maqtu amin maisna baav manaq i na kan-asang tu pa-is.</FORM>
        <TRANSL xml:lang="zh">布農族居住在高山幽谷之間，在斷崖之上，易守難攻。</TRANSL>
    </S>
    <S id="165">
        <FORM>Mabubusvit amin ata Bunun, maqtu dau tantitini kan-asang i pa’is, maqtu amin munsaan duma siduq tu qanupan qanup.</FORM>
        <TRANSL xml:lang="zh">布農族是膽大心細的族群，我們可以單獨地越過自己的領域，輕易地出入別人的領域去狩獵或擴張勢力。</TRANSL>
    </S>
    <S id="166">
        <FORM>Hinaiza dau ka duma siduq kasinusinu imita madadaingaz, un-itaun madadaingaz ta kan-asang makavas. mus-an makavas a, siza aingka tastu saba isia pa-is tu bungu, tingquza daingaz a duma siduq tan-a.</FORM>
        <TRANSL xml:lang="zh">曾經有一次，布農族受到外界扇動，長途跋涉深入敵陣，一口氣割下百餘顆人頭，令人震撼。</TRANSL>
    </S>
    <S id="167">
        <FORM>Maaq a matibahia imita Bunun makitvaivi tu sinkuzakuza.</FORM>
        <TRANSL xml:lang="zh">夢占是布農族傳統文化中另一種特色。</TRANSL>
    </S>
    <S id="168">
        <FORM>Mastaan a mailantangus bunun tu sasauqbung malka matibahi ti, maaq i na munlibus qanup a, na mudaan makavas i pa’is a, na kitnga mukaquma a, na mu-anpuk lus-an a, mapusbai ki dikla bahi a siin makisaiv i sintauqumis a, tangausang amin matibahi.</FORM>
        <TRANSL xml:lang="zh">過去布農族社會對夢占非常重視，舉凡：打獵、出草、農地墾拓、歲時祭儀、禍福等，都需要按照夢占的吉凶作為取捨依據。</TRANSL>
    </S>
    <S id="169">
        <FORM>Na kanasai-an i bunun kuzakuza. Paqpun maaq ata Bununa maqtu tupaun tu mastaan sasauqbung i matibahi tu siduq.</FORM>
        <TRANSL xml:lang="zh">著實言之，布農族可以說得上是最重視夢的族群。</TRANSL>
    </S>
    <S id="170">
        <FORM>Isaan Taiuan takisilazan tu siduq haizaan matitihaul tu siduq, sia ki Pinuyumayan siduq siin mita Bunun siduq.</FORM>
        <TRANSL xml:lang="zh">布農族的巫術與卑南族的巫術在台灣原住民族中，最是赫赫有名的。</TRANSL>
    </S>
    <S id="171">
        <FORM>Tinupa dau mita madadaingaz tu, maaq a Lipuun imitanang a, mastaan dau tu mapising mita Bunun, aupa maqansiap dau ka madadaingaz matihahaul; nii aingka lungulungu matusqung i matitihaul tu bunun, maupa na tis-ia aingka; maaq i na angqai ki asang Bunun a, makatain aingka tutupa;</FORM>
        <TRANSL xml:lang="zh">根據耆老的回憶日本人對布農族黑巫的法力敬而遠之，當他們經過布農族部落時必須繞道以免施咒上身；</TRANSL>
    </S>
    <S id="172">
        <FORM>maaq dau ka Bantalang na anqai ki Bunun asang siin Pinuyumayan siduq tu asang a, asa dau tu madas i salu buqul, na ishavun i qanitu dikla.</FORM>
        <TRANSL xml:lang="zh">同樣地，當阿美族人經過布農族和卑南族部落時，身上都要攜帶大蒜，藉以驅邪保身。</TRANSL>
    </S>
    <S id="173">
        <FORM>Maaq dau mita Bunun matihahaula a, maqtu ispasnava ki duma bunun,</FORM>
        <TRANSL xml:lang="zh">在布農族的人的巫術技能是可以學習而得的，</TRANSL>
    </S>
    <S id="174">
        <FORM>maaq i maqansiap malkaququma islulus-an tu dailaz, maqansiap masailang i diqanin vaivivaivi tu taiklas a, matuin dau isnavaan mapin-uni ki matihahaul tu bunun.</FORM>
        <TRANSL xml:lang="zh">只要具備農業和祭儀知識，以及預測天象的能力，就可以當上巫師了。</TRANSL>
    </S>
    <S id="175">
        <FORM>Maaq mita Bunun lumaq a, vaivivavi a iskalulumaq, aupa tis-uni tu mavai a dangi-anan, ansasuu tu madaing a tunlulusquan. Sanasia ata dangi-anan kalumaq, paqpun nii a lumaq mamaszang,</FORM>
        <TRANSL xml:lang="zh">布農族的房屋建材隨著地域而有所不同，也由於遷徙幅度大，選用建材的變化就大了，但是各地多為就地取材。</TRANSL>
    </S>
    <S id="176">
        <FORM>haiza dau ka siza bistav kalumaq, haiza siza banhil, haiza dau kusi-aun liiq masu-ia, haiza dau makusia qasqas mabalung, haiza dau amin makusia lukis kalkal kalumaq, haiza makusia talum mabalung, haiza amin a siza quaz mabalung.</FORM>
        <TRANSL xml:lang="zh">如石板、木板、茅草、芒草稈、檜木皮、竹子、黃藤等。</TRANSL>
    </S>
    <S id="177">
        <FORM>Musqa tu sia dau bistav, banhil, liiq siin taluma kama madia; haiza amin siza ki taki’ qangvang pukunun i tinpazan maqusqus saan sinbalung.</FORM>
        <TRANSL xml:lang="zh">房屋的形式，大致有石板屋、木屋、茅草屋、竹屋，甚至牛糞和稻稈等等。</TRANSL>
    </S>
    <S id="178">
        <FORM>Qabasang maimadadaingaz kalumaq a, tis-uni tu pakapapa’isang ata duma siduq, maaq i kalumaq a, kama nastuun tu tikis, aupa na niin a pa’is sandamus i ilumaq tu bunun.</FORM>
        <TRANSL xml:lang="zh">從前為了防禦外敵，家裡內屋與庭院，多有低於地平線的習慣。</TRANSL>
    </S>
    <S id="179">
        <FORM>Maaq a lumaq a haiza ka patilasan, haiza imisqang a sinpansuqsuq tu qau daingaz, haiza amin a sapalan, baning, patqangvangan, patbabuan, patsidian, patulkukan, qatulan lukis, laipaz.</FORM>
        <TRANSL xml:lang="zh">房屋的結構有；米倉、中柱、床、灶、牛欄、豬欄、羊欄、雞欄、柴房、首級櫃。</TRANSL>
    </S>
    <S id="180">
        <FORM>Sia dau patilasan siin qau daingaza mastaan tu kasauqbungun saduu.</FORM>
        <TRANSL xml:lang="zh">其中以小米倉、中柱最為神聖的。</TRANSL>
    </S>
    <S id="181">
        <FORM>Maaq a mailantangusa a, haiza minudaan in tu bunun ilumaqun maqaltum tu sinkuzakuza, sia dau masi’hal minudaan tu tais-aan; maaq a mitdikla mudaan a, isanun nata mavail maqaltum.</FORM>
        <TRANSL xml:lang="zh">過去布農族素有對善死者舉行室內葬的習俗，把死去的家人葬埋在室內，</TRANSL>
    </S>
    <S id="182">
        <FORM>Maaq dau pilumaqun maqaltum a, sintupa tu maqtuang a minudaanin tu bunun maluskun saipuk i miqumisang tu bunun.</FORM>
        <TRANSL xml:lang="zh">主要是祈求祖靈護庇與保佑。</TRANSL>
    </S>
    <S id="183">
        <FORM>Maaq dau ka Tahuna isaan qais i Kalingku’, Nantu’ siin Taitu’, isaan daan i Patunkuang ta.</FORM>
        <TRANSL xml:lang="zh">大分事件是介於花蓮縣南投縣和台東縣交界處發生的。</TRANSL>
    </S>
    <S id="184">
        <FORM>Isaan 1915 qamisan, dusa buan, takihaan Tahun tu Bunun patazun i sasbinaz Lipuun,</FORM>
        <TRANSL xml:lang="zh">1915年2月份，住在大分的布農族人被日警殺死，</TRANSL>
    </S>
    <S id="185">
        <FORM>madas a Dahu-Ali ki bunun kan-asang i Tahun Sukaisiu, patazun istaa tatini sasbinaz.</FORM>
        <TRANSL xml:lang="zh">達琥-阿莉就率領一些人攻擊大分駐警所，並且殺死一位日警。</TRANSL>
    </S>
    <S id="186">
        <FORM>Isaanin 1915 qamisan, hima buan mas-an qan pitu qanian, kasaan in taungqu vali a, madas a Dahu-Alia takisaan Tahun tu Bunun, minkahasul aingka kan-asang i mamaun i paitu taungqu tu sasbinaz,</FORM>
        <TRANSL xml:lang="zh">1915年5月17日晌午，達琥-阿莉帶領大分部落的人們一起攻擊正在吃午餐的日警，</TRANSL>
    </S>
    <S id="187">
        <FORM>patazun intaa mas-an qan tau isia Lipuun tu sasbinaz. Maaq aipia tupaun tu lainiqaiban i Tahun paikapa-isan.</FORM>
        <TRANSL xml:lang="zh">殺掉了13名日警。這就是史稱的大分事件。</TRANSL>
    </S>
    <S id="188">
        <FORM>Tasbananin a Tuhun tu kainikuzaan a, isaan 1917 qamisan, hima buan a,</FORM>
        <TRANSL xml:lang="zh">大分事件過了以後，在1917年的5月份，</TRANSL>
    </S>
    <S id="189">
        <FORM>maaq a Dahu-Ali ka a, madas i isiata tastulumaq bunun siin tastu siduq bunun, maisnasaan ludun Kuskus muqaiv haan Ludun-Daingaz siin ludun-Antaunkuun,</FORM>
        <TRANSL xml:lang="zh">達琥-阿莉就帶著家人和族人，從大指山越過中央山脈，</TRANSL>
    </S>
    <S id="190">
        <FORM>munhaul sausaan antanbaq i ludun Tamaku, isaan antabaav i Launung tu vanglaz,</FORM>
        <TRANSL xml:lang="zh">下到玉穗山的南段，荖濃溪北緣，</TRANSL>
    </S>
    <S id="191">
        <FORM>aupa maaq a ludun Tamakua a, nitu mahaipi kan-asangun duma siduq,</FORM>
        <TRANSL xml:lang="zh">因為玉穗山易守難攻。</TRANSL>
    </S>
    <S id="192">
        <FORM>isaan aingka ludun Tamaku ta kalumaq, ka-asang, haiza dau tu pun mapusan tu painsanan, i-ita aingka paka pa’is i Lipuun.</FORM>
        <TRANSL xml:lang="zh">他們在玉穗山築壘生活達20年之久，在那裡堅持與日本人對抗。</TRANSL>
    </S>
    <S id="193">
        <FORM>Maisna qabasang a Bunun liska qanitu’, latuza ata Bunun tu sikaupa ka miniqumis a haizaan amin qanitu isaan inaita hubung. Anatupa tu susunbang tu miniqumis siin niin susunbang tu miniqumis; bisukbisuk tu miniqumis siin niin bisuksuk tu miniqumis,</FORM>
        <TRANSL xml:lang="zh">傳統的布農族有精靈的信仰，族人相信萬物皆有精靈，包括有生命、無生命，</TRANSL>
    </S>
    <S id="194">
        <FORM>maszang dua ki lukis siin batu, siin mita bunun, haizaan amin qanitu’.</FORM>
        <TRANSL xml:lang="zh">即便是動、植物和石頭，當然也包括人類。</TRANSL>
    </S>
    <S id="195">
        <FORM>Latuza a Bunun tu ma’aq a “bunun” a, kinusi-aun tas-a tu lutbu’ siin dusa tu qanitu’ maitas-i;</FORM>
        <TRANSL xml:lang="zh">布農族認為「人」是由一個表象的形體和兩個精靈所構成的，</TRANSL>
    </S>
    <S id="196">
        <FORM>maaq dau ka lutbu’ a, sia tinaa maisaiv. Maaq a qanitu a, sia tamaa maisaiv;</FORM>
        <TRANSL xml:lang="zh">形體得自母親，精靈來自父親；</TRANSL>
    </S>
    <S id="197">
        <FORM>maaq a dusa qanitu a, panatas-aan i imita va’u, isaan aingka tanavanan siin tanavili, maaq dau ka isaan vili tu qanitua tuapun tu qanitu dikla; mahaqbung, mahaipi minsu’nuq, maqaam a is-aang;</FORM>
        <TRANSL xml:lang="zh">兩個精靈分別在人的左、右兩肩上，左肩代表「壞精靈」：粗暴、易怒、貪婪等。</TRANSL>
    </S>
    <S id="198">
        <FORM>maaq dau ka isaan vanan tu qanitua tuapun tu qanitu si’hal; madungdung, madaidaz i bunun, nitu minsu’nuq, nitu mahau.</FORM>
        <TRANSL xml:lang="zh">右肩代表「好精靈」：柔和、友愛、寬仁。</TRANSL>
    </S>
    <S id="199">
        <FORM>Latuza ata Bunun tu maaq dau ka qanitu’ tu tamasaz a maisna haan maimadadaingaz tu pinala, maaq i mapasnava pakunling a, na mintamasaz dau ka imita lutbu tu qanitua.</FORM>
        <TRANSL xml:lang="zh">傳統認為一個人的精靈力量，除了先天遺傳之外，還可以後天培養或訓練而增強。</TRANSL>
    </S>
    <S id="200">
        <FORM>Isimaq dau ka qanitu’ haizaan tamasaz a, maqtu dau aipa min-uni malngangaus tu bunun, min-uni ki tangqapu lulus-an.</FORM>
        <TRANSL xml:lang="zh">每一個具有足夠精靈力量的人，都可以擔任祭儀的執行者。</TRANSL>
    </S>
    <S id="201">
        <FORM>Maqtu amin min-uni ki matihahaul, lapapaspas siin matitinba’ tu bunun. Maaq dau ka maupa ti tu bununa a, nitu tupa tu simaq istaa ka madadaingaz, ismamaaq aipa tu siduq.</FORM>
        <TRANSL xml:lang="zh">如：祭司、巫師等。這些人的角色非固定在某個氏群或家族。</TRANSL>
    </S>
    <S id="202">
        <FORM>Maaq mita Bunun tu matingaan a, maszang i danum tu nitu sisiqti. Maisnasaan sinpatingaan maqtu usaduan i tastusiduq tu maimadadaingaz, maqtu amin matabak lainiqaiban i maitastulumaq.</FORM>
        <TRANSL xml:lang="zh">布農族的命名方式可以說是一種生生不息的族譜，從所命的名字上就可以窺探一個氏群的系統。</TRANSL>
    </S>
    <S id="203">
        <FORM>Maaq i na matingaan a, kangaus a tamaa munludun qanup siza ki titi, tastubuanin a uvaz-az tainis-uvaz-azun a, tudiipin a uvaz-aza lus-anan matingaan.</FORM>
        <TRANSL xml:lang="zh">命名布農語稱做「嘛蒂安」，約在嬰兒出生後一個月舉行。</TRANSL>
    </S>
    <S id="204">
        <FORM>Maaq dau kadavus a, isaan na matingaan tanangaus talsipatun qani-anan masasngul mapinaul. Maaq dau ka na matingaan uvau-az tu tastulumaq a kangaus tan-ali ki ulumaqun ta tu tais-aan.</FORM>
        <TRANSL xml:lang="zh">命名前父親先上山獵取山肉，前四日釀酒，並邀請族人與母親的親人參加。</TRANSL>
    </S>
    <S id="205">
        <FORM>Maaq dau ka matingaan a, sia taimilumaq kuzakuza. Asa tu ngausang matibahi, maaq i masi’hal a tinaisaq a, kantingmuta taimilumaq munsaan uvaz-az ta tu lumaq matingaan. Nii dau ka duma uvaz-az palhamuun lus-an.</FORM>
        <TRANSL xml:lang="zh">通常命名是由族長主理，命名者在前一晚作夢占，若占得吉夢，於次日清晨至孩童家裡去命名。</TRANSL>
    </S>
    <S id="206">
        <FORM>Maaq dau ka taimilumaqa a, tungaan mapinqansiap bunun i uvaz-az ta tu ngaan; maaq a ngaana a, sanasia tastulumaq tu dailaz, nitu qalmangun matingaan.</FORM>
        <TRANSL xml:lang="zh">家中除了孩子之外，其餘的人在旁觀禮；命名者宣告孩子的名字說：「這個孩子叫甚麼名字，是沿襲祖父、母，叔、姑等尊親屬之名給他命名的」</TRANSL>
    </S>
    <S id="207">
        <FORM>A kusi-aun davus maqusqus haan uvaz-az ta tu hubung, tauqumisan taimilumaq ta tupa tu~ Madaingin Aas! Lus-ananin a, kitngain a tastulumaq a mapaquu ki minihamu bunun i davus.</FORM>
        <TRANSL xml:lang="zh">然後用手指霑酒於孩子，並祝福小孩子健康茁壯，結束後，即行酒宴。</TRANSL>
    </S>
    <S id="208">
        <FORM>Haiza dau mita Bunun Lulus-an Pasinapan. Maaq a Pasinapan tu sinkuzakuza a, sia ki mahavun i qanitu’ dikla tu islulus-an.</FORM>
        <TRANSL xml:lang="zh">布農族有拋石祭，祭儀的目的乃是驅除開墾地裡的惡神。</TRANSL>
    </S>
    <S id="209">
        <FORM>Maaq i ihaan lus-an tu qani-anan a, sikaupa ka tastu-asang tu banananaz a, asa amin tu munsaan baqlu tu quma ta,</FORM>
        <TRANSL xml:lang="zh">祭祀的當天，部落的所有男人必須到新開墾的農地去，</TRANSL>
    </S>
    <S id="210">
        <FORM>pindusaun a banananaz paldailaz saan quma, makusia batu tikis pasanbabatu.</FORM>
        <TRANSL xml:lang="zh">男子們分成二隊，以礫石相互丟擲。</TRANSL>
    </S>
    <S id="211">
        <FORM>Maaq dau ka lus-an Pasinapan a, tastu siduqsiduq a nii dau tu mamaszang; haiza makusia tamul pasanbatu, musqatu lusbut dau sia batu tikisa ispasanbabatu;</FORM>
        <TRANSL xml:lang="zh">拋石祭因氏群的不同；有的用酒趜代替石頭，大多使用小粒的石頭；</TRANSL>
    </S>
    <S id="212">
        <FORM>maaq dau ka islulus-ana haiza duma siduq a nitu maszang, haiza tangus pasanbatu a, tudipin lus-an i Pasinapan; haiza ngausang lus-an Pasinapan a, tudipin pasanbabatu.</FORM>
        <TRANSL xml:lang="zh">有的氏群在開墾之前舉行，有的氏群在開墾之後舉行。</TRANSL>
    </S>
    <S id="213">
        <FORM>Maaq dau ka mininhamu lus-an Pasinapan tu bananaza dis labatuan i batu tikis a, asa dau tu haizaan busvit, nitu tispising, maaq dau ka sau kinuz nitu misbu’ pasanbabatu tu banananaza maqtuin dau tupaun tu mamangan.</FORM>
        <TRANSL xml:lang="zh">舉行拋石祭之中，被礫石擲中的男士必須要越戰越勇，凡是能夠支撐到最後的，就可以成為真正的勇士。</TRANSL>
    </S>
    <S id="214">
        <FORM>Kanaqtuin lus-an i Pasinapan a, kintuhuq dau amin a mininhamu lus-an tu bananaza, tunganin lus-an a, taskun aingka mulumaq, kalumaqin a tinsuu aingka muskun mis-av.</FORM>
        <TRANSL xml:lang="zh">拋石祭結束之後，所有參與的男子大聲呼喊後，一起返回部落，隨即舉行酒宴慶祝之。</TRANSL>
    </S>
    <S id="215">
        <FORM>Maaq dau ka takiVatan tu isqaqaltum i mudanin tu bununa maupa ti tu: maaq a mudaan in tu bununa pisanun lumaq nata maqabin.</FORM>
        <TRANSL xml:lang="zh">丹社布農族的的葬禮大多行屋外葬。</TRANSL>
    </S>
    <S id="216">
        <FORM>Maaq dau ka mudanin tu bununa a, asa dau tu pinqalaun mapinau-az, maaq a uvaz-aza pakantakzangun mapasabaq,</FORM>
        <TRANSL xml:lang="zh">逝者盛裝，孩童仰躺，</TRANSL>
    </S>
    <S id="217">
        <FORM>maaq a ima a pisanun kanum, luqusun a ima siin bantasa, maaq dau ka bungu a pasisaupaun uqaivan vili ta; maaq a madadaingaza pakanlunquun maluqus maqaltum.</FORM>
        <TRANSL xml:lang="zh">雙手置於胸前，用繩子綁住手腳，面朝西方，成人多以坐葬為之。</TRANSL>
    </S>
    <S id="218">
        <FORM>Maaq a uskunun maqaltum a sia ki hulus, palangan, via, qabu’, ngula’, siiq siin tataku, maaq dau ka ispa-adas tu qaimamangsut a isanun dingalan minudaan ta maqaltum.</FORM>
        <TRANSL xml:lang="zh">陪葬物如：衣物、背籃、刀、火灰、鍋、瓢、匙等，放在死者身旁。</TRANSL>
    </S>
    <S id="219">
        <FORM>Maaq i lus-an a, tupa dau ka luslus-ana tu: “Masihala mudaan, katu min-uni kalasilis ki’haz i tastu lumaq, musqaa mindangaz isuu tastu lumaq, na maqtu naita sinsusuaz madauzang, na madia amin a siniza titi.”</FORM>
        <TRANSL xml:lang="zh">葬禮主事者對死者云：「要好走，不要成為厲鬼加害家人，幫助家人豐收，並得好獵物」。</TRANSL>
    </S>
    <S id="220">
        <FORM>Maaq i ilumaq ang a bununa a, maaq a duma bunun a asa dau tu masiquang, nitu maqtu saduu ki minudaan tu bunun ta; masamu a uvavaz-az pasaduan i mininataz tu bununa.</FORM>
        <TRANSL xml:lang="zh">葬禮期間，除了至親家人面對死者之外，其餘則是背對著的，禁止孩童靠近或觀看死者。</TRANSL>
    </S>
    <S id="221">
        <FORM>Maaq i haiza dikla bahi a, siza ki siiq makaiha’ saan talum, suqsuqun saan ngaus lumaq ta.</FORM>
        <TRANSL xml:lang="zh">若有不吉利的夢兆，要拿瓢高掛在竹竿上，立在屋前。</TRANSL>
    </S>
    <S id="222">
        <FORM>Maaq a isqaqaltum tu samua maupa ti tu: maaq i misqang maqmut siin tingmut mudaan a, asa minaun tu qabinun; maaq i minaun mudaan a, maqtu sausaan laqbing minaun qabinun.</FORM>
        <TRANSL xml:lang="zh">葬禮的禁忌， 死者夜間亡或當日死亡，必須當日下午完葬；若在下午亡故，須於翌日下午完葬。</TRANSL>
    </S>
    <S id="223">
        <FORM>Maaq i mitdikla a, nitu pa-adasan pudaan, musqa kusi-aun siam mabutiqu, makazkaz i dalaq maqaltum.</FORM>
        <TRANSL xml:lang="zh">另外，歹死者，家人不給予陪葬物，其屍首僅以蓆子包裹，挖淺坑直接下土葬埋。</TRANSL>
    </S>
    <S id="224">
        <FORM>Maaq dau ka malastapang a mastaan sasauqbungun mita Bunun saduu, aupa maszang dau ispatan-a duma bunun imita anak-anak makitvaivi tu sinkuzakuza.</FORM>
        <TRANSL xml:lang="zh">布農族歌謠中最膾炙人口的就屬誇功宴了，即一般所說的報戰功。</TRANSL>
    </S>
    <S id="225">
        <FORM>Maaq a malastapanga asa dau tu kan-anak madailaz i na ispalastapang tu qalinga.</FORM>
        <TRANSL xml:lang="zh">報戰功是屬於一種文學創作之一。</TRANSL>
    </S>
    <S id="226">
        <FORM>maaq i malastapang a, asa tu tisqaqainaz man “hu! hu! hu!”, mapakisniap duma bunun i anak-anak kapanuun tu kainikuzaan.</FORM>
        <TRANSL xml:lang="zh">誇功宴以誇張的動作，同時說出自己的彪炳功績。</TRANSL>
    </S>
    <S id="227">
        <FORM>Maaq i malastapang a, pinhamuun amin a banananaz,</FORM>
        <TRANSL xml:lang="zh">通常誇功宴在祭典中處在最高潮的階段，凡參加誇功宴的男性，</TRANSL>
    </S>
    <S id="228">
        <FORM>mubailulu aingka malungqu tusasaus, aupa az-az amin banananaz a, masling dau ka sintusasaus tan-aun, kazimaun amin bunun tan-a.</FORM>
        <TRANSL xml:lang="zh">圍成圈以唱和方式壯大聲勢，氛圍陽剛，令人深刻印象。</TRANSL>
    </S>
    <S id="229">
        <FORM>Maaq a minhamu malastapang tu bununa asa dau tu sauntaunqu ki sinpasautnul tu davus, maaq dau ka sinpalastapanga asa tu mamantuk nitu tusmang, nitu silalaluan.</FORM>
        <TRANSL xml:lang="zh">自報者除了要有酒量之外，還必須要有誠實無偽的心與清晰敏銳的頭腦。</TRANSL>
    </S>
    <S id="230">
        <FORM>Maaq i malastapang tu bunuuna a, pintau un istaa ka qalinga bazbaz, kitsulutan duma tu banananaz. Paqpun asa a ngausun mapisihal madailaz a na isbazbaz tu qalinga.</FORM>
        <TRANSL xml:lang="zh">誇功宴的言詞通常以三個具有意義的詞組，編串為一組語言報出，</TRANSL>
    </S>
    <S id="231">
        <FORM>Maaq dau ka qalinga ka a, sia ki anak-anak tu siduq siin isia tina tu siduqa ngaus un istaqu, a siin anak-anak kapanuun tu sinkuzakuza istaqu; maszang i piaq a sinkavas pa’is, piaq a siniza titi.</FORM>
        <TRANSL xml:lang="zh">其內容包括：腰帶自己的身世，包含母親的氏族；介紹出草與狩獵時的獲獵數。</TRANSL>
    </S>
    <S id="232">
        <FORM>Maaq i silalaluan bazbaz a, na havunun aipa mapudaan, nitu pinhamuun mapalastapang.</FORM>
        <TRANSL xml:lang="zh">報戰功者須嚴守誠實無偽，清清白白，否則將被懲罰甚至被逐出誇功宴的行列。</TRANSL>
    </S>
    <S id="233">
        <FORM>Maaq mita Bunun tu Pasibutbut a mastaan dau tu kapanuun duma siduq tan-a, aupa uka dau duma sintusasaus a maqtu palaszangun istaa.</FORM>
        <TRANSL xml:lang="zh">布農族人的八部合音是台灣原住民中最被稱道的，其中以郡群的八部合音唱法推廣之後，成為世聞名的樂音。</TRANSL>
    </S>
    <S id="234">
        <FORM>Maaq a Pasibutbt un a, isia Bubukun tu sintusasaus, mavaivi dau ka duma siduq tu sintusasaus,</FORM>
        <TRANSL xml:lang="zh">談及布農族的八部合唱，「巴喜布特布特」的唱法是屬於郡社群的，</TRANSL>
    </S>
    <S id="235">
        <FORM>Maaq a takiVatan a, tupaun mita tu “Malasvanis”; maaq a takBanuaz a, tupaun intaa tu “Malastumaz”;</FORM>
        <TRANSL xml:lang="zh">其他氏群則以熊式歡呼來表現，如：丹社群叫做「馬辣斯發尼斯」，巒社群叫做「馬辣斯督馬特」；</TRANSL>
    </S>
    <S id="236">
        <FORM>maaq a sintusausa a nii amin maszang, haiza siduq a maisna saan mabungbung qalinga kitngaa, sausaan manungkis a qalinga; haiza ka siduq a mailan tas-a a qalinga;</FORM>
        <TRANSL xml:lang="zh">其共通的唱法：有的由低漸高，疊疊架構直入雲霄；有的只用單獨的音階；</TRANSL>
    </S>
    <S id="237">
        <FORM>maaq dau ka TakiVatana sidauqpusun tusaus, nitu puktasun. Aupa sintupa dau tu na maqtu in a bisngav a satuun mapundaza saan diqanin, ispatan-a ki Diqanin.</FORM>
        <TRANSL xml:lang="zh">聲音拉長拉的越長越好，使其歌聲隱入天際之中。</TRANSL>
    </S>
    <S id="238">
        <FORM>Anatupa dau ka Bunun tu maqansiap tusasaus, musqa tu uka dau mita a iungi, maaq mita Bunun is-iungi a, kaupa ki bantas tisqaqainaz, nii a ima siin daqis un bisukbisuk,</FORM>
        <TRANSL xml:lang="zh">布農族人合音歌藝雖然精湛，但是令人好奇的是布農族人有歌無舞，布農族的舞蹈僅限在雙腳的踩踏在地上的動作之上，</TRANSL>
    </S>
    <S id="239">
        <FORM>duuq i tismaupa ta ata Bunun saduan tu madungdung, amin tu nitu qalmang babazbaz?</FORM>
        <TRANSL xml:lang="zh">雙手和臉部的表情不常有的，這與布農族性格害羞與內斂的性格有關？</TRANSL>
    </S>
    <S id="240">
        <FORM>Maaq mita Bunun sinpala maimadadaingaz tu latuka a, sia ki kuus qangqang, qangqang, makusia qusau matultul i batu, latuktalum, latukpaat singkus siin latukhima singkus.</FORM>
        <TRANSL xml:lang="zh">傳統樂器包括弓琴、口簧琴、木杵、竹琴、弓琴、四弦琴、五弦琴等。</TRANSL>
    </S>
    <S id="241">
        <FORM>madiin a munghav tu ispatu-i-ia qaimamangsut, paqpun niin pia ka mailalangna maqansiap pislalatuk.</FORM>
        <TRANSL xml:lang="zh">可惜有很多的傳統樂器已經失傳了。</TRANSL>
    </S>
    <S id="242">
        <FORM>Maaq mita Bunun malas madadaingaz sintusasausa musqa makintau a isliing, sia ki; “mabungbung”, “maiduduu”, “manungkis”, tau a isliing uszangun tusaus a mintas-a a sing-av.</FORM>
        <TRANSL xml:lang="zh">布農族的音樂一般傳統歌謠都以「低音頻」、「中音頻」、「高音頻」的三音音階。</TRANSL>
    </S>
    <S id="243">
        <FORM>Maaq i tusasaus a, haiza bunun a tutatangus, maaq a duma bununa sanlavi ki tutatangus ta tusaus, sanasia anak-anak qansaipun tu isliing tusasaus, maaq dau ka sing-av maisnasaan “madaingaz”, “maiduduu”, “mabungbung”, “mandaza”, “mahusngas” mintas-a sing-av.</FORM>
        <TRANSL xml:lang="zh">除了領唱之外，通常以八度合唱來進行，布農族對合唱時都八度概念來唱，她們是：最低聲部、中音聲部、次高音聲部、高音聲部。</TRANSL>
    </S>
    <S id="244">
        <FORM>Paqpun utan-aan a bunun tu, maaq a sing-ava mazang tastas tan-aun, maszang dau vanu hununghunung tan-aun, mastaan dau tu masling daingaz.</FORM>
        <TRANSL xml:lang="zh">這些音頻一起唱出來就會唱出如同瀑布聲和蜂詠聲，渾然天成的合唱聲部來了。</TRANSL>
    </S>
    <S id="245">
        <FORM>Maaq a uvavaz-az tusasausa a, puntitiniun aingka patusasaus, maqtu amin uszangan i madadaingaz tusasaus, aupa na asang aingka tu isnava-an i madadaingaz tusasaus, na tudipin a uvavaz-az minqansiap.</FORM>
        <TRANSL xml:lang="zh">兒童演唱童謠：大多以獨唱方式演唱，但如果童謠由大人唱的時候就以合唱的方式演唱。</TRANSL>
    </S>
    <S id="246">
        <FORM>Maaq a untinianin tu sintusasaus a, haiza bananaz, haiza amin a binanau-az,</FORM>
        <TRANSL xml:lang="zh">獨唱：獨唱不分男性或女性，</TRANSL>
    </S>
    <S id="247">
        <FORM>maaq i untinian tu bunun tusasaus a, sintupa dau tu mililiskin i tamatina, tinliskin i paikatuszangan, haiza amin ikma-iun mahiqin i maikikingna, mapintamasaz i uvavaz-az;</FORM>
        <TRANSL xml:lang="zh">獨唱的目的是在表達對父母的想念、對配偶之間的思念、對後輩親人，尤其對子女們的勉勵；</TRANSL>
    </S>
    <S id="248">
        <FORM>nii a bananaz qalmang muskun i binanau-az tusasaus, tis-uni dau tu mastaan mita madaidaingaz tu madungdung, matakaz-av.</FORM>
        <TRANSL xml:lang="zh">布農族的男女不可以隨意對唱，這與個性內斂以及不善於表達相關。</TRANSL>
    </S>
    <S id="249">
        <FORM>Maaq i muskun tusasaus a, haiza tatini bunun a tutatangus, maaq a duma bununa makilavi ki tutatangus ta sausaan tunaqtungin a tutatangusa.</FORM>
        <TRANSL xml:lang="zh">合唱：先由一人領唱第一句，其他人又從第一句開始演唱全曲。</TRANSL>
    </S>
    <S id="250">
        <FORM>Maaq a maupa ti tu sintusasaus a, tupaunin laupakadau tu “malasmadaingazan”.</FORM>
        <TRANSL xml:lang="zh">通常這種唱法為布農族古調合唱法。</TRANSL>
    </S>
    <S id="251">
        <FORM>Maaq a matindun hulus a, nanu tu isia binanau-az tu iskuzakuza; maaq a bananaz a, mun luludun qaqanup.</FORM>
        <TRANSL xml:lang="zh">織布是布農女子的專利，如同狩獵是男子的專利一樣。</TRANSL>
    </S>
    <S id="252">
        <FORM>Maisi uvaz-az dau ka binanau-az isnavaan i tina matindun hulus; maaq dau ka maqansiap matindun tu binanau-aza, kastanun i bunun mazima.</FORM>
        <TRANSL xml:lang="zh">布農女子必須從小學習織布，精於編織者備受族人的尊敬。</TRANSL>
    </S>
    <S id="253">
        <FORM>Mailantangus bunun matatas-i ki qaimamangsut na ikmama-aiun, haiza dau ka maibatu, haiza a mailukis tinas-i, haiza siza bitaqul, quaz, sizu’ siin talum tu sintatas-i.</FORM>
        <TRANSL xml:lang="zh">傳統工藝與布農族人的生活息息相關，包括：石器、木器、瓢器、藤編、竹編、苧麻織品、月桃編織（像月桃蓆、衣物箱）等。</TRANSL>
    </S>
    <S id="254">
        <FORM>Nitu kaupa ti a sintatas-i, hinaiza dau qabasang bunun madaivuq ki dalaq dangqas, istatas-i ki vaivivaivi tu tinanas-i, isia dau aipi mita takiVatan tu sinkuzakuza, kaupa dau takiVatan a maqtu kuzakuza istii, masamu dau ka duma siduq sisili, aupa na tisqavis.</FORM>
        <TRANSL xml:lang="zh">除此之外還有陶器製品，在布農族的製陶技藝是丹群的專屬，而且只有這這氏族群，才可以製作否則將觸犯禁忌。</TRANSL>
    </S>
    <S id="255">
        <FORM>Maaq dau ka sintatas -i mai-uni dalaq dangqas a, haiza a kaus i hulus, haiza maszang kaus i davaz; haiza dau ka kinusi-aun talum sintas-i tu tikukutu, (istikutu ki bungu) maaq a sinkaus a maszang tuza nipun ta tu manau-az malandailaz.</FORM>
        <TRANSL xml:lang="zh">傳統陶器多有布紋、網紋，後又有竹篦（梳頭皮用的梳子）敲打而成的篦紋。</TRANSL>
    </S>
    <S id="256">
        <FORM>Lusqa tu maaq a imita Bunun taikiqabasanang tu isdadaivuq dalaq dangqas tu sinkuzakuza a mupunghavin, ukain a maikikingna maqansiap tu maimakuaq madaivuq i dalaq dangqas a, makuaq matas-i vaivivaivi tu tinanas-i.</FORM>
        <TRANSL xml:lang="zh">可惜這些傳統的布農族陶藝已經失傳了，後來的人就不會做了。</TRANSL>
    </S>
    <S id="257">
        <FORM>Maaq a imita Bunun ngaan a haiza taismai tau: 1, Siduq katuszangan; 2, Katlumaqan, tastu qabu; 3, Ngaan anak-anak.</FORM>
        <TRANSL xml:lang="zh">布農族的姓氏區分為氏族姓、亞氏族，以及名字。</TRANSL>
    </S>
    <S id="258">
        <FORM>Maaq i matingaan a, maupa ti dau ka dailaz tu: sia ngaan a tangusun luklas, mangunu a sia katlumaqan, kinuzin a sia ki siduq Katuszangan.</FORM>
        <TRANSL xml:lang="zh">傳統姓名稱呼的順序是以名字、亞氏族、氏族姓的順序呼叫姓名。</TRANSL>
    </S>
    <S id="259">
        <FORM>Katu panpungulan, aupa maaq aipi a imita maimadadaingaz maisna qabasang ispapatingaan mailalangna tu dailaz.</FORM>
        <TRANSL xml:lang="zh">不要忘記了因為這是我們傳統的命名方式。</TRANSL>
    </S>
    <S id="260">
        <FORM>Maaq ata takiVatan a haiza taismi nuum a siduq: sia ki Tanapima, Qalmutan, Mangququ, Lamilingan, Mangdavan, siin Taisnunan.</FORM>
        <TRANSL xml:lang="zh">丹群裡的氏族姓有六：江氏家族、林氏家族、馬氏家族、余氏家族、杜氏家族、田氏家族。</TRANSL>
    </S>
    <S id="261">
        <FORM>Maaq a Tanapimaa haiza dusa ka katlumaqan tu siduq: sia ki Tanapima siin Busnavan.</FORM>
        <TRANSL xml:lang="zh">江氏族的亞氏族有二：江、田、申等姓。</TRANSL>
    </S>
    <S id="262">
        <FORM>Maaq a Qalmutana haiza pitu ka katlumaqan tu siduq: sia ki Qalmutan, Kasinavan, Kusnalaan, Suhiqan, Qatimungan, Taqnasan, Malusqavan.</FORM>
        <TRANSL xml:lang="zh">林氏族的亞氏族有七：簡、林、王等姓。</TRANSL>
    </S>
    <S id="263">
        <FORM>Maaq a Mangququa haiza hima ka katlumaqan tu siduq: sia ki Banban Tainga, Suqluman, Tasbalakan, Tastu-iang, Musukun.</FORM>
        <TRANSL xml:lang="zh">馬氏族的亞氏族有五：馬、古等姓。</TRANSL>
    </S>
    <S id="264">
        <FORM>Maaq a Lamilingana haiza dusa ka katlumaqan tu siduq: sia ki Lamilingan siin Madiklanan.</FORM>
        <TRANSL xml:lang="zh">余氏族亞氏族有二：余姓。</TRANSL>
    </S>
    <S id="265">
        <FORM>Maaq a Mangdavana haiza tau ka katlumaqan tu siduq: sia ki Sunavan, Nangavulan siin Maiqanitu.</FORM>
        <TRANSL xml:lang="zh">杜氏族的亞氏族有三：杜姓、宋等姓。</TRANSL>
    </S>
    <S id="266">
        <FORM>Maaq a Taisnunana haiza dusa ka katlumaqan tu siduq: sia ki Taisnunan siin Takihunang.</FORM>
        <TRANSL xml:lang="zh">田氏族氏族有二：田、松姓。</TRANSL>
    </S>
    <S id="267">
        <FORM>nutda</FORM>
        <TRANSL xml:lang="zh">多出來、閒置不用</TRANSL>
    </S>
    <S id="268">
        <FORM>tunlusquin</FORM>
        <TRANSL xml:lang="zh">已遷徙、已遷移</TRANSL>
    </S>
    <S id="269">
        <FORM>minvaaz</FORM>
        <TRANSL xml:lang="zh">分開、分居</TRANSL>
    </S>
    <S id="270">
        <FORM>miqumis</FORM>
        <TRANSL xml:lang="zh">生活、活著</TRANSL>
    </S>
    <S id="271">
        <FORM>dailaz</FORM>
        <TRANSL xml:lang="zh">列管、規則</TRANSL>
    </S>
    <S id="272">
        <FORM>Saviq</FORM>
        <TRANSL xml:lang="zh">玉山</TRANSL>
    </S>
    <S id="273">
        <FORM>isdauk</FORM>
        <TRANSL xml:lang="zh">漸次地安靜</TRANSL>
    </S>
    <S id="274">
        <FORM>qanupan</FORM>
        <TRANSL xml:lang="zh">獵場</TRANSL>
    </S>
    <S id="275">
        <FORM>unqumaan</FORM>
        <TRANSL xml:lang="zh">農地</TRANSL>
    </S>
    <S id="276">
        <FORM>tunlusqu</FORM>
        <TRANSL xml:lang="zh">遷徙</TRANSL>
    </S>
    <S id="277">
        <FORM>mabailulu</FORM>
        <TRANSL xml:lang="zh">圓的</TRANSL>
    </S>
    <S id="278">
        <FORM>islulus-an</FORM>
        <TRANSL xml:lang="zh">祭典</TRANSL>
    </S>
    <S id="279">
        <FORM>makaus</FORM>
        <TRANSL xml:lang="zh">刻劃、繪圖</TRANSL>
    </S>
    <S id="280">
        <FORM>min-ia</FORM>
        <TRANSL xml:lang="zh">揀拾、揀選</TRANSL>
    </S>
    <S id="281">
        <FORM>vunun</FORM>
        <TRANSL xml:lang="zh">農田</TRANSL>
    </S>
    <S id="282">
        <FORM>kaidaqvasan</FORM>
        <TRANSL xml:lang="zh">海拔（高度）</TRANSL>
    </S>
    <S id="283">
        <FORM>takdadaan </FORM>
        <TRANSL xml:lang="zh">住處、居住地</TRANSL>
    </S>
    <S id="284">
        <FORM>malaingdaz</FORM>
        <TRANSL xml:lang="zh">靈活</TRANSL>
    </S>
    <S id="285">
        <FORM>labanasqat</FORM>
        <TRANSL xml:lang="zh">橫越</TRANSL>
    </S>
    <S id="286">
        <FORM>mangunu</FORM>
        <TRANSL xml:lang="zh">其次、第二位</TRANSL>
    </S>
    <S id="287">
        <FORM>qanup</FORM>
        <TRANSL xml:lang="zh">狩獵</TRANSL>
    </S>
    <S id="288">
        <FORM>mapaidaza</FORM>
        <TRANSL xml:lang="zh">提升</TRANSL>
    </S>
    <S id="289">
        <FORM>kasauqbungun</FORM>
        <TRANSL xml:lang="zh">很重視</TRANSL>
    </S>
    <S id="290">
        <FORM>manaingkal</FORM>
        <TRANSL xml:lang="zh">敏捷、敏銳</TRANSL>
    </S>
    <S id="291">
        <FORM>tingting</FORM>
        <TRANSL xml:lang="zh">公斤（公制重量單位）</TRANSL>
    </S>
    <S id="292">
        <FORM>ququdan</FORM>
        <TRANSL xml:lang="zh">飲品</TRANSL>
    </S>
    <S id="293">
        <FORM>isququul</FORM>
        <TRANSL xml:lang="zh">佐餐用的食物</TRANSL>
    </S>
    <S id="294">
        <FORM>siza</FORM>
        <TRANSL xml:lang="zh">拿、取</TRANSL>
    </S>
    <S id="295">
        <FORM>mahansum</FORM>
        <TRANSL xml:lang="zh">香的</TRANSL>
    </S>
    <S id="296">
        <FORM>maqaizu</FORM>
        <TRANSL xml:lang="zh">酸的</TRANSL>
    </S>
    <S id="297">
        <FORM>tangqapu lulus-an</FORM>
        <TRANSL xml:lang="zh">祭司 </TRANSL>
    </S>
    <S id="298">
        <FORM> sinpaitupa</FORM>
        <TRANSL xml:lang="zh"> 議定過的</TRANSL>
    </S>
    <S id="299">
        <FORM>masulpak</FORM>
        <TRANSL xml:lang="zh">展開</TRANSL>
    </S>
    <S id="300">
        <FORM>mapindua</FORM>
        <TRANSL xml:lang="zh">使（加）增多</TRANSL>
    </S>
    <S id="301">
        <FORM>aikas-angan</FORM>
        <TRANSL xml:lang="zh">盼望、期待</TRANSL>
    </S>
    <S id="302">
        <FORM>sinqaqasam </FORM>
        <TRANSL xml:lang="zh">法律、法條、規定</TRANSL>
    </S>
    <S id="303">
        <FORM>kapimaupa</FORM>
        <TRANSL xml:lang="zh">遵行</TRANSL>
    </S>
    <S id="304">
        <FORM>malibauszang </FORM>
        <TRANSL xml:lang="zh">幸福、和樂融融 </TRANSL>
    </S>
    <S id="305">
        <FORM>angqailu</FORM>
        <TRANSL xml:lang="zh">違反、違背</TRANSL>
    </S>
    <S id="306">
        <FORM>qalmang</FORM>
        <TRANSL xml:lang="zh">隨便、隨意</TRANSL>
    </S>
    <S id="307">
        <FORM>kaivungkaivung</FORM>
        <TRANSL xml:lang="zh">蜿蜒</TRANSL>
    </S>
    <S id="308">
        <FORM>kadimanun</FORM>
        <TRANSL xml:lang="zh">被視為貴重的</TRANSL>
    </S>
    <S id="309">
        <FORM>makazhavan</FORM>
        <TRANSL xml:lang="zh">寒帶</TRANSL>
    </S>
    <S id="310">
        <FORM>miszang </FORM>
        <TRANSL xml:lang="zh"> 一齊、齊一 </TRANSL>
    </S>
    <S id="311">
        <FORM>maikikingina</FORM>
        <TRANSL xml:lang="zh">後代、後輩</TRANSL>
    </S>
    <S id="312">
        <FORM>bisngav</FORM>
        <TRANSL xml:lang="zh">聲音、響聲</TRANSL>
    </S>
    <S id="313">
        <FORM>mukhuvaiv</FORM>
        <TRANSL xml:lang="zh">物換星移</TRANSL>
    </S>
    <S id="314">
        <FORM>minvaivi</FORM>
        <TRANSL xml:lang="zh">改變、變化</TRANSL>
    </S>
    <S id="315">
        <FORM>maiduduu</FORM>
        <TRANSL xml:lang="zh">（音階）中音</TRANSL>
    </S>
    <S id="316">
        <FORM>huzasiing</FORM>
        <TRANSL xml:lang="zh">（宗教的）詩歌集</TRANSL>
    </S>
    <S id="317">
        <FORM>kadavus</FORM>
        <TRANSL xml:lang="zh">製酒</TRANSL>
    </S>
    <S id="318">
        <FORM>pakatnulan</FORM>
        <TRANSL xml:lang="zh">盛物容器</TRANSL>
    </S>
    <S id="319">
        <FORM>hibulan</FORM>
        <TRANSL xml:lang="zh">混加在一處</TRANSL>
    </S>
    <S id="320">
        <FORM>pakiung</FORM>
        <TRANSL xml:lang="zh">木桶、甕</TRANSL>
    </S>
    <S id="321">
        <FORM>maqaizuqaizu</FORM>
        <TRANSL xml:lang="zh">有點酸味</TRANSL>
    </S>
    <S id="322">
        <FORM>painukun</FORM>
        <TRANSL xml:lang="zh">穿著</TRANSL>
    </S>
    <S id="323">
        <FORM>pat-ima’an</FORM>
        <TRANSL xml:lang="zh">衣袖</TRANSL>
    </S>
    <S id="324">
        <FORM>kuling</FORM>
        <TRANSL xml:lang="zh">男用胸兜</TRANSL>
    </S>
    <S id="325">
        <FORM>kanmau</FORM>
        <TRANSL xml:lang="zh">男用耳墜飾</TRANSL>
    </S>
    <S id="326">
        <FORM>qaimumulu</FORM>
        <TRANSL xml:lang="zh">婦女用大包頭巾</TRANSL>
    </S>
    <S id="327">
        <FORM>banhil</FORM>
        <TRANSL xml:lang="zh">木板</TRANSL>
    </S>
    <S id="328">
        <FORM>bistav</FORM>
        <TRANSL xml:lang="zh">石板</TRANSL>
    </S>
    <S id="329">
        <FORM>liiq</FORM>
        <TRANSL xml:lang="zh">茅草</TRANSL>
    </S>
    <S id="330">
        <FORM>patilasan</FORM>
        <TRANSL xml:lang="zh">米倉</TRANSL>
    </S>
    <S id="331">
        <FORM>sinanaipuk</FORM>
        <TRANSL xml:lang="zh">牲畜</TRANSL>
    </S>
    <S id="332">
        <FORM>Samu</FORM>
        <TRANSL xml:lang="zh">禁忌、法典、誡令</TRANSL>
    </S>
    <S id="333">
        <FORM>ansais</FORM>
        <TRANSL xml:lang="zh">反對 </TRANSL>
    </S>
    <S id="334">
        <FORM>maning-as</FORM>
        <TRANSL xml:lang="zh">清澈</TRANSL>
    </S>
    <S id="335">
        <FORM>saipuk</FORM>
        <TRANSL xml:lang="zh">保護</TRANSL>
    </S>
    <S id="336">
        <FORM>maqalav</FORM>
        <TRANSL xml:lang="zh">搶奪</TRANSL>
    </S>
    <S id="337">
        <FORM>kapanuun</FORM>
        <TRANSL xml:lang="zh">令人驚奇的</TRANSL>
    </S>
    <S id="338">
        <FORM>masumsum</FORM>
        <TRANSL xml:lang="zh">祈求</TRANSL>
    </S>
    <S id="339">
        <FORM>matalbuq</FORM>
        <TRANSL xml:lang="zh">壯碩、豐腴</TRANSL>
    </S>
    <S id="340">
        <FORM>ituskun </FORM>
        <TRANSL xml:lang="zh">公物、共同的 </TRANSL>
    </S>
    <S id="341">
        <FORM> kitsulut </FORM>
        <TRANSL xml:lang="zh">接著一個又…、跟著 </TRANSL>
    </S>
    <S id="342">
        <FORM>pakatuszang</FORM>
        <TRANSL xml:lang="zh">夫妻、配偶</TRANSL>
    </S>
    <S id="343">
        <FORM>tuqas</FORM>
        <TRANSL xml:lang="zh">兄姊之輩</TRANSL>
    </S>
    <S id="344">
        <FORM>qusilun</FORM>
        <TRANSL xml:lang="zh">被配給</TRANSL>
    </S>
    <S id="345">
        <FORM>sinalumaqun</FORM>
        <TRANSL xml:lang="zh">入贅</TRANSL>
    </S>
    <S id="346">
        <FORM>sinpala</FORM>
        <TRANSL xml:lang="zh">所遺留的</TRANSL>
    </S>
    <S id="347">
        <FORM>mapalaktan</FORM>
        <TRANSL xml:lang="zh">互離、離異、離婚</TRANSL>
    </S>
    <S id="348">
        <FORM>talbinau-azin</FORM>
        <TRANSL xml:lang="zh">已是玉立婷婷的</TRANSL>
    </S>
    <S id="349">
        <FORM>antaban</FORM>
        <TRANSL xml:lang="zh">偷走、劫走；搶婚（布農族習俗）</TRANSL>
    </S>
    <S id="350">
        <FORM>ispa-adas</FORM>
        <TRANSL xml:lang="zh">指嫁妝而言</TRANSL>
    </S>
    <S id="351">
        <FORM>ngul-a</FORM>
        <TRANSL xml:lang="zh">鍋子（炊具）</TRANSL>
    </S>
    <S id="352">
        <FORM>ma’numun</FORM>
        <TRANSL xml:lang="zh">六十人</TRANSL>
    </S>
    <S id="353">
        <FORM>taimilumaq</FORM>
        <TRANSL xml:lang="zh">戶長</TRANSL>
    </S>
    <S id="354">
        <FORM>pa’is</FORM>
        <TRANSL xml:lang="zh">敵人</TRANSL>
    </S>
    <S id="355">
        <FORM>kasinusinu</FORM>
        <TRANSL xml:lang="zh">挑釁</TRANSL>
    </S>
    <S id="356">
        <FORM>kan-asang</FORM>
        <TRANSL xml:lang="zh">攻城掠地</TRANSL>
    </S>
    <S id="357">
        <FORM>matibahi</FORM>
        <TRANSL xml:lang="zh">夢占</TRANSL>
    </S>
    <S id="358">
        <FORM>mukaquma</FORM>
        <TRANSL xml:lang="zh">墾拓農地的儀式</TRANSL>
    </S>
    <S id="359">
        <FORM>matitihaul</FORM>
        <TRANSL xml:lang="zh">占卜未知的人</TRANSL>
    </S>
    <S id="360">
        <FORM>matusqung</FORM>
        <TRANSL xml:lang="zh">玩弄、愚弄</TRANSL>
    </S>
    <S id="361">
        <FORM>masailang</FORM>
        <TRANSL xml:lang="zh">觀察、評論</TRANSL>
    </S>
    <S id="362">
        <FORM>pakapapa’isang </FORM>
        <TRANSL xml:lang="zh"> 處在互為仇敵狀態</TRANSL>
    </S>
    <S id="363">
        <FORM>sapalan</FORM>
        <TRANSL xml:lang="zh">床</TRANSL>
    </S>
    <S id="364">
        <FORM>maqaltum</FORM>
        <TRANSL xml:lang="zh">葬埋</TRANSL>
    </S>
    <S id="365">
        <FORM>mavail</FORM>
        <TRANSL xml:lang="zh">丟棄</TRANSL>
    </S>
    <S id="366">
        <FORM>patulkukan</FORM>
        <TRANSL xml:lang="zh">雞舍</TRANSL>
    </S>
    <S id="367">
        <FORM>sasbinaz</FORM>
        <TRANSL xml:lang="zh">警察</TRANSL>
    </S>
    <S id="368">
        <FORM>lainiqaiban</FORM>
        <TRANSL xml:lang="zh">歷史、事件</TRANSL>
    </S>
    <S id="369">
        <FORM>Ludun-Daingaz</FORM>
        <TRANSL xml:lang="zh">中央山脈</TRANSL>
    </S>
    <S id="370">
        <FORM>Tamaku</FORM>
        <TRANSL xml:lang="zh">玉穗山</TRANSL>
    </S>
    <S id="371">
        <FORM>painsanan</FORM>
        <TRANSL xml:lang="zh">年度</TRANSL>
    </S>
    <S id="372">
        <FORM>susunbang</FORM>
        <TRANSL xml:lang="zh">呼吸氣息</TRANSL>
    </S>
    <S id="373">
        <FORM>panatas-aan</FORM>
        <TRANSL xml:lang="zh">每一個人一個</TRANSL>
    </S>
    <S id="374">
        <FORM>malngangaus tu bunun</FORM>
        <TRANSL xml:lang="zh">主祭者</TRANSL>
    </S>
    <S id="375">
        <FORM>matihahaul</FORM>
        <TRANSL xml:lang="zh">占卜</TRANSL>
    </S>
    <S id="376">
        <FORM>ismamaaq</FORM>
        <TRANSL xml:lang="zh">何方姓氏</TRANSL>
    </S>
    <S id="377">
        <FORM>matabak</FORM>
        <TRANSL xml:lang="zh">追蹤、探源</TRANSL>
    </S>
    <S id="378">
        <FORM>masasngul</FORM>
        <TRANSL xml:lang="zh">浸泡</TRANSL>
    </S>
    <S id="379">
        <FORM>ulumaqun</FORM>
        <TRANSL xml:lang="zh">娘家</TRANSL>
    </S>
    <S id="380">
        <FORM>kantingmut</FORM>
        <TRANSL xml:lang="zh">趁早去……</TRANSL>
    </S>
    <S id="381">
        <FORM>maqusqus</FORM>
        <TRANSL xml:lang="zh">抹</TRANSL>
    </S>
    <S id="382">
        <FORM>Pasinapan</FORM>
        <TRANSL xml:lang="zh">拋石祭典</TRANSL>
    </S>
    <S id="383">
        <FORM>mahavun</FORM>
        <TRANSL xml:lang="zh">驅逐、趕走</TRANSL>
    </S>
    <S id="384">
        <FORM>pasanbatu</FORM>
        <TRANSL xml:lang="zh">互擲石頭</TRANSL>
    </S>
    <S id="385">
        <FORM>mamangan</FORM>
        <TRANSL xml:lang="zh">英勇之士</TRANSL>
    </S>
    <S id="386">
        <FORM>mis-av</FORM>
        <TRANSL xml:lang="zh">酒宴、酒席</TRANSL>
    </S>
    <S id="387">
        <FORM>qabinun</FORM>
        <TRANSL xml:lang="zh">被藏匿（雅語）、被掩藏，引申為「被埋葬」。</TRANSL>
    </S>
    <S id="388">
        <FORM>pakantakzangun</FORM>
        <TRANSL xml:lang="zh">使躺臥著</TRANSL>
    </S>
    <S id="389">
        <FORM>pasisaupaun</FORM>
        <TRANSL xml:lang="zh">使面朝向</TRANSL>
    </S>
    <S id="390">
        <FORM>suqsuqun</FORM>
        <TRANSL xml:lang="zh">被矗立</TRANSL>
    </S>
    <S id="391">
        <FORM>makazkaz </FORM>
        <TRANSL xml:lang="zh">扒土、淺挖土壤</TRANSL>
    </S>
    <S id="392">
        <FORM>madailaz</FORM>
        <TRANSL xml:lang="zh">排列詞組</TRANSL>
    </S>
    <S id="393">
        <FORM>mapakisniap</FORM>
        <TRANSL xml:lang="zh">使…週知</TRANSL>
    </S>
    <S id="394">
        <FORM>minhamu</FORM>
        <TRANSL xml:lang="zh">參加</TRANSL>
    </S>
    <S id="395">
        <FORM>kitsulutan</FORM>
        <TRANSL xml:lang="zh">被跟隨、被帶領</TRANSL>
    </S>
    <S id="396">
        <FORM>havunun</FORM>
        <TRANSL xml:lang="zh">被驅逐出去</TRANSL>
    </S>
    <S id="397">
        <FORM>mabungbung </FORM>
        <TRANSL xml:lang="zh">低音頻</TRANSL>
    </S>
    <S id="398">
        <FORM>manungkis</FORM>
        <TRANSL xml:lang="zh">高音頻</TRANSL>
    </S>
    <S id="399">
        <FORM>bisukbisuk</FORM>
        <TRANSL xml:lang="zh">移動、舞動</TRANSL>
    </S>
    <S id="400">
        <FORM>quus qangqang</FORM>
        <TRANSL xml:lang="zh">弓琴</TRANSL>
    </S>
    <S id="401">
        <FORM>qangqang</FORM>
        <TRANSL xml:lang="zh">口簧琴</TRANSL>
    </S>
    <S id="402">
        <FORM>uszangun</FORM>
        <TRANSL xml:lang="zh">一起使出力量或聲音 </TRANSL>
    </S>
    <S id="403">
        <FORM>hununghunung</FORM>
        <TRANSL xml:lang="zh">震耳欲聾</TRANSL>
    </S>
    <S id="404">
        <FORM>tutatangus</FORM>
        <TRANSL xml:lang="zh">領唱者</TRANSL>
    </S>
    <S id="405">
        <FORM>mahiqin</FORM>
        <TRANSL xml:lang="zh">規勸、誨教</TRANSL>
    </S>
    <S id="406">
        <FORM>matakaz-av</FORM>
        <TRANSL xml:lang="zh">靦腆</TRANSL>
    </S>
    <S id="407">
        <FORM>matindun</FORM>
        <TRANSL xml:lang="zh">織布</TRANSL>
    </S>
    <S id="408">
        <FORM>kastanun</FORM>
        <TRANSL xml:lang="zh">被重視</TRANSL>
    </S>
    <S id="409">
        <FORM>madaivuq</FORM>
        <TRANSL xml:lang="zh">攪拌</TRANSL>
    </S>
    <S id="410">
        <FORM>tisqavis</FORM>
        <TRANSL xml:lang="zh">受咒詛</TRANSL>
    </S>
    <S id="411">
        <FORM>tikukutu</FORM>
        <TRANSL xml:lang="zh">梳子</TRANSL>
    </S>
    <S id="412">
        <FORM>sinkaus</FORM>
        <TRANSL xml:lang="zh">所劃的線條</TRANSL>
    </S>
    <S id="413">
        <FORM>takiVatan</FORM>
        <TRANSL xml:lang="zh">丹社群</TRANSL>
    </S>
    <S id="414">
        <FORM>Tanapima</FORM>
        <TRANSL xml:lang="zh">江、田、申等姓</TRANSL>
    </S>
    <S id="415">
        <FORM>Qalmutan</FORM>
        <TRANSL xml:lang="zh">簡、林、王等姓</TRANSL>
    </S>
    <S id="416">
        <FORM>Mangququ</FORM>
        <TRANSL xml:lang="zh">馬、古等姓</TRANSL>
    </S>
    <S id="417">
        <FORM>Mangdavan</FORM>
        <TRANSL xml:lang="zh">杜、宋等姓</TRANSL>
    </S>
</TEXT>
