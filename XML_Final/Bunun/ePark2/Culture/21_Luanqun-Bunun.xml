<?xml version="1.0" ?>
<TEXT xml:lang="bunun." source="21_Luanqun-Bunun">
    <S id="0">
        <FORM>Kathaan a Takbanuaz haan me-asang ta ka, tunlusqu haan tankinuz kat-asang miqumis.</FORM>
        <TRANSL xml:lang="zh">巒社群住在原鄉，後來遷移到了後山生活。</TRANSL>
    </S>
    <S id="1">
        <FORM>Tangus a Bubukun minvaaz, malalabas nai ta ka tastusiduq.</FORM>
        <TRANSL xml:lang="zh">郡社群先分開出走的，他們也是人數最多的族群。</TRANSL>
    </S>
    <S id="2">
        <FORM>Papia Bununtuza ka kathaan Lamungan ta miqumis, na heza tu tastusuqisaba mutda tu bunun, ma-aq a duma Bununtuza ka malvasvas haan Takau, Pusung, Kal-ing ta.</FORM>
        <TRANSL xml:lang="zh">有很多布農族人在南投縣居住生活，將近有一萬多人在那裏，其他的布農族則分散在高雄市、台東縣、花蓮縣。</TRANSL>
    </S>
    <S id="3">
        <FORM>Ma-aq sia Bununtuza ka islulus-an a, mesnahaan amin Takbanuaz.</FORM>
        <TRANSL xml:lang="zh">布農族的祭典，都是來自巒社群來的。</TRANSL>
    </S>
    <S id="4">
        <FORM>Mesi-uvaz-az a Takbanuaz dasundasun i madadengaz isnava-an i itu-Bununtuza tu islulus-an.</FORM>
        <TRANSL xml:lang="zh">巒社群人個個是從小被他們的耆老教導有關布農族人的祭典。</TRANSL>
    </S>
    <S id="5">
        <FORM>Ma-aq sia Bununtuza ka islulus-an a sia buan a mesnava, heza siduq a mas-an a islulus-an, ma-aq sia Takbanuaz a heza tu mas-anqandusa, mopa ta tu:</FORM>
        <TRANSL xml:lang="zh">布農族的祭典是月亮教導的，有的族群有10個儀式，巒社群則有12個儀典，那些是：</TRANSL>
    </S>
    <S id="6">
        <FORM>1.Lus-anpaqunan(Tudiip is na kitngaa minang tu islulus-an);</FORM>
        <TRANSL xml:lang="zh">播種祭（是要開始播種的祭祀）</TRANSL>
    </S>
    <S id="7">
        <FORM>2.Lus-anmalaqtenga(Ma-aq a Bununtuza ka sia malaqtenga ti ka ihaan tastuqamisan ti mastaan madaing tu islulus-an);</FORM>
        <TRANSL xml:lang="zh">打耳祭（對布農族而言，打耳祭是一年中最盛大的祭典）</TRANSL>
    </S>
    <S id="8">
        <FORM>3.Lus-andavunan(Ma-aq is na maquun a, matuktuk i qenunan tu lukis, maqatul haan lumaq, masumsum tu san maqtu-ang a tastulumaq bunun sodosdos miqumis);</FORM>
        <TRANSL xml:lang="zh">開墾祭（開墾之始，砍赤揚木為柴，堆在屋內，並祈求家人長壽）</TRANSL>
    </S>
    <S id="9">
        <FORM>4.Lus-an-andaza(Tudiip is maqaliv in a maduq a, aminun mapundadaza haan tatapha dadaza tu sinlus-an, ansasu lus-an i memadadaingaz);</FORM>
        <TRANSL xml:lang="zh">小米進倉祭（把收成的粟穗全搬進家中穀倉之後舉行，並祭祖先）</TRANSL>
    </S>
    <S id="10">
        <FORM>5.Lus-anmasankun(Tudiip is mininang in a, sankunun in a sin-u-unquma tu qemqemangsut tu islulus-an);</FORM>
        <TRANSL xml:lang="zh">封鋤祭（是播種結束後祭農具的儀式）</TRANSL>
    </S>
    <S id="11">
        <FORM>6.Lus-anmasuqolus(Ma-aq is heza haan tastulumaq a katavin ang tos-uvaz-azun tu hubuq a, asa tu kehanus kadavus,</FORM>
        <TRANSL xml:lang="zh">嬰兒祭（凡是家中有在過去一年誕生之嬰兒的，都要預先釀酒，</TRANSL>
    </S>
    <S id="12">
        <FORM>ingkatudiip tu qani-an a hubuq a paqolusan i qolus siin baqlu tu hulus, mu-anpuk amin a tastu-asang a bunun a, patinganan a hubuq a);</FORM>
        <TRANSL xml:lang="zh">在這天 ，首次給嬰兒戴上項鍊及穿上族服，多數聚落在這天才為嬰兒命名）</TRANSL>
    </S>
    <S id="13">
        <FORM>7.Lus-antinsan(Ma-aq i na kitngaa in kamaduq a asa tangus ang kamaduq tu ni-i tu sosanavan, mopa na mapataz i babull-us-an i memadadengaz);</FORM>
        <TRANSL xml:lang="zh">收穫祭（舉行全面割粟前的始割儀式和祭祖先）</TRANSL>
    </S>
    <S id="14">
        <FORM>8.Lus-anminqulau(Taqu ki maduq tu na kitnga-an in manatu, masumsum tu san maqtu-ang a maduq tal-azung-ung mano-az tal-ia tu islulus-an). Kopa ta.</FORM>
        <TRANSL xml:lang="zh">除草祭（是向粟禾告知即將開始除草並祈求粟禾成長旺盛的祭儀）以上。</TRANSL>
    </S>
    <S id="15">
        <FORM>Kethaan a Bununtuza haan Lamungan ta. Tupa ka melantangus tu:</FORM>
        <TRANSL xml:lang="zh">布農族曾經住在南投縣境。</TRANSL>
    </S>
    <S id="16">
        <FORM>Kethaan a memadadengaz haan antanhaan uqaqevanvali tasipal ta tu bukzavdengaz ta, haan tupa-un tu Luqa-ang ta;</FORM>
        <TRANSL xml:lang="zh">祖先們說：先祖們曾經在西部的平坦之地居住過，那個地方叫做鹿港；</TRANSL>
    </S>
    <S id="17">
        <FORM>kethaan a Bubukun haan Linpahu, Linkipu, Ta-ulak siin Lamungan ta.</FORM>
        <TRANSL xml:lang="zh">郡社群住在林埔林圯埔、斗六和南投。</TRANSL>
    </S>
    <S id="18">
        <FORM>Tunlusqu ka memadadengaz tungnahaan Tonkusaviq ta, tis-uni tu kikilim i qanupan siin i unquma-un, ni-i nenka mimisbu tunlusqulusqu.</FORM>
        <TRANSL xml:lang="zh">祖先們遷徙至玉山那裏，為了尋找獵場和農田，他們不斷地遷移。</TRANSL>
    </S>
    <S id="19">
        <FORM>Ma-aq qabas a Bununtuza ka menuum tu siduq: Takivatan, Takibakha, Takitudu, Takbanuaz, Bubukun siin i Takupulan.</FORM>
        <TRANSL xml:lang="zh">從前布農族有六個族群；丹社群、卡社群、卓社群、巒社群、郡社群和塔柯布蘭群。</TRANSL>
    </S>
    <S id="20">
        <FORM>Mesnahaan Takbanuaz a Bununtuza minvaazvaaz.</FORM>
        <TRANSL xml:lang="zh">布農族從巒社群分出來的。</TRANSL>
    </S>
    <S id="21">
        <FORM>Tangus a Bubukun siin Takupulan minvaaz i Takbanuaz, uu ka sia in i Takitudu ka minvaaz a, mesnahaan a Takibakha haan Takitudu ta minvaaz,</FORM>
        <TRANSL xml:lang="zh">郡社群和塔柯布蘭群先分出來，然後是卓社群，卡社群是從卓社群分出的，</TRANSL>
    </S>
    <S id="22">
        <FORM>haiphaip in a Takivatan mesnahaan Takbanuaz minvaaz, munhaan haul a unquma-an i Takivatan tu quma ta.</FORM>
        <TRANSL xml:lang="zh">丹社群是最後從巒社群分出，到下游的丹社群農地的。</TRANSL>
    </S>
    <S id="23">
        <FORM>lopa ko ka Bununtuza ka, malvasvas haan Tevang ti. Kathaan a Bubukun haan Takau siin Lamungan ta, kathaan a Takibakha ki Takitudu haan Lamungan ta,</FORM>
        <TRANSL xml:lang="zh">郡社群居住在高雄市和南投縣，卡社群和卓社群居住在南投縣，</TRANSL>
    </S>
    <S id="24">
        <FORM>kathaan a Takbanuaz haan Kal-ing siin Lamungan ta, kathaan a Takivatan haan Kal-ing siin i Tamazuan ta.</FORM>
        <TRANSL xml:lang="zh">巒社群居住在花蓮縣和南投縣，丹社群居住在花蓮縣和地利村。</TRANSL>
    </S>
    <S id="25">
        <FORM>Ma-aq a melanqabasan a islulus-an a, mastaan kadimanun haan Bununtuza sin-iqumis a is-unququma tu islulus-an,</FORM>
        <TRANSL xml:lang="zh">傳統慶典，一直是布農人生活中，最重要的歲時祭儀活動，</TRANSL>
    </S>
    <S id="26">
        <FORM>sia melantatangus a sanasia is-unququma tu qeni-anan, nait na mintalabal, talabal, na minqamisan, qamisan a mepaat tu pinisvevi-an ta.</FORM>
        <TRANSL xml:lang="zh">是由先祖們依循著與農事活動息息相關的春、夏、秋、冬等四個節令變化。</TRANSL>
    </S>
    <S id="27">
        <FORM>Imita Bununtuza melanqabasan a isisipul i qani-an a sanasia buan is tinqazumu nait tinkuis masipul.</FORM>
        <TRANSL xml:lang="zh">布農族傳統的曆法是以月亮的圓缺來訂定的。</TRANSL>
    </S>
    <S id="28">
        <FORM>Ma-aq a sikopa tu islulus-an a sanasia amin buan ta.</FORM>
        <TRANSL xml:lang="zh">所有祭儀活動也是以月亮為主而定的。</TRANSL>
    </S>
    <S id="29">
        <FORM>Kedu-anan a Bununtuza haan isia memadadengaz me-asang a isia melantangus kanada-an kuzakuza tu qani-an a kosun haan banhil,</FORM>
        <TRANSL xml:lang="zh">布農族在祖靈部落發現，祖先們把行事曆刻畫在木板上，</TRANSL>
    </S>
    <S id="30">
        <FORM>paaq pu-un kopa mita Bununtuza ka heza-an i makitvevi tu isisipul i qani-an tu sinpasqaal, sintupa tu kitngaa in tu na heza-an in i patasan;</FORM>
        <TRANSL xml:lang="zh">因而「木刻畫曆」成為台灣原住民族獨特的木刻上的符號，也被認為是邁向文字化過程的重要里程碑；</TRANSL>
    </S>
    <S id="31">
        <FORM>ma-aq a sinpasqaqaal un a pali-uni amin i is-unququma siin isqaqanup, musasu padangi-an i qeni-anan tu ingkalaku-aq kuzakuza, panlaku-aq kanaqtungan.</FORM>
        <TRANSL xml:lang="zh">符號的內容都是與農耕狩獵祭儀活的相關記述，並且標示出時間軸，與活動所進行的起止天數。</TRANSL>
    </S>
    <S id="32">
        <FORM>Ma-aq a ihaan “pinihaan lukis tu isisipul i qeni-anan” a sinpasqaal a,</FORM>
        <TRANSL xml:lang="zh">在「木刻畫曆」中的符號，</TRANSL>
    </S>
    <S id="33">
        <FORM>maku-uni itubunun qaningu, takilibus tu miniqumis, minlilibus, is-unququma, isqaqanup, siin vunu tu qaningu, pin-uni maszang i patasan, maszang i: lus-anmalaqtenga, lus-anmapudaqu.</FORM>
        <TRANSL xml:lang="zh">以人形、動物、植物、農具、獵具、田地等圖形，代表性的字畫，如：射耳祭、播種祭等。</TRANSL>
    </S>
    <S id="34">
        <FORM>Ma-aq a kinosan a heza busul, vanis, binsiq, maduq, tai, vunu tu qaningu.</FORM>
        <TRANSL xml:lang="zh">畫中有槍、山豬、選種、小米、芋頭、水田等的圖案。</TRANSL>
    </S>
    <S id="35">
        <FORM>Sintupa ka Bununtuza tu mamantuk tu bunun, ma-aq haan Tevang ti ka takisilazan tu siduq a,</FORM>
        <TRANSL xml:lang="zh">布農族的意思是真正的人的意思，在台灣原住民族中是典型的高山民族，</TRANSL>
    </S>
    <S id="36">
        <FORM>tumananu-un a Bununtuza tu takiluludun tu siduq, ihaan tunmisqang tu ludundengaz sisila kalumaq, i-ita amin kaquma.</FORM>
        <TRANSL xml:lang="zh">分布在中央山脈蓋房子，也在那裏開墾農地。</TRANSL>
    </S>
    <S id="37">
        <FORM>Ma-aq naam a dangi-an miqumis a kedaqvasan a na nait mas-ansaba saqa ta, panhaan mapusansaba saqa tu misqang ta.</FORM>
        <TRANSL xml:lang="zh">我們的生活空間在海拔在1000公尺到2000公尺之間。</TRANSL>
    </S>
    <S id="38">
        <FORM>Kitataan i duma tu siduq sia Bununtuza ka katda-an miqumis a kedaqvasan, mastaan i duma siduq tu ni-i tu pinve-un i kazhav;</FORM>
        <TRANSL xml:lang="zh">居住地的平均高度布農族是冠於台灣各族的，在各原住民族之中，最能夠適應高山氣候的一支族群；</TRANSL>
    </S>
    <S id="39">
        <FORM>ma-aq tu lopa ang a dangi-an migumis a antanhaan Tonkusaviq siin i dingdingalan tu ludun;</FORM>
        <TRANSL xml:lang="zh">早期生活地域以玉山山脈為主，包括玉山主峰；</TRANSL>
    </S>
    <S id="40">
        <FORM>ihaan a Bununtuza haan na nait himasaba saqa panhaan mas-ansaba saqa tu masongqu-an nait kalapatan ta malansuqisuqis, uka tepisingan, makitvevi tu makalaskas mudadadaan.</FORM>
        <TRANSL xml:lang="zh">布農族在海拔500公尺到1000公尺的崇山峻嶺間，能夠自由地來回穿梭，毫不畏懼，活動力特別強。</TRANSL>
    </S>
    <S id="41">
        <FORM>Ma-aq qabas a ketda-an a ihaan Lamungan ta, haan tupa-un tu me-asang ta, ma-aq tu haip in ti ka, malansan i Lamungan tu vanglaz medakis,</FORM>
        <TRANSL xml:lang="zh">最早的居住地在南投即所謂的原鄉，爾後在沿濁水溪而上</TRANSL>
    </S>
    <S id="42">
        <FORM>ihaan tunmisqang tu ludundengaz a antanhaan uqaqevanvali, sohaan antanbaav tu Tonkusaviq tunlusqu, heza ka latasban i tunmisqang tu ludundengaz ta,</FORM>
        <TRANSL xml:lang="zh">在中央山脈以西，玉山以北之間移動，</TRANSL>
    </S>
    <S id="43">
        <FORM>minahaan antanhaan insusuma-anvali tu Kal-ing, Pusung siin i Takau tu ludun ta, mastaan i duma takisilazan siduq tu mangaz-aq a tinunluslusqu-an;</FORM>
        <TRANSL xml:lang="zh">東往花蓮、台東以及高雄山區，為台灣原住民族遷移幅度最廣的一族；</TRANSL>
    </S>
    <S id="44">
        <FORM>ma-aq a katda-an i Bununtuza ka kengaz-aqan a, kingungunu ki nai Qalavang tun.</FORM>
        <TRANSL xml:lang="zh">布農族生活領域分布之廣，在台灣原住民族高第二位，僅次於泰雅族。</TRANSL>
    </S>
    <S id="45">
        <FORM>Isia Bununtuza tu sin-iqumis a qanup un, mopa maqtu mapinmamangan mapinqatba,</FORM>
        <TRANSL xml:lang="zh">布農族人的狩獵行為，本身就是一種生活，可以自我英勇強壯，</TRANSL>
    </S>
    <S id="46">
        <FORM>mapedaza ki itubunun tu sinsamasqing is qaqanup, sasuu tu kapanu-un tu sinlus-an.</FORM>
        <TRANSL xml:lang="zh">一種提高社會地位的方式，更是一種神聖的祭儀行為。</TRANSL>
    </S>
    <S id="47">
        <FORM>Paaq pu-un ma-aq haan asang a bananaz a minhamu amin.</FORM>
        <TRANSL xml:lang="zh">所以部落的男子都會參與。</TRANSL>
    </S>
    <S id="48">
        <FORM>. Ma-aq is qanup a pasitautau ta, ma-aq is ni-i ka kamapasipapia taskun qanup, ni-i tu tantitini qanup, na biaq is miku-aq in.</FORM>
        <TRANSL xml:lang="zh">狩獵進行都是由3個人或更多人所組成的獵隊為之，決不單打獨鬥，隻身進入獵場以免意外發生。</TRANSL>
    </S>
    <S id="49">
        <FORM>Isia qaqanup tu kaviaz a asu kun, asa tu heza tutupa tu nait tau hima ta lavilavi, mindangaz sinap i takilibus,</FORM>
        <TRANSL xml:lang="zh">獵犬是獵人最佳的伙伴，必有三、五隻隨侍在側，不但可以追擊獵物，</TRANSL>
    </S>
    <S id="50">
        <FORM>makalaskas qan a ka maqtu mindangaz i bunun qumul, paaq pu-un masmuav tu kadedazun i temi-asu ta, piszangun i tastulumaq,</FORM>
        <TRANSL xml:lang="zh">又由於狗非常敏捷，可以為人擔任警戒，因此對獵犬愛護有加，甚至於是為家族成員之一，</TRANSL>
    </S>
    <S id="51">
        <FORM>ni-i tu sa-uni-an tu sinepuk, ma-aq is mapit-ia ki qesing a, vevi mapit-ia ki na ispaka-un i asu ta.</FORM>
        <TRANSL xml:lang="zh">不將牠們看作是家畜，煮飯時也要為獵犬另外煮一鍋飯。</TRANSL>
    </S>
    <S id="52">
        <FORM>Masamudengaz mapataz i asu ta, na pudanun tutupa haan asang ta.</FORM>
        <TRANSL xml:lang="zh">若殺獵犬者干犯大忌，必將之逐出部落。</TRANSL>
    </S>
    <S id="53">
        <FORM>Maqtu ka asu kun ispahuvaiv i tastusaba tingting tu babu, ita qansepun tu ma-aq a asu kun a kadimanundengaz i Bununtuza.</FORM>
        <TRANSL xml:lang="zh">一隻獵犬的價值可以換來百斤以上的豬，可見獵犬在布農族人心中的重要地位了。</TRANSL>
    </S>
    <S id="54">
        <FORM>Pesnahaan Bununtuza isqaqanup maqtu qansepun tu ni-i tu tisqa maqansiap in qanup, asa ka qaqanup tu anis buhav,</FORM>
        <TRANSL xml:lang="zh">從布農族的打獵習俗中，便可知道一個獵人的養成非一蹴可幾，</TRANSL>
    </S>
    <S id="55">
        <FORM>dalaq sohaan takilibus tu miniqumis siin minlilibus, amin i ludun tu tininvavevi-an tu qansepun amin, altupa tu atikis a tininvevi-an a asa matqas tu qansepun amin;</FORM>
        <TRANSL xml:lang="zh">從環境、地理分布，到動植物和山區的變化，獵人皆需具備整個山林的生態系觀，對生態系中許多微妙的關係也要非常清楚；</TRANSL>
    </S>
    <S id="56">
        <FORM>i-iti qansepun tu ma-aq a qaqanup a mateklas i qansepun amin a sikopakopa,</FORM>
        <TRANSL xml:lang="zh">由此可知獵人的知識非常廣泛，</TRANSL>
    </S>
    <S id="57">
        <FORM>maqtu tupa-un tu isia tel-a-anak tal-ia siin i itu-Bununtuza sin-iqumis tu sisiza-an i qansiap petasan.</FORM>
        <TRANSL xml:lang="zh">可說是一部自然生態、布族文化的活字典。</TRANSL>
    </S>
    <S id="58">
        <FORM>Paaq pu-un asa ka qanupan tu pisihalun mapavaaz.</FORM>
        <TRANSL xml:lang="zh">布農族是一個典型的父系社會，狩獵是全族最主要的經濟來源，因此獵場的分配很重要。</TRANSL>
    </S>
    <S id="59">
        <FORM>Ma-aq a kama-ihaul a ludun a pin-uni-un quma munquma, siza-an i na konun i tastulumaq tu bunun, sia maduq a nanu tu kakonun i Bununtuza.</FORM>
        <TRANSL xml:lang="zh">小型的山區旱耕農業生產也是維持族人生活的重要生產活動，農耕產品以粟（小米）為主。</TRANSL>
    </S>
    <S id="60">
        <FORM>Ni-i ka Bununtuza lusqa mi’haz maqansiap mapasanpanaq, mastaan salaz maqansiap qanup.</FORM>
        <TRANSL xml:lang="zh">布農族人除了驍勇善戰之外，更擅長狩獵。</TRANSL>
    </S>
    <S id="61">
        <FORM>Ma-aq a ituqabasan a is-iqumis i Bununtuza ka, ni-i tu kopa ki qanup, kilim amin i unquma-un mulusqulusqu munquma,</FORM>
        <TRANSL xml:lang="zh">傳統的生產方式，除了狩獵仍然以山田燒墾的遊耕生活為主，</TRANSL>
    </S>
    <S id="62">
        <FORM>sia isuaz haan quma ki maduq, pu-i, hutan siin i tai, ma-aq a ikmananu-un mama-un a sia maduq i ispasimamazav tu paaz;</FORM>
        <TRANSL xml:lang="zh">山田種植小米玉米甘藷芋頭，小米和陸稻主要的食物來源；</TRANSL>
    </S>
    <S id="63">
        <FORM>min-uni ka qinanup tu titi siin i kinilim tu ismuutsanglav i pan-e-an nait isquul ta.</FORM>
        <TRANSL xml:lang="zh">獲獵物的肉與採集來的野菜則為副食。</TRANSL>
    </S>
    <S id="64">
        <FORM>Ma-aq tu sia ang Lipung a sepuk a (1930 qamisan) pasozun amin i paaz, minsais i maduq ta talpapaaz in.</FORM>
        <TRANSL xml:lang="zh">日據時代（1930年代）日本人持續推廣水稻，逐漸取代小米了。</TRANSL>
    </S>
    <S id="65">
        <FORM>Ma-aq a davustilas un a tupa-un i Bununtuza tu “davus-Bunun”.</FORM>
        <TRANSL xml:lang="zh">小米酒是布農族人稱之為「布農酒」。</TRANSL>
    </S>
    <S id="66">
        <FORM>Melanqabasan tu dangi-an i isqing tu ququdan. Tupa-un i Bununtuza tu “davus”, mananu bin alka makamun, mapa-is.</FORM>
        <TRANSL xml:lang="zh">傳統上的含酒精飲料聖品。布農族人稱之為「甜的」，其實酒是辣的，是苦的。</TRANSL>
    </S>
    <S id="67">
        <FORM>Madelpu ka keduqlasan, masqing salaz qudan, kamamaqezuqezu madavusdavus, solopa ko nepi ka, tumananu-un tu itu-Bununtuza tu davus.</FORM>
        <TRANSL xml:lang="zh">質地白濁、香醇，微帶酸甜味，目前為止，堪稱是布農族的族酒。</TRANSL>
    </S>
    <S id="68">
        <FORM>Iskusia haan kadimanun tu islulus-an ta, iskusia amin mapaquu ki tentungu tu bunun.</FORM>
        <TRANSL xml:lang="zh">除了用作祭典聖品之外，也常用來接待賓客。</TRANSL>
    </S>
    <S id="69">
        <FORM>Ma-aq a Bununtuza ka malmananu haan tastuqamisan ta minhamu mudinuun lus-an nait pisnaskalnaskal lus-an,</FORM>
        <TRANSL xml:lang="zh">布農族人一年到頭沉浸在宗教的祭祀與慶典裡，</TRANSL>
    </S>
    <S id="70">
        <FORM>sia amin i tanqapululus-an siin i is-am-aminan a madasmadas palus-an.</FORM>
        <TRANSL xml:lang="zh">祭司與巫師是主要的宗教執行者。</TRANSL>
    </S>
    <S id="71">
        <FORM>Kopa Bananaz a maqtu min-uni tanqapululus-an, ni-i ka binano-az maqtu, sia tama ka masngunu masnava ki itu-anak-anak tu uvaz-az,</FORM>
        <TRANSL xml:lang="zh">通常祭司是由男人充任，沒有女人擔任，其職位的傳授是以父傳子為原則，</TRANSL>
    </S>
    <S id="72">
        <FORM>ma-aq a tanqapululus-an a nai ta ka lus-an i is-unququma tu sinlus-an.</FORM>
        <TRANSL xml:lang="zh">祭司是主持一切有關於農業部落祭儀。</TRANSL>
    </S>
    <S id="73">
        <FORM>Heza ka tastumudu tu lulus-an, heza ka papia, heza ka ni-i tu papia, maszang is:</FORM>
        <TRANSL xml:lang="zh">祭祀的方式通常有一定之共祭團體，祭祀單位有大小之分，如：</TRANSL>
    </S>
    <S id="74">
        <FORM>sanasia tastusiduq, sanasia metastulumaq, mintas-a ka papia tu siduq, mintas-a ka takidiip amin tu bunun mapin-uni tastululus-an;</FORM>
        <TRANSL xml:lang="zh">已是族為單位，以家庭為單位，有以數姓氏為單位，或以地域為單位合而為一的祭祀單位；</TRANSL>
    </S>
    <S id="75">
        <FORM>liskapisvevi ka diqanin lus-an, heza ka liskatesaq lus-an, ma-aq is ni-i ka, mapatupa ki na lus-anan tu qeni-anan.</FORM>
        <TRANSL xml:lang="zh">大多依季節舉行祭祀，也有採夢的啟示，或協議方式排定祭祀的時間。</TRANSL>
    </S>
    <S id="76">
        <FORM>Ma-aq sia tanqapululus-an a iskuzakuza ka, sia masumsum i Tamadiqanin tu alqepu-av ang, mapinsihal i bahi,</FORM>
        <TRANSL xml:lang="zh">祭司活動主要是以祈求上蒼庇佑、開運、</TRANSL>
    </S>
    <S id="77">
        <FORM>mapis-uka ki etislaliva-an, mapinmadia ki sinina-ima, mahavun i qanitu, mapasodengaz, mapalisvala, man-unin ang, masonbaas i Tamadiqanin.</FORM>
        <TRANSL xml:lang="zh">息災、豐收、驅邪、長壽、平安、答謝、酬神等。</TRANSL>
    </S>
    <S id="78">
        <FORM>Ma-aq sia Bununtuza tastuqamisan a mastaan kadimanun tu islulus-an a qeni-anan a, sanasia ki tanqapululus-an ta,</FORM>
        <TRANSL xml:lang="zh">布農族一年中最重要的祭典，確切時間則由祭司決定，</TRANSL>
    </S>
    <S id="79">
        <FORM>ma-aq sia islulus-an a ekitmananu-an a mapiqunduq i bananaz haan asang ta tu etumasqengan, masusumsum tu san maqtu-ang kopaqamisan madia ka qenupan.</FORM>
        <TRANSL xml:lang="zh">而祭儀的目的是要肯定男人在部落中的地位及祈求每年的獵獲豐收。</TRANSL>
    </S>
    <S id="80">
        <FORM>Ma-aq sia Bununtuza ka samu ka madiadengaz, tatini bunun is ikmuli ka, ongnada-an i diklabahi.</FORM>
        <TRANSL xml:lang="zh">布農族的禁忌信仰有很多，大致一個人若違反了禁忌，會招來不祥。</TRANSL>
    </S>
    <S id="81">
        <FORM>Kopa ki inikmuli tu bunun ta tatini ka ongnada-an i diklabahi, uu tu duma-anan is ongnada-an amin a duma bunun,</FORM>
        <TRANSL xml:lang="zh">這些不祥影響所及的範圍多半限於觸犯禁忌的本人，但有時波及於及於他人，</TRANSL>
    </S>
    <S id="82">
        <FORM>anis sinsusuaz, nait qanup, diqanin siin duma pinisvevi-an ongnada-an amin.</FORM>
        <TRANSL xml:lang="zh">甚至作物、獵獸、氣候及其他自然現象也會受到影響。</TRANSL>
    </S>
    <S id="83">
        <FORM>Ma-aq a Bununtuza ka liskasinpatupa, si-anak saduu, muskunmuskun i bunun, liskadelaz, makanmanahip, minsuuz tu maqansiap malansan i dangi-an tu buhav ta miqumis tu siduh.</FORM>
        <TRANSL xml:lang="zh">布農族人很守法、安分、合群、守紀、樂天，並且懂得調適自然環境的民族。</TRANSL>
    </S>
    <S id="84">
        <FORM>Mopa madia ka islulus-an a, madia amin a is-atusasamu, tatini bunun mesitos-uvaz-azun somataz, ni-i ka sin-iqumis maqtu sisbai haan is-atusasamu ta.</FORM>
        <TRANSL xml:lang="zh">由於祭儀多，因而禁忌也特別多，一個人從出生到死亡，生活無不與禁忌構成關聯。</TRANSL>
    </S>
    <S id="85">
        <FORM>Ma-aq a samu kun a al tupa tu tatini, nait tastulumaq, siin i tastu-asang a, ni-i tu lungulungu tu maqtu ikmuli ki islulus-an tu samu.</FORM>
        <TRANSL xml:lang="zh">禁忌在個人的生活，家庭制度與社區規範，是一項牢不可破的宗教法律。</TRANSL>
    </S>
    <S id="86">
        <FORM>Latuza amin a bunun tu ma-aq is matusuqtis i samu tun a, na malqaqatba ka bunun miqumis, na malisvala ka tastulumaq, minsuuz tu na min-uheza-an.</FORM>
        <TRANSL xml:lang="zh">一般相信靠著嚴守禁忌的事實，不但可以使個人生命得到安全，家庭得平安，更可以使經濟豐裕。</TRANSL>
    </S>
    <S id="87">
        <FORM>Ma-aq a samu kun a, sinqaqasam nepi, amin a munhaan itu-Bununtuza tu asang a maszang amin tu asa matusuqtis i is-atusasamu;</FORM>
        <TRANSL xml:lang="zh">禁忌，亦即誡命，甚至是來到布農族部落裡的人，在禁忌面前一律平等，都要遵守；</TRANSL>
    </S>
    <S id="88">
        <FORM>ma-aq is ikmuli ki samu ti ka na tis-ia tutupa, tis-uni tu mopa ta ka, kan-anak a bunun minpising ikmuli ki is-atusasamu tun.</FORM>
        <TRANSL xml:lang="zh">若干犯神聖禁忌的，須接受禁忌的制裁，如此一來自然無人敢為犯禁忌了。</TRANSL>
    </S>
    <S id="89">
        <FORM>Malvasvas sia Bununtuza ka asang haan Lamungan tu Nehunpu siin Buqiv ta; ihaan Takau tu Namasia siin Kalavuung ta;</FORM>
        <TRANSL xml:lang="zh">布農族的部落目前分別座落在南投縣的信義鄉和仁愛鄉；</TRANSL>
    </S>
    <S id="90">
        <FORM>ihaan Pusung tu Qetuhtu-an siin Pasikau ta; siin i ihaan Kal-ing tu Panitaz siin Bahuan ta;</FORM>
        <TRANSL xml:lang="zh">高雄市的那瑪夏區和桃源區；台東縣的海端鄉和延平鄉，以及花蓮縣的卓溪鄉與萬榮鄉；</TRANSL>
    </S>
    <S id="91">
        <FORM>heza ang a ihaan Pusung tu Kusunuki asang ta siin i ihaan Kal-ing tu Kivisia asang ta.</FORM>
        <TRANSL xml:lang="zh">還有散居在台東縣的長濱鄉與花蓮縣的豐濱鄉和瑞穗鄉。</TRANSL>
    </S>
    <S id="92">
        <FORM>Ihaan amin a asang haan kamamannastu ki ludun tu masedazan, madikla-an a dangi-an, madia ka masasongqu;</FORM>
        <TRANSL xml:lang="zh">大多的部落在山腰的位置，地勢險惡，且多為陡坡之地；</TRANSL>
    </S>
    <S id="93">
        <FORM>ma-aq naam a kandingalan tu siduq a, nai Tanaul, Taluku, Bantalang, Livaqlivaq, Ngaingai, Puut, siin i Toluu;</FORM>
        <TRANSL xml:lang="zh">我們的鄰居有鄒族、太魯閣族、阿美族、卑南族、客家人、閩南人，以及漢人；</TRANSL>
    </S>
    <S id="94">
        <FORM>asa tu makahaan madikla laqeban sanzekuzeku tu daankuis ta ka, na tudiip maqtu sohaan itu-Bununtuza tu asang.</FORM>
        <TRANSL xml:lang="zh">須經過彎延難行的小徑才能夠到達布農部落。</TRANSL>
    </S>
    <S id="95">
        <FORM>Ma-aq sia Bununtuza ka maqtu unda-an tantungu ka tangus a ihaan Pusung ta tu “Asang-Bunun”,</FORM>
        <TRANSL xml:lang="zh">布農族的觀光產業首先要提的是台東縣的布農部落，</TRANSL>
    </S>
    <S id="96">
        <FORM>heza-an ekitvevi-an tu a-al-u-an, ma-aq a mangunu ka sia ihaan Lamungan ta pismananu pisanglav,</FORM>
        <TRANSL xml:lang="zh">具有布農族特色的休憩園區，其次南投縣的高山蔬果、</TRANSL>
    </S>
    <S id="97">
        <FORM>piskansul, pisbunuazbusul, na siin i ihaan Pusung tu Litu ta pismananu amin pisanglav i sanglavtinqazumu.</FORM>
        <TRANSL xml:lang="zh">葡萄園與梅子園，再來是台東的利稻的高麗菜園區。</TRANSL>
    </S>
    <S id="98">
        <FORM>Mopa malusdaza ka katda-an i Bununtuza tu asang a madaduu salaz sozan i takimadaqvasan tu sanglav, min-uni amin mastaan masihal tu undidipa-an tantungu.</FORM>
        <TRANSL xml:lang="zh">布農部落因地處高海拔地區所以有利於種植高山蔬果，也是成為很好的觀光資源。</TRANSL>
    </S>
    <S id="99">
        <FORM>Ma-aq haan Bununtuza asang a mastaan masihaldengaz undipa-an saduu ka,</FORM>
        <TRANSL xml:lang="zh">布農部落有最優質的人文觀光資源，</TRANSL>
    </S>
    <S id="100">
        <FORM>sia kis isnganan haan tastudalaq nastu ti itu-Bununtuza tu pasibutbu siin kopaqamisan paat buan tu lus-anmalaqtenga,</FORM>
        <TRANSL xml:lang="zh">即布農族名聞遐邇的八部和唱每年的四月在射耳祭的時候，</TRANSL>
    </S>
    <S id="101">
        <FORM>kadadauk na heza tu tastusaba bunun medaza ka mudinuun pasibutbut siin i patan-a bunun malastapang.</FORM>
        <TRANSL xml:lang="zh">常有百人以上的八部和唱與贊功宴的表演。</TRANSL>
    </S>
    <S id="102">
        <FORM>Altupa tu simaq tu siduq a, heza-an amin i tastuvevi tu elqumisan, ma-aq i melibuntu in a leniqeban mopa ta mumuslu ka,</FORM>
        <TRANSL xml:lang="zh">任何一個民族都有其文化上的特質，這些特質在長久的歷史發展過程中，</TRANSL>
    </S>
    <S id="103">
        <FORM>dungzav in min-uni masisopa in tu elqumisan min-uni ekitvevi-an, sadu-av a Bununtuza kun,</FORM>
        <TRANSL xml:lang="zh">逐漸成為穩定的形式而自成體系，就布農族而言，</TRANSL>
    </S>
    <S id="104">
        <FORM>ma-aq a “pasibutbut” a mastaan haan bunun nastu ti tu tinquz-a-un tan-a tu ininmopa-an, altupa tu laklaku-aq,</FORM>
        <TRANSL xml:lang="zh">族人的八度和聲最是世人的奇妙的經驗，不管時空如何轉移</TRANSL>
    </S>
    <S id="105">
        <FORM>nanu sia Bununtuza ka tuskun tusaus i “pasibutbut” a sintusaus a, soqabasqabas ni-i tu pisvavevi.</FORM>
        <TRANSL xml:lang="zh">布農族人的獨特團體合音的唱法永遠不會改變。</TRANSL>
    </S>
    <S id="106">
        <FORM>Ma-aq sia Bununtuza ka lus-an minang maduq a mintau tu, 1. Isia Bubukun tu pasibutbut; 2. Isia Takbanuaz tu malastumaz; 3. Isia Takivatan tu malasvanis.</FORM>
        <TRANSL xml:lang="zh">布農族的祈禱小米豐收歌至少有三種，一、郡群的巴悉布忒布忒；二、巒群的熊是歡詠；三、丹群的熊是歡呼。</TRANSL>
    </S>
    <S id="107">
        <FORM>Ma-aq lopa ko ka samasqengan i sikopa ka bunun nastu ti ka, sia isia Bubukun tu pasibutbut,</FORM>
        <TRANSL xml:lang="zh">目前享譽國際的算是郡群的巴悉布忒布忒，</TRANSL>
    </S>
    <S id="108">
        <FORM>lusqa metau ka bisngav tu 1, 2, 3 pulanbu-un in nepa tusaus, maqtu nait vavau sohaan mamas-anqandusa tu bananaz a muskun pakanaqtung tusaus.</FORM>
        <TRANSL xml:lang="zh">她們是一種以1，3，5三個音符所構成八度音的和聲，通常由8-12個男人共同完成的唱法。</TRANSL>
    </S>
    <S id="109">
        <FORM>Ma-aq lopa ko ka, iskusia nepi ki tekilopa ko tu pis-Kilistu tu Bununtuza tusaus, maku-uni tekiqabasan tu istusasaus kadadokan istusaus,</FORM>
        <TRANSL xml:lang="zh">目前，布農族已將此傳統唱法轉移到現代基督宗教的聖歌，以古調的方式繼續傳唱著，</TRANSL>
    </S>
    <S id="110">
        <FORM>pintas-a-un sia Bununtuza ka mesnahaan sinanisnis tu is-aang pintamasazun mapisling tusaus, palataqistaqis a bisngav, pakasia ke-uni sikopakopa ti mapabazbaz.</FORM>
        <TRANSL xml:lang="zh">把族人最虔誠的心聲，匯聚成為一股強而有力的神祕之音，上下流竄，與造物者溝通。</TRANSL>
    </S>
    <S id="111">
        <FORM>Ma-aq a Bununtuza kis na kadavus a tangus ang siza maduq tu tastusiiq, padangi-an i danum tu mungaa tastusiiq pit-e-un mapis-ul-ul,</FORM>
        <TRANSL xml:lang="zh">布農族釀酒先以一公升的小米，加上八分的水煮成粥，</TRANSL>
    </S>
    <S id="112">
        <FORM>uqna-un masius i maduq tu mehima siiq a, punkunbu-un in haan amunu.</FORM>
        <TRANSL xml:lang="zh">再加入五倍的小米，放入甕中。</TRANSL>
    </S>
    <S id="113">
        <FORM>Na ni-i tu melibuntu asa tu sihapavun mapunkunbu haan pitdada-an mapit-ia,</FORM>
        <TRANSL xml:lang="zh">稍後取出來放入鍋內煮，</TRANSL>
    </S>
    <S id="114">
        <FORM>ma-aq is sihapavun in a piskazhavun ang a, tudiip in padangi-an i mukun tu mepitu ka pinit-ia ka metau ka mukun mapuskun punkunbu haan amunu,</FORM>
        <TRANSL xml:lang="zh">從飯鍋取出後，予以冷卻再加入蒺藜果實約7：3的比例放入甕中，</TRANSL>
    </S>
    <S id="115">
        <FORM>pihanun baning sisila ta panhaan nait talti-un talsipatun ta ka, maqtu in mindavus.</FORM>
        <TRANSL xml:lang="zh">放在爐邊三、四天後，即成為酒了。</TRANSL>
    </S>
    <S id="116">
        <FORM>Heza ang duma ka ituqabasan tu iskadadavus: Makungulus mapapaq i pinit-ia ta mapin-uni ki puqda, ma-aq is tiphak in a mindavus in.</FORM>
        <TRANSL xml:lang="zh">還有最原始的釀酒方法：用嘴咬碎小米，作為酒母，待其發酵後即成了酒。</TRANSL>
    </S>
    <S id="117">
        <FORM>Sia ti tu iskadadavus a mahiav salaz, ma-aq a mesitda tu samaz a pikunbu-un haan amunu ta, maku-uni mukun ta matas-i puqda.</FORM>
        <TRANSL xml:lang="zh">第二次釀酒的方法就方便多了，把剩下的酒糟放入甕內，以蒺藜的果實做酒母。</TRANSL>
    </S>
    <S id="118">
        <FORM>Sasngulun a maduq haan danum, ma-aq is tinzahum in a tilas a, padangi-an i danum mapa’tim pit-ia,</FORM>
        <TRANSL xml:lang="zh">將小米浸泡於水中，等到米粒軟了再加火蒸煮，</TRANSL>
    </S>
    <S id="119">
        <FORM>ma-aq is pinit-ia in a punkunbu-un haan dangi-an i samaz tu amunu madevuq, susan i danum, pihanun haan baning sisila tu talti-un a,</FORM>
        <TRANSL xml:lang="zh">蒸煮過的小米放入裝有酒糟的甕中混和，加入水，放在爐邊三日，</TRANSL>
    </S>
    <S id="120">
        <FORM>kanaqtung in a iskadadavus tu iskuzakuza. Kamamaqezuqezu tu tikis a tinas-i tu davus.</FORM>
        <TRANSL xml:lang="zh">即完成釀酒過程。酒略帶有酸味。</TRANSL>
    </S>
    <S id="121">
        <FORM>Ma-aq a seduu ki itu-Bununtuza melanqabasan tu hulus a, tupa amin tu makitvevi sadu-an a qaningu, i-isaq a ekitvevi-an?</FORM>
        <TRANSL xml:lang="zh">看過布農族傳統服飾的人，都會覺得衣服的圖案非常特別，特別在哪裡呢？</TRANSL>
    </S>
    <S id="122">
        <FORM>Mamantuk! Madia ka isia kaviaz a qaningu haan tinas-i tu hulus ta.</FORM>
        <TRANSL xml:lang="zh">對！衣服中很多的主要圖案是百步蛇的圖案。</TRANSL>
    </S>
    <S id="123">
        <FORM>Ma-aq sia Bununtuza ka melanqabasan tu hulus a, malaing-as i mataqdung tu patas sia binano-az a hulus, masihailit haan kanum a pinenuk,</FORM>
        <TRANSL xml:lang="zh">布農族傳統服飾，女子以藍、黑色為主要色彩，長袖斜襟式上衣，</TRANSL>
    </S>
    <S id="124">
        <FORM>taqesan a mansisila ki kakalangtu tu sinpinqala, padangi-an a titikdas i qolus mapinqala, penukan i mataqdung tu tunhilan;</FORM>
        <TRANSL xml:lang="zh">並有滾邊織紋，頭飾則鑲有串珠等裝飾物，搭配黑裙穿著；</TRANSL>
    </S>
    <S id="125">
        <FORM>Qemulu-an a bungu ki qemumulu, tusukan i kakonan siin puaq sizu; qolusan a mumudan i qolus; palakbu-an a tanuduq i palaktus, bulale-an a bantas i bulalai.</FORM>
        <TRANSL xml:lang="zh">頭上有包頭巾、菸斗和月桃花；頸上掛有項鍊；手戴手環，手指戴戒指，小腿繫上綁腿 。</TRANSL>
    </S>
    <S id="126">
        <FORM>Ma-aq sia bananaz a hulus a, malasmaduqlas a patas, penukan i pituq, taqesan i pininqala ka antanhaan hiku, lusqa tu uka-an i pak-ima-an, pakakunbu-an i kulin siin tapis.</FORM>
        <TRANSL xml:lang="zh">男子以米黃色為底，著長背心，衣背有織紋，但是沒有衣袖，內著胸衣及遮陰布。</TRANSL>
    </S>
    <S id="127">
        <FORM>Ma-aq is lus-an a, tikdasan a bananaz i titikdas, qolusan a mumudan, padangi-an a tenga ki tenga-un, palalaktus, isqeli-an.</FORM>
        <TRANSL xml:lang="zh">祭典時，男子頭上帶頭飾、項飾、耳墜飾、戒指，腰間佩刀。</TRANSL>
    </S>
    <S id="128">
        <FORM>Na siin duma ki quhal, mesapa tu tamuhung.</FORM>
        <TRANSL xml:lang="zh">此外，也有皮衣、皮帽。</TRANSL>
    </S>
    <S id="129">
        <FORM>Tis-uni tu na asa mapistaan mapino-az a heza sia Bununtuza ka bintusan a nipun tu esisopa-an.</FORM>
        <TRANSL xml:lang="zh">為了更加美麗動人，布農族有鑿門牙的習俗。</TRANSL>
    </S>
    <S id="130">
        <FORM>Isia Bununtuza ka istas-i ki lumaq a, sia liiq, banhil siin bistav.</FORM>
        <TRANSL xml:lang="zh">布農族的房屋建材，有茅草、木板與石板。</TRANSL>
    </S>
    <S id="131">
        <FORM>Maszang haan Lamungan, Kal-ing a antanhaan madaqvasan a ludun tu madiadengaz a matelsa tu tuun, paaq pu-un sia bistav a iskalumaq.</FORM>
        <TRANSL xml:lang="zh">例如在南投、花蓮的高山地帶石盤石出產較豐富，則以石板為建材。</TRANSL>
    </S>
    <S id="132">
        <FORM>Ma-aq haan Pusung ta ka madia ka makusia banhil, lusqa tu sia mastaan madia kis maku-uni liiq, lukis, kangkunanan siin kalkallukis a iskalumaq.</FORM>
        <TRANSL xml:lang="zh">在台東則多用木板，惟大多以茅草、木、竹與樹皮等作為建材。</TRANSL>
    </S>
    <S id="133">
        <FORM>Ma-aq sia Bununtuza ka lumaq a madadoqpus amin. Mapihaan amin masedazan nait mabukzavan kalumaq, masipasdu ki hungku.</FORM>
        <TRANSL xml:lang="zh">布農族的房子形式，大致上是長方形。建地通常選擇在山腹、台地，面向溪谷。</TRANSL>
    </S>
    <S id="134">
        <FORM>Ma-aq is kalumaq a, asa tangus maku-uni bistav malqutun pin-uni sinbalung, tas-i-an a tanangaus i ulumaqan,</FORM>
        <TRANSL xml:lang="zh">通常房子的時候，牆垣先用石板砌成，前面有出入口，</TRANSL>
    </S>
    <S id="135">
        <FORM>medalaq a bukzavan, heza ka maku-uni bistav maqapqap pin-uni bukzavan.</FORM>
        <TRANSL xml:lang="zh">屋內為泥土地板，或以石板鋪上。</TRANSL>
    </S>
    <S id="136">
        <FORM>Pinvazunvazun haan kunbu lumaq tu, pin-uni-un a antankinuz i pattilasan,</FORM>
        <TRANSL xml:lang="zh">房間的格局為單房，後半部設有穀物儲藏室，</TRANSL>
    </S>
    <S id="137">
        <FORM>sapalan a kanvavaaz, pihanun sia Tamatina ka sapalan haan dingalan i pattilasan.</FORM>
        <TRANSL xml:lang="zh">左右為寢室，父母的臥房則規劃在最靠近穀倉。</TRANSL>
    </S>
    <S id="138">
        <FORM>Heza tu dusa baning haan misqang lumaq ta, pit-e-an i na ispaka-un bunun a antanavanan tu baning, pit-e-an i na ispaka-un sinsinepuk a antanvili ka baning.</FORM>
        <TRANSL xml:lang="zh">房屋中間有兩個爐灶，右爐煮給人食用的，左爐煮給家畜食用的。</TRANSL>
    </S>
    <S id="139">
        <FORM>Katmalalabas a Bununtuza haan tas-a tu lumaq ta, paaq pu-un na heza tu masipatun nait mahima-un ta bunun a tastulumaq, ni-i nepi tinquz-a-un.</FORM>
        <TRANSL xml:lang="zh">通常布農族有好多人共住在一個屋簷下的，因此一個家庭有四、五十人，是不足為奇的。</TRANSL>
    </S>
    <S id="140">
        <FORM>Ma-aq a patlukisan a qatulan i nakonun siin dumaduma tu qemqemangsut, pihanun nepi matas-i haan tanangaus lumaq tu tanavanan,</FORM>
        <TRANSL xml:lang="zh">柴房用以堆積穀物和雜物，蓋在房子前面坐或右方，</TRANSL>
    </S>
    <S id="141">
        <FORM>nait tanavili ta, ma-aq a taluqan a pihanun kequma-an tu dalaq ta matas-i, siin a duma ki pat-uni-an sinsinepuk, nait pattulkukan, patbabu-an, patqanvangan siin patsidi-an.</FORM>
        <TRANSL xml:lang="zh">農舍則蓋在開墾的土地上，另有家畜欄舍，如雞舍、豬舍、牛、羊舍等。</TRANSL>
    </S>
    <S id="142">
        <FORM>Ma-aq sia Bununtuza ka isnanava tu qaus a sia tupa-un tu “samu”, masnava nepa mita, mapinheza mita ki teklas, masamu ata ikmuli istaa.</FORM>
        <TRANSL xml:lang="zh">布農族的教育中心，即所謂的samu，她是教誨我們使我們有智慧的事情，我們不可以違逆他。</TRANSL>
    </S>
    <S id="143">
        <FORM>Tis-uni ka Bununtuza tu isnava-an i “samu” ka, paaq pu-un maqtu mintas-a ka is-aang, pakasihal pakadedaz miqumis.</FORM>
        <TRANSL xml:lang="zh">布農族人之所以能夠團結一心，過著和諧的生活，完全要歸功samu 的教導。</TRANSL>
    </S>
    <S id="144">
        <FORM>Tuza pu-un a Bununtuza tu maqanglas pave-an i nakonun a, masaningsing a is-aang uka-an i dikla, maning-as maszang danum;</FORM>
        <TRANSL xml:lang="zh">布農族人雖然物質生活貧困，但是心靈卻能保持純潔無垢，清澈如水；</TRANSL>
    </S>
    <S id="145">
        <FORM>manahip a is-aang kan-anak-anak matinmananu, masanbut masihal malkabunun, sasoqbung i sin-iqumis siin itubunun tu sinsamasqing a, sukzam amin istaa ka sikopa tu bunun.</FORM>
        <TRANSL xml:lang="zh">永保樂觀進取的精神，維持積極向善的態度，全力爭取生命的尊嚴，贏得他人的敬重。</TRANSL>
    </S>
    <S id="146">
        <FORM>Sasoqbung a Bununtuza ki sikopakopa ti, ni-i tu kamananu mapindikla ki malhenunu haan buhav ti tu miniqumis.</FORM>
        <TRANSL xml:lang="zh">布農族人敬重大自然，不會刻意傷害我們週邊的生命。</TRANSL>
    </S>
    <S id="147">
        <FORM>Sa-uni-an amin tu miniqumis a isia melantangus pinala penaam tu dalaq un, iniqdi-an i melantangus tu kequma-an,</FORM>
        <TRANSL xml:lang="zh">我們對祖先所留下來的土地，是祖先們用血汗所墾拓，</TRANSL>
    </S>
    <S id="148">
        <FORM>siin duma ka pipinala melantangus masmuav kadimanun tu eldikusan, paaq pu-un kavasun is heza vevisiduq a toqalav nait mapindikla ta.</FORM>
        <TRANSL xml:lang="zh">所留傳下來的寶貴資產，也都視為有生命的東西，因此不容外人侵佔與蹂躪。</TRANSL>
    </S>
    <S id="149">
        <FORM>Matinmananu malqepu saduduu mapisihalsihal, mapinahip i isia melantangus haan daza diqanin ta tu is-aang,</FORM>
        <TRANSL xml:lang="zh">否則將全力保護之，以告慰在祖先在天之靈，</TRANSL>
    </S>
    <S id="150">
        <FORM>isi-ail i ihaan diqanin tu melantatangus, paaq pu-un a Bununtuza sasoqbung i is-atusasamu ti.</FORM>
        <TRANSL xml:lang="zh">所以布農族對samu是看為重要的課題。</TRANSL>
    </S>
    <S id="151">
        <FORM>Ma-aq sia Bununtuza ka ispisqaqasibang a, aza-aza sias mapasavai tu sinpisqasibang, maszang is mama inama,</FORM>
        <TRANSL xml:lang="zh">布農族人的休閒生活娛樂，大多是爭勝鬥強的娛樂，如背載重物、</TRANSL>
    </S>
    <S id="152">
        <FORM>mapakitun matunqaz i bunun, pentataip tundaza ki lukis.</FORM>
        <TRANSL xml:lang="zh">角力互相弄倒對方、比賽爬樹等。</TRANSL>
    </S>
    <S id="153">
        <FORM>Ma-aq a madadengaz a, mintun is pakasia uvavaz-az, ihaan ludun mapasinapsinap, mapalababatu, pakasia ki uvavaz-az patunqaqabin;</FORM>
        <TRANSL xml:lang="zh">大人也會與小孩子分組，在山野林間互相追逐奔跑，並互擲小石粒；大人也會和小孩子玩捉迷藏；</TRANSL>
    </S>
    <S id="154">
        <FORM>ihaan libus, ihaan masu-ismuut, idadaza lukis, itangadaq i batu, maqabin i qemangsut a ispakilim i uvavaz-az, ma-aq i kedu-anan a pesia ta nepa min-uni sinsonaskal istaa;</FORM>
        <TRANSL xml:lang="zh">或於林野中、草叢裡、樹上、石頭底下，藏一些物品，令小孩子尋找，找到者該物即贈送給他做為獎品；</TRANSL>
    </S>
    <S id="155">
        <FORM>Hadasun i madadengaz a uvavaz-az munhaan vanglaz nait libus matqazam.</FORM>
        <TRANSL xml:lang="zh">大人也會帶小孩到溪流或是林野捉鳥。</TRANSL>
    </S>
    <S id="156">
        <FORM>Ma-aq sia Bununtuza ka ispisqaqasibang a maqtu kopaqani-an ka-azus-azus.</FORM>
        <TRANSL xml:lang="zh">以上所舉布農族的生活娛樂為平時日常生活隨處可見者。</TRANSL>
    </S>
    <S id="157">
        <FORM>Lusqa tu heza ka ni-I tu maqtu kopaqani-an ispisqasibang, asa tu tudiip is lus-an tu qani-an,</FORM>
        <TRANSL xml:lang="zh">但有一些生活娛樂卻不是日常時日裡所能看見，而是具有季節性的娛樂。</TRANSL>
    </S>
    <S id="158">
        <FORM>maszang kopa ki bananaz tu ispisqasibang a sia pishasulun siin i maqtu amin a bananaz binano-az madadengaz uvavaz-az pisqasibang tu pislusqea.</FORM>
        <TRANSL xml:lang="zh">如專屬男子的娛樂「打陀螺」及男女老少咸宜的「盪鞦韆」娛樂。</TRANSL>
    </S>
    <S id="159">
        <FORM>Talmamaduq ata ka Bununtuza, paaq pu-un, asa kis na minang tu tangus ang mapidaing lus-an i “Lus-anminpinang”.</FORM>
        <TRANSL xml:lang="zh">布農族人以小米為主食，因此，在播種小米之前要舉行隆重的祭典「小米播種祭」。</TRANSL>
    </S>
    <S id="160">
        <FORM>Masumsum tu san maqtu-ang mintalukai amin a sinpinang a qoqsa, ni-i tu konun i qazam nait ivutaz tu qadang al maqtu madia ka kemaduqan,</FORM>
        <TRANSL xml:lang="zh">詞祭以祈禱粟種發育、杜絕害蟲與豐收為目的，</TRANSL>
    </S>
    <S id="161">
        <FORM>tudiip is na mintalabal tanangaus tu na minang maduq, taqu ki Tamadiqanin tu na minang in.</FORM>
        <TRANSL xml:lang="zh">在春季播種前，向天神 （Deqanin） 告知播種之事。</TRANSL>
    </S>
    <S id="162">
        <FORM>Ma-aq is mininang in siin menatu in, uka in a palkada-an a, pishasulun a bananaz pisqasibang, tangus mahuaq i isia quna tu kalkal,</FORM>
        <TRANSL xml:lang="zh">播種語除草完畢之農閒時期，男子的休閒娛樂為打陀螺，</TRANSL>
    </S>
    <S id="163">
        <FORM>pin-uni isteqezungzung mateludaq tu duun, asa tu mastaan i ituduma bunun tu mataliskang a pinisqezungzunan hasulun ta.</FORM>
        <TRANSL xml:lang="zh">其玩法是用 qona 之樹皮抽打陀螺使轉，打時要得快，要比別人轉得快，時其聲隆隆。</TRANSL>
    </S>
    <S id="164">
        <FORM>Sintupa ka pishasulun tu qadang a sinpinang a maduq maszang pishasulun ta tu mataliskang tal-ia.</FORM>
        <TRANSL xml:lang="zh">打陀螺其意在希望小米之成長如陀螺旋轉之速。</TRANSL>
    </S>
    <S id="165">
        <FORM>Ma-aq is kanaqtung in pishasulun a, denpusun mapihaan pattilasan, testesan i davus lus-an.</FORM>
        <TRANSL xml:lang="zh">打玩陀螺，把它收起來放在穀倉裡，並以酒撒祭。</TRANSL>
    </S>
    <S id="166">
        <FORM>Ma-aq sia Bununtuza ka tastulumaq a tis-uni tu heza ka minpakatuszang.</FORM>
        <TRANSL xml:lang="zh">通常布農的家庭是以夫妻所組成的家庭為主。</TRANSL>
    </S>
    <S id="167">
        <FORM>Ma-aq is maluskun ang a tastupakatuszang i tamatina ka, sia tamatina ta ka sanada-an i sikopa tu iskuzakuza.</FORM>
        <TRANSL xml:lang="zh">當夫妻與原生父母的家庭仍同住在一起時，乃由原生父母所組成的親族構成一個生活團體。</TRANSL>
    </S>
    <S id="168">
        <FORM>Ma-aq is minvaaz in i tamatina ka min-uni in tupa-un tu baqlu tu tastulumaq, sia temilumaq a sanada-an.</FORM>
        <TRANSL xml:lang="zh">夫妻分家後形成一個新的家，由家長管理。</TRANSL>
    </S>
    <S id="169">
        <FORM>Ma-aq is mudaan in a Tama ka, sia in tuqasnanaz ta ka sanada-an i sikopa tu iskuzakuza.</FORM>
        <TRANSL xml:lang="zh">父親辭世了，家庭的管理權由長兄執行。</TRANSL>
    </S>
    <S id="170">
        <FORM>Ma-aq sia Bununtuza ka tastulumaq a, malka-inata ka bananaz, malka-ilumaq a binano-az.</FORM>
        <TRANSL xml:lang="zh">布農族的家庭，男主外，女主內。</TRANSL>
    </S>
    <S id="171">
        <FORM>Ni-i tu tupa tu mopa ta amin, mopa ma-aq a sikopa tu kuzkuza-un a, maqtu tupa-un tu sia amin i binano-az a malkasia,</FORM>
        <TRANSL xml:lang="zh">但不是絕對的，因為大部分的農事，仍由女人去做，</TRANSL>
    </S>
    <S id="172">
        <FORM>ma-aq a bananaz a lusqa qanup nait malka-uni ihaan unquma-un a sikopa ka kadoku-un tu iskuzakuza.</FORM>
        <TRANSL xml:lang="zh">男人只是負責狩獵與開拓農田等危險的工作。</TRANSL>
    </S>
    <S id="173">
        <FORM>Ma-aq a binano-az a ilumaq sepuk i uvaz-az siin sinsinepuk, munquma amin, maszang is nait masuaz i sinsusuaz, makai hutan kilim sanglavqudu, pit-e-un ispaka-un i tastulumaq.</FORM>
        <TRANSL xml:lang="zh">女子則是在家照顧小孩和家畜，也會做工，如種植農作物，挖地瓜採集野菜食物等，煮給家人吃。</TRANSL>
    </S>
    <S id="174">
        <FORM>Ma-aq sia Bununtuza ka tastulumaq a, madadedaz a uvavaz-az i tamatina,</FORM>
        <TRANSL xml:lang="zh">布農族的家庭子女孝順，</TRANSL>
    </S>
    <S id="175">
        <FORM>madadedaz a tamatina, pakasihal a tastupakatuszang, pendangazdangaz a tesis-aan.</FORM>
        <TRANSL xml:lang="zh">父母慈愛，夫妻和諧，手足相助。</TRANSL>
    </S>
    <S id="176">
        <FORM>Ma-aq haan tastulumaq a mastaan kadimanun tu eldikusan a ispaqusil pesia uvaz-aznanaz, ma-aq is uka uvaz-aznanaz a,</FORM>
        <TRANSL xml:lang="zh">家族的重要產業分給家裡的男孩子繼承，若家中沒有兒子，</TRANSL>
    </S>
    <S id="177">
        <FORM>paskopa ta nenka tu tastulumaq, pesia isia bananaz tu katutuszang a inai ta eldikusan; lusqa tu ni-i ka sinilumaq tu bananaz a tuhamu-un masipul.</FORM>
        <TRANSL xml:lang="zh">就必須廢戶，家族產業則由男方的親戚繼承；但招贅者的女婿不受此限。</TRANSL>
    </S>
    <S id="178">
        <FORM>Ma-aq sia Bununtuza ka ispasisiza ka, masanbut tu tatini bananaz tatini binano-az mintastupakatuszang, uka haan Bununtuza ka heza-an in i binano-az a siqna ang i binano-az.</FORM>
        <TRANSL xml:lang="zh">布農族的婚姻制度，採嚴正的終身一夫一妻制，重婚在布農族的社會裡是不被接納與允許的。</TRANSL>
    </S>
    <S id="179">
        <FORM>Masamudengaz saam mopa ta mapalasamu, amin i tastusiduq nait katutuszang masamudengaz mapalasamu.</FORM>
        <TRANSL xml:lang="zh">Samu嚴格地規範我們的婚姻，同姓與近親之間的通婚是絕對被禁止的。</TRANSL>
    </S>
    <S id="180">
        <FORM>Al tupa tu ni-i tu maszang a siduh ni-i tu katutuszang a, ma-aq is petuqavit in tu minkaviaz a masamudengaz amin mapasiza, solopa ko mopa ang ta.</FORM>
        <TRANSL xml:lang="zh">布農族還有一項婚姻禁忌，那就是既不是同姓也不是近親的禁忌，而是因祖先之間的盟約而締結的關係，時至今日，依舊如是。</TRANSL>
    </S>
    <S id="181">
        <FORM>Ma-aq sia Bununtuza ka ispasisiza ka, sia mastaan i mapalabaas, ma-aq a Istasipal is siza ki isia Tanapima tu uvaz-azno-az a, sibaas a Tanapima siza ki isia Istasipal tu uvaz-azno-az.</FORM>
        <TRANSL xml:lang="zh">布農族過去盛行交換婚，如果王家娶了馬家的女子，則馬家同時也會娶王家女子。</TRANSL>
    </S>
    <S id="182">
        <FORM>Altupa tu uvaz-azdengaz ang sia Istasipal a uvaz-azno-az a pa-is-avan in, sevan i mataqdung tu maqehav nait davus titi,</FORM>
        <TRANSL xml:lang="zh">假如王家女子尚屬年幼，先完成下聘，</TRANSL>
    </S>
    <S id="183">
        <FORM>pin-uni sinpatunqaal, ma-aq is madaing in a tudiip in siza-un mapundusa ki uvaz-aznanaz ta;</FORM>
        <TRANSL xml:lang="zh">並贈以黑布與酒肉，作為訂婚禮物，待其長成後，再迎娶進門；</TRANSL>
    </S>
    <S id="184">
        <FORM>Ma-aq is ni-i ka, tangusun in siza, sia na minbananaz tu tamatina ka sepuk somadaing, ma-aq is madaing in a pin-uni-un in i tastupakatuszang,</FORM>
        <TRANSL xml:lang="zh">或者先娶進門由夫婿家庭領養，長大後自然成為夫妻，</TRANSL>
    </S>
    <S id="185">
        <FORM>ma-aq a mopa ta tu sinpasiza ka, kadadauk heza ka madengaz in a bananaz a uvaz-az ang a binano-az, nait uvaz-az ang a bananaz a madengaz in a binano-az.</FORM>
        <TRANSL xml:lang="zh">這種婚姻的男、女主角，常常出現老夫少妻或老妻少夫情形。</TRANSL>
    </S>
    <S id="186">
        <FORM>Al tupa tu mopa ta, somadengaz somataz nenka mapakadedaz a tastupakatuszang a.</FORM>
        <TRANSL xml:lang="zh">可是他們守著婚姻到老到死永不渝。</TRANSL>
    </S>
    <S id="187">
        <FORM>Ma-aq qabasdengaz a Bununtuza ka madia ka kamingan a uvaz-az papasiza,</FORM>
        <TRANSL xml:lang="zh">更早的布農族也風行搶婚，</TRANSL>
    </S>
    <S id="188">
        <FORM>mopa ti nepi tu malavi ka katutuszang a munhaan petunqalan in tu tastulumaq ta, madamu ki binano-az ta, ama-un nait ansaqanun, pinahiva-un siletlet madas mudaan.</FORM>
        <TRANSL xml:lang="zh">也就是親友們簇擁著來到已經有婚約的女方家，強行拉著女子，或揹著或抱走，假裝把女子強行帶走。</TRANSL>
    </S>
    <S id="189">
        <FORM>Ni-i ka binano-az siin tastulumaq istala, mapakahau ang a pinahiva in maszang pinve-un a, hadasun in i isia na minbananaz melavi tu mendudu-az mudaan.</FORM>
        <TRANSL xml:lang="zh">女子與其家人都極力抗拒，雙方爭執一陣子之後，才讓男方家人把女子帶走。</TRANSL>
    </S>
    <S id="190">
        <FORM>Ma-aq a ispa-is-av a sia mebabu siin davus, na nait talti-un ta mapa-is-av,</FORM>
        <TRANSL xml:lang="zh">通常婚宴以豬肉與酒為主食，宴請賓客三天，</TRANSL>
    </S>
    <S id="191">
        <FORM>vevivevi ka sinpahadas, nait pitqesingan, baluku, qenis, qongu, siin kaul, tangaa kopa ta.</FORM>
        <TRANSL xml:lang="zh">嫁妝不盡相同，但是鍋、碗、瓢、盆，以及鐮刀，鋤頭等農具等，長常是常見的物品。</TRANSL>
    </S>
    <S id="192">
        <FORM>Ma-aq sia Bununtuza ka tastulumaq a katpapia, heza ka katma’numun nait katmapitu-un ta ka bunun, hineza in a katmavo-un a tastulumaq tu bunun.</FORM>
        <TRANSL xml:lang="zh">布農族一直維持大家庭制度，最多有六、七十人，甚至八十人同住在一間房子內。</TRANSL>
    </S>
    <S id="193">
        <FORM>Sanasia amin i simaq a mastaan madengaz tu bunun ta ka isia tastulumaq ta sikopa ka vevivevi tu kuzkuza-un, anis qanup, tunlusqu,</FORM>
        <TRANSL xml:lang="zh">由當家的大家長採一條線的管理模式，大大小小的事情，必須由大家長允諾，包括狩獵、遷徙、</TRANSL>
    </S>
    <S id="194">
        <FORM>munquma, mapasiza, makavas siin patuqavit, ma-aq a Bununtuza ka mapalatuza, malansan amin, miqdi ka mekusdazu tu sasepuk un is asa salispuk sepuk i Bununtuza.</FORM>
        <TRANSL xml:lang="zh">農事、婚姻、戰爭與議和等，大體上來說，布農族都可以無為而治，卻給外來的統治者帶來管理上的困擾。</TRANSL>
    </S>
    <S id="195">
        <FORM>Maqtu amin sia Bununtuza ka banananaz binanano-az malibuntu kuzakuza, ni-i tu mazima makisihalsihal nait iksihalsihal,</FORM>
        <TRANSL xml:lang="zh">布農族男男女女，都可從事長時間的勞動者，</TRANSL>
    </S>
    <S id="196">
        <FORM>paaq pu-un ma-aq a qinatul a tilas a, minaqtung kaunun i tastulumaq bunun tu nait punti-un qamisan ta.</FORM>
        <TRANSL xml:lang="zh">生活簡樸，家裡儲藏的穀物，可以維持全家生活約三年之久。</TRANSL>
    </S>
    <S id="197">
        <FORM>Kapanu-undengaz a Bununtuza kis nait mama siin tunkalapat munhaan madaqvasdengaz tu ludun ta,</FORM>
        <TRANSL xml:lang="zh">布農族負重與攀登高山的能力十分驚人，</TRANSL>
    </S>
    <S id="198">
        <FORM>kathaan a Bununtuza haan ludun a meshu-an i hungku, haan kalapatan dadaza, uka pais a maqtu kan-asang.</FORM>
        <TRANSL xml:lang="zh">布農族居住在高山幽谷之間，在斷崖之上，易守難攻。</TRANSL>
    </S>
    <S id="199">
        <FORM>Ma-aq a Bununtuza ka ni-i tu tepisingan a makeval salaz tu miniqumis,</FORM>
        <TRANSL xml:lang="zh">布農族是膽大心細的族群，</TRANSL>
    </S>
    <S id="200">
        <FORM>maqtu saam tantini latasban i itu-anak-anak tu qanupan makahaan ituduma bunun tu qanupan mundiip qanup ansasu mapuslu pidaing i qanupan.</FORM>
        <TRANSL xml:lang="zh">我們可以單獨地越過自己的領域，輕易地出入別人的領域去狩獵或擴張勢力。</TRANSL>
    </S>
    <S id="201">
        <FORM>Minus-an, sunsunun a Bununtuza ki duma tu siduq, tanmangmang tan-anak muqsip haan pais,</FORM>
        <TRANSL xml:lang="zh">曾經有一次，布農族受到外界扇動，長途跋涉深入敵陣，</TRANSL>
    </S>
    <S id="202">
        <FORM>sis-an makavas tu nait tastusaba mutda ka isia pais a bungu, tutuza tu tinquz-a-un nis miliskin.</FORM>
        <TRANSL xml:lang="zh">一口氣割下百餘顆人頭，令人震撼。</TRANSL>
    </S>
    <S id="203">
        <FORM>Tudiip amin is nuum buan ta lus-an istii, ma-aq is tos-uvaz-az in a, asa ka tamatina tu ni-i tu patasban tudiip tu tastuqamisan ta mapa-is-av i tastu-asang tu bunun,</FORM>
        <TRANSL xml:lang="zh">通常於六月舉行，由一年內出生的嬰兒之父母宴請全村落的人，</TRANSL>
    </S>
    <S id="204">
        <FORM>ma-aq a nanu ka, kan-anak a tastulumaqlumaq lus-an, maqtu ka tastu-asang a bunun makalumaqlumaq ma-un, tudiip is mamu’mu ka buan lus-an,</FORM>
        <TRANSL xml:lang="zh">基本上是由各家分別舉行，村落的人可以如流水席一樣挨家挨戶的吃到飽，通常是在月圓的時候進行，</TRANSL>
    </S>
    <S id="205">
        <FORM>ma-aq is lus-anmasuqolus tudiip tu qani-an a, mapiluvus a tama ki tanuduq haan davus,</FORM>
        <TRANSL xml:lang="zh">舉行嬰兒節當天，嬰兒父親要用手指沾酒，</TRANSL>
    </S>
    <S id="206">
        <FORM>istestes haan isia hubuq ta tu lutbu, sintupa tu san masamu-ang a hubuq un mihalang, mahepi taldaing;</FORM>
        <TRANSL xml:lang="zh">在嬰兒的身上，象徵著嬰兒免於疾病，快快長大；</TRANSL>
    </S>
    <S id="207">
        <FORM>ma-aq a tina ka, mapapaq i lamis, isqusqus haan isia hubuq ta tu qupdal, sintupa tu san maqtu-ang a hubuq un maszang lukis ta tu talsisius minmadaing,</FORM>
        <TRANSL xml:lang="zh">而母親是咬嚼樹根，然後將汁塗在嬰兒的額頭上，一方面象徵著嬰兒能跟樹一樣茁壯長大；</TRANSL>
    </S>
    <S id="208">
        <FORM>ma-aq a tas-a ka sin-esmangan i hubuq ta, mopa na malqaqatba in.</FORM>
        <TRANSL xml:lang="zh">另外一方面是避邪作用。</TRANSL>
    </S>
    <S id="209">
        <FORM>Ma-aq is mis-av in a, paqolusan i tamatina ka hubuq a ki qolus, sintoqumis nepi ki hubuq ta,</FORM>
        <TRANSL xml:lang="zh">在宴會中父母為其嬰兒佩掛項鍊，這儀式除了父母對其嬰兒的祝福外，</TRANSL>
    </S>
    <S id="210">
        <FORM>ansasuu matumasqing i tastu-asang bunun tu maqtu minsuma toqumis, maku-uni ki mopa ti tu sinlus-an pintamasaz tastu-asang nait tastusiduq mapintas-a is-aang,</FORM>
        <TRANSL xml:lang="zh">也感謝部落中的人前來祝賀，經由這種儀式增強部落或氏族的團結，</TRANSL>
    </S>
    <S id="211">
        <FORM>maqtu ka tastu-asang bunun mapasepuksepuk, malka-uni inai ta tu kuzkuza-un, na tudiip a hubuq a madozung tal-ia.</FORM>
        <TRANSL xml:lang="zh">促使部落的成員相互照顧，履行他們的義務，如此而降低嬰兒的意外事件。</TRANSL>
    </S>
    <S id="212">
        <FORM>Ma-aq qabas a Bununtuza kiska-lumaq a, pihanun dadaza lukis matas-i, mopa minpapia in a bunun a pinastu-un in haan dalaq matas-i.</FORM>
        <TRANSL xml:lang="zh">古早布農族的木屋，早期是建在樹上，人口數的增加，把木屋建在地面上。</TRANSL>
    </S>
    <S id="213">
        <FORM>Ma-aq a iskalulumaq a mungaa mamaszang, maku-uni maqulpiq tu lukis min-uni qau, Ma-aq a kamamakuis tu lukis a pin-uni-un i nait sinbalung ta;</FORM>
        <TRANSL xml:lang="zh">建築的方式和一般造屋的方式略同，以較大的圓木為柱，小的圓木橫牆為壁；</TRANSL>
    </S>
    <S id="214">
        <FORM>ma-aq a isutavi ka sia ki melapat nait liiq ta. Matalaq i kangkunanan istalik matas-i ki sinbalung.</FORM>
        <TRANSL xml:lang="zh">樹皮或茅草 為頂。再以劈竹為半，正反緊密相靠。</TRANSL>
    </S>
    <S id="215">
        <FORM>Ma-aq a kinusi-aan i lukis kalumaq a mastaan tu masial katda-an; ma-aq is qamisan a mananqat, talabal a mkazhavkazhav, mangmang tu masihal salaz, ni-i tu qamqam pinmama-az i sinkusisia;</FORM>
        <TRANSL xml:lang="zh">以木為居的房子，具有自然賦予的居住品質；除了有冬暖夏涼的調溫機能，更有用之於自然，還之於自然的環保觀念，絕不輕 言製造無可回收的垃圾；</TRANSL>
    </S>
    <S id="216">
        <FORM>Paaq pu-un maqtu sadu-an sia nasmadadengaz qabas a teklas i inuskunan miqumis.</FORM>
        <TRANSL xml:lang="zh">可看出布農族祖先古早的智慧與生命共存的態度。</TRANSL>
    </S>
    <S id="217">
        <FORM>Ma-aq sia Bununtuza ka iskalulumaq a sanasia dangi-an ni-i tu maszang, mopa mundaqvisan is tunlusqu ka, mavevi in a iskalulumaq, sanasia dangi-an ta tu ma-aq a maqtu iskalumaq.</FORM>
        <TRANSL xml:lang="zh">布農族的房屋建材隨著地域的不同而異，也由於遷徙幅度大，選用建材的變化就大了，但是各地多為就地取材。</TRANSL>
    </S>
    <S id="218">
        <FORM>Maku-uni ka Bununtuza ki bistav, banhil, liiq, qasqas, kalkaltulukis, kangkunanan, quaz kalumaq.</FORM>
        <TRANSL xml:lang="zh">如石板、木板、茅草、芒草稈、檜木皮、竹子、黃藤等。</TRANSL>
    </S>
    <S id="219">
        <FORM>Minpiapia ka lumaq tu, heza ka subatu-an, sulukisan, suliqan, sutaluman, sulapatan kopa ta.</FORM>
        <TRANSL xml:lang="zh">房屋的形式，大致有石板屋、木屋、茅草屋、竹屋，甚至牛糞和稻稈等等。</TRANSL>
    </S>
    <S id="220">
        <FORM>Tis-uni qabas tu mapakakavas ang i pais a, kamapalqabinun kalumaq.</FORM>
        <TRANSL xml:lang="zh">從前為了防禦外敵，家裡內屋與庭院，多有低於地平線的習慣。</TRANSL>
    </S>
    <S id="221">
        <FORM>Ma-aq haan lumaq ta ka heza-an i patilasan, qaumisqang, sapalan, baning, patqanvangan, patbabu-an, patsidi-an, pattulkukan, patlukisan, papatvisan.</FORM>
        <TRANSL xml:lang="zh">房屋的結構有；米倉、中柱、床、灶、牛欄、豬欄、羊欄、雞欄、柴房、首級櫃。其中以小米倉、中柱最為神聖的。</TRANSL>
    </S>
    <S id="222">
        <FORM>Sia ki pattilasan siin qaumisqang a kasamu-undengaz salaz. Ma-aq qabas a Bununtuza kis itsihal mataz a pilumaqun maqabin, sintupa tu san maqtu-ang a memadadengaz saduduu sepuksepuk.</FORM>
        <TRANSL xml:lang="zh">過去布農族素有對善死者舉行室內葬的習俗，把死去的家人葬埋在室內，主要是祈求祖靈護庇與保佑。</TRANSL>
    </S>
    <S id="223">
        <FORM>Dusa qabas a vali, pasaisais pasanvali kis qani-an siin maqmut, samuq is ni-i qan a mepatupa tu na sia sanvali ka, munhapav amin haan dadaza diqanin sanvali.</FORM>
        <TRANSL xml:lang="zh">以前有兩個太陽，分別輪流掌管白天和晚上，結果因為沒有協調好誰應該負責什麼時段，不小心就一起出現在天上。</TRANSL>
    </S>
    <S id="224">
        <FORM>Ma-aq a Bununtuza kis munquma ka hadasun amin a uvaz-az munhaan quma munquma, mopa dusa ka vali ka, tutuza tu maklangdengaz,</FORM>
        <TRANSL xml:lang="zh">而布農族工作時，都習慣將小孩一起帶到山上工作，因為有兩個太陽很熱，</TRANSL>
    </S>
    <S id="225">
        <FORM>paaq pu-un pala-un a uvaz-az haan navung nastu, dudungan i lisavdengaz mapa-ia, uu tu esqalivun tutupa ka uvaz-az a, na ma-aq a espatazun i.</FORM>
        <TRANSL xml:lang="zh">所以我們就把小孩放在陰涼的地方，在蓋上大片的樹葉遮陽，但是小孩還是曬乾、曬死了。</TRANSL>
    </S>
    <S id="226">
        <FORM>Masu’nuqdengaz a Tamatina tu, mavia tu dusa ka vali ki? Tuttuza tu maklangdengaz!</FORM>
        <TRANSL xml:lang="zh">族人很生氣呀！覺得怎麼有兩個太陽？那麼熱！</TRANSL>
    </S>
    <S id="227">
        <FORM>Paaq pu-un miliskin tu asa tu panaqun a tas-a vali i, na ni-i tu maqtu munquma, na miqdi ka melalangna.</FORM>
        <TRANSL xml:lang="zh">於是便計畫把一個太陽射掉，不然就沒辦法耕種，也會影響後代。</TRANSL>
    </S>
    <S id="228">
        <FORM>Paaq pu-un heza tu dadusa bunun haan asang ta ka mapatupa tu na munhaan madaqvasan ta, duuq ihaan Tonkusaviq ta nait ihaan duma ka mastaan madaqvasdengaz tu ludun ta, mena-ita manaq vali.</FORM>
        <TRANSL xml:lang="zh">所以就有兩個部族約定一起到高的地方，可能是玉山或是比較高的山，去射太陽。</TRANSL>
    </S>
    <S id="229">
        <FORM>Mopa ni-i tu sandu-un a, muqna mapatupa qeni-anan tu na muqna mundiip manaq.</FORM>
        <TRANSL xml:lang="zh">因為沒有射到，所以又約了時間再去射。</TRANSL>
    </S>
    <S id="230">
        <FORM>Tuza tu tesandu-un in a tas-a vali, tenahanun vali mata ka, min-uni in ni-i tu mabaqis tu buan.</FORM>
        <TRANSL xml:lang="zh">好不容易射到了其中一顆太陽，太陽被射到了眼睛，就變成了不熱的月亮了。</TRANSL>
    </S>
    <S id="231">
        <FORM>Masamu qabas a Bununtuza mapatnu ki qanivalval.</FORM>
        <TRANSL xml:lang="zh">古代布農族人忌指彩虹。</TRANSL>
    </S>
    <S id="232">
        <FORM>Taqu qabas a madadengaz tu masamu maku-uni ki tanastina mapatnu ki qanivalval, asa tu maku-uni ki tanastama mapatnu ki qanivalval.</FORM>
        <TRANSL xml:lang="zh">傳說如果一定要「指」彩虹，絕對不可以用食指「指」彩虹，要用大拇指「指」彩虹。</TRANSL>
    </S>
    <S id="233">
        <FORM>Ma-aq is maku-uni ki tanastina mapatnu ki qanivalval a, na soqabasqabas a tanastina ka makansontu, ni-i tu maqtu sikavungun,</FORM>
        <TRANSL xml:lang="zh">如果用食指「指」著彩虹，食指就永遠不能彎曲了，</TRANSL>
    </S>
    <S id="234">
        <FORM>ma-aq a duma tanuduq tu tanastama, tanuduqmisqang, tanuduqngunu, tanuduqtikis a, na soqabasqabas makankavung maszang mapiqazumu ima ni-i in maqtu sisulpakun.</FORM>
        <TRANSL xml:lang="zh">其他四指「大姆指、中指、無名指、小指」永遠彎曲成握拳狀不能伸展開來。</TRANSL>
    </S>
    <S id="235">
        <FORM>Paaq pu-un ma-aq qabas sia Bununtuza ka tamatina ka, tataqu-an a uvavaz-az tu, masamu maku-uni tanastina mapatnu ki qanivalval.</FORM>
        <TRANSL xml:lang="zh">所以古代布農族的父母會特別吩咐交待小孩，禁忌用食指「指」彩虹。</TRANSL>
    </S>
    <S id="236">
        <FORM>Sasuu tu masamu sia Bununtuza ka uvaz-az mapatnu ki buan i, na kulutun a tenga.</FORM>
        <TRANSL xml:lang="zh">又布農族小孩兒忌指月亮，否則會被割耳朵。</TRANSL>
    </S>
    <S id="237">
        <FORM>Ma-aq a Bununtuza ka liskabuan tu tindumdum tintesqang tinqazumu tinkuis munhaan quma munquma, paaq pu-un samasqing a Bununtuza ki buan ta.</FORM>
        <TRANSL xml:lang="zh">按布農人是以月亮陰晴圓缺，從事農耕，所以布農人很尊敬她。</TRANSL>
    </S>
    <S id="238">
        <FORM>Tapukaz-av a buan, paaq pu-un ma-aq is patnu-an su-u ka buan a musbai naip nait tunqabin ta,</FORM>
        <TRANSL xml:lang="zh">月亮 嬌羞，用手指她，她會跑掉或躲起來，</TRANSL>
    </S>
    <S id="239">
        <FORM>uu ka na ni-i in a Bununtuza masihal munquma, paaq pu-un masamu ka uvavaz-az mapatnu ki buan.</FORM>
        <TRANSL xml:lang="zh">會影響布農族人的農事作業，因此禁忌小孩兒指月亮。</TRANSL>
    </S>
    <S id="240">
        <FORM>Sa-unian i Bununtuza ka buan tu madasmadas kuzakuza haan vevivevi tu qeni-anan ta, liskabuan tu pisvevivevi lus-an i is-unququma.</FORM>
        <TRANSL xml:lang="zh">布農族人以為月亮是各種季節農事的指導者，並以月亮的陰晴圓缺訂定歲時祭儀。</TRANSL>
    </S>
    <S id="241">
        <FORM>Ma-aq a Bununtuza ka sinkasumal is maku-ima mapatnu bunun, ma-aq a uvaz-az is ansasuu mapatnu ki madadengaz bazbaz a,</FORM>
        <TRANSL xml:lang="zh">布農族人以用手「指」著「人」為不禮貌的行為，小孩指著大人說話，會被大人打或則罵，</TRANSL>
    </S>
    <S id="242">
        <FORM>ludaqun nait kaho-un i madadengaz, mopa sintupa tu masumal i madadengaz, masamu maku-ima mapatnu bunun, masamudengaz mapatnu ki buan ta.</FORM>
        <TRANSL xml:lang="zh">意為對長輩要有禮貌，對人且不可以手「指」之，況且指著月亮更是一大禁忌。</TRANSL>
    </S>
    <S id="243">
        <FORM>Ma-aq qabas a Bununtuza ka talmamaduq, paaq pu-un is kopapensanan kemaduq in a matusuqtis manahip lus-an i lus-an-andaza.</FORM>
        <TRANSL xml:lang="zh">過去布農族的主食是小米，因此當每年的小米收成時，一定辦理既尊嚴又歡樂的小米進倉祭。</TRANSL>
    </S>
    <S id="244">
        <FORM>Tupa-un malas-Bunun is mapunhaan maduq haan pattilasan tu lus-an-andaza;</FORM>
        <TRANSL xml:lang="zh">小米進倉布農族語為andaza；</TRANSL>
    </S>
    <S id="245">
        <FORM>sintupa tu masankun i tilas, na nait vau buan ta kis lus-an-andaza, madainpus maduq tu sinlus-an, ma-aq a pinala haan taluqan a tatastutapaz a maduq a, aminun siza mapulumaq.</FORM>
        <TRANSL xml:lang="zh">意思就是masagkun cilas，進倉祭大約在八月舉行，是貯小米的祭儀，而原來暫存田中小農屋裡的粟穗，也要全部搬回家裡。</TRANSL>
    </S>
    <S id="246">
        <FORM>Ma-aq is na lus-an i lus-an-andaza tu talpitu tanangaus, masamu ma-un i madavus nait pininqezu kis lulus-an ang,</FORM>
        <TRANSL xml:lang="zh">舉行小米進倉祭之前一週，祭期中禁食甜鹹蜀菜之類，</TRANSL>
    </S>
    <S id="247">
        <FORM>Ma-aq is ni-i ang kanaqtung kamaduq haan misqang buan ta ka, maqtu tusiip is muqna in tu buan lus-an, mopa asa kis kemaduq in tu, ispavali tu ni-i tu talpia,</FORM>
        <TRANSL xml:lang="zh">若此月中，收割工作未完畢，可在下paiklav月祭儀舉行。收穫的小米，經過數日陽光曝曬，</TRANSL>
    </S>
    <S id="248">
        <FORM>ma-aq is mabulsuk in a maduq a maqtu in denpusun, na ni-i tu minqa’hut, ma-aq is na madainpus i maduq a asa tu lus-anan i lus-an-andaza ka, na tudiip maqtu konun.</FORM>
        <TRANSL xml:lang="zh">已乾燥適於儲藏，儲藏前舉行一項進倉儀式，方可正式進食。</TRANSL>
    </S>
    <S id="249">
        <FORM>Talsan sohaan talti-un kadavus tu na lus-an i lus-an-andaza, madenpus maduq haan pattilasan is talsipatun in, ma-aq a binano-az a pavaazvaaz maqatul i sinpavali tu maduq a pisenun ang ta,</FORM>
        <TRANSL xml:lang="zh">第一至第三日為進倉儀式釀酒，第四日小米入倉，女人整理曝曬的小米分類成堆，</TRANSL>
    </S>
    <S id="250">
        <FORM>piningzavun a minuhulan tu maduq min-ia, pisihalun i tanqapululus-an ta ka tatu-un in tu maduq a mapalvevi ki mopa na palasesan i baqlu tu maduq,</FORM>
        <TRANSL xml:lang="zh">放置一邊，並把掉落的小米撿乾淨，司祭者將舊粟分類排好，騰出空間，</TRANSL>
    </S>
    <S id="251">
        <FORM>ma-aq a bananaz a madamu tu tas-a babu ansaqanun mapunhaan kunbu pattilasan, pisenun haan qinatul a baqlu tu maduq sisila ta,</FORM>
        <TRANSL xml:lang="zh">家中男人捉一頭豬運入倉庫裡面，放置於新米堆旁，</TRANSL>
    </S>
    <S id="252">
        <FORM>tangus a tanqapululus-an a siza ki sinitangus kamaduq tu tapaz mapihaan pattilasan ta, musasu katmang siza duma maduq tu tau tapaz, puskunun mapihaan pattilasan ta,</FORM>
        <TRANSL xml:lang="zh">司祭先將初割粟束kait-labutan放入倉庫內，並且任意地取了其他的粟束三束，一併放入倉庫內，</TRANSL>
    </S>
    <S id="253">
        <FORM>minkapia bunun maldikus i babu, tatini ka maku-uni pinisuzuk tu talum kislopa (masamu kusi-a-an via),</FORM>
        <TRANSL xml:lang="zh">數人制壓豬，一人用竹刀殺（不可用佩刀），</TRANSL>
    </S>
    <S id="254">
        <FORM>maku-uni ka tanqapululus-an i sinlus-an tudiip tu kamaduq tu metuqnazbabu mapihaan i ima haan baqlu tu maduq dadaza ta lus-an masumsum, tupa tu:</FORM>
        <TRANSL xml:lang="zh">司祭把用收割時用的祭器豬骨在新粟上揮動作祭，masumsum，祈禱云：</TRANSL>
    </S>
    <S id="255">
        <FORM>“San maqtu-ang naam a sinsusuaz tal-azung-ung, isluvusan i qudan, san maqtu-ang saam sodengaz ni-i tu mihahalang, langt i kusi-a-an zami asu ki babu ti lus-an;</FORM>
        <TRANSL xml:lang="zh">「讓我們的農作物長的青綠，常有雨露滋潤，讓我們長壽不要受病魔侵害，因為我們用豬來祭祀；</TRANSL>
    </S>
    <S id="256">
        <FORM>san maqtu-ang naam a pattilasan kopapensanan alutmuzan, sonata in a maduq”,</FORM>
        <TRANSL xml:lang="zh">讓我們的倉庫年年滿盈，讓小米滿溢到室外，</TRANSL>
    </S>
    <S id="257">
        <FORM>ma-aq i kanaqtung in lus-an a matiskun a tastulumaq maqatul i baqlu tu maduq haan tatu-un tu maduq dadaza, kopa toksisia tu siduq a maqtu munkunbu haan pattilasan ta maqatul i maduq,</FORM>
        <TRANSL xml:lang="zh">儀畢，家人協力將新粟堆積於舊粟上，那些同姓參加祭祀的人才可以進入倉庫堆放小米，</TRANSL>
    </S>
    <S id="258">
        <FORM>ma-aq a ni-i tu mininhamu lus-an a lusqa inata mapasusunu ki tapaz sohaan kanaqtung in madenpus i maduq, musunu mapuszak i mebabu,</FORM>
        <TRANSL xml:lang="zh">非祭祀的人只能在倉庫外傳遞小米，進倉完畢解豬，</TRANSL>
    </S>
    <S id="259">
        <FORM>makuqedang maqusqus haan matanu pattilasan tu paat qau siin isisila masibalqat tu lukis.</FORM>
        <TRANSL xml:lang="zh">眾人挹血，塗之於粟倉之四柱及圍板之上。</TRANSL>
    </S>
    <S id="260">
        <FORM>Kanaqtungan in amin a sinlus-an a, tudiip in kitngaa quu davus ma-un titi, ma-aq a ni-i tu toksisia ka masamu ikhamu,</FORM>
        <TRANSL xml:lang="zh">工作告一段落便開始喝酒吃祭肉，非同姓者都不能使用這些祭品，</TRANSL>
    </S>
    <S id="261">
        <FORM>ma-aq is qenuu in a ma-un in i mebahat, sanglavqudu, sintupa tu kanaqtung in lus-an.</FORM>
        <TRANSL xml:lang="zh">酒後，大家吃南瓜，野菜，表示祭儀結束解禁。</TRANSL>
    </S>
    <S id="262">
        <FORM>Ma-aq a Patunkazhav a heza-an i sintupa tu duuq makazhav duuq manangqat, sinisnis matumashing a is-aang,</FORM>
        <TRANSL xml:lang="zh">Patungkazhav 含有虛寒問暖、謙恭、感恩的意涵，</TRANSL>
    </S>
    <S id="263">
        <FORM>ma-aq is tos-uvaz-azun in a uvaz-az a, hadasun i tamatina munhaan isia tina tu ulumaqun ta.</FORM>
        <TRANSL xml:lang="zh">通常在小孩出生後，父母會攜帶新生兒回母親的娘家。</TRANSL>
    </S>
    <S id="264">
        <FORM>Ma-aq is tonahaan in hilav a mapiluvus a pantama-un i tanuduq haan davus istestes haan isia hubuq ta tu qupdal toqumis istaa.</FORM>
        <TRANSL xml:lang="zh">到達門口時母舅會用手指沾酒滴在嬰兒的額頭以為祝福。</TRANSL>
    </S>
    <S id="265">
        <FORM>Ma-aq is mudaan in nenka ka, palhanus in a pantama-un tu tas-a ki na ispaska ki uvaz-az ta, ma-aq a na ispaska ka sia amin i oqaz.</FORM>
        <TRANSL xml:lang="zh">當他們離開回家時，母舅會準備一份禮物送給小孩，這禮物通常是小豬。</TRANSL>
    </S>
    <S id="266">
        <FORM>Ma-aq is taldaing in a uvaz-az a masatu ka isia uvaz-az ta ka tamatina tu tas-a babudaingaz mapunhaan isia tina ulumaqun masuqis haan pantama-un siin duma metastuqabu bunun tu sintoqumis i sinsepuk.</FORM>
        <TRANSL xml:lang="zh">待小孩成長後小孩父母送一頭大豬給母親娘家以回報母舅及其他同一氏族的成員的祝福與保護。</TRANSL>
    </S>
    <S id="267">
        <FORM>Malibuntu ang a tudiip in maqtu kanaqtung i sinlus-an ti, sevan a pantama-un i bungutubabu, paat bantas, siin i ikul, uu ka kitngaa in mis-av.</FORM>
        <TRANSL xml:lang="zh">通常要花需多時間來完成這個儀式，母舅就可得到豬的頭、四隻腳、以及尾巴，後開始酒宴。</TRANSL>
    </S>
    <S id="268">
        <FORM>Ni-i ka qeni-anan kanasqaal, sanasia tamatina tu duuq minaqtung in a kehanusan siin i uvaz-az ta tu duuq malqaqatba.</FORM>
        <TRANSL xml:lang="zh">時間的決定，主要視父母親的經濟狀況及孩子的健康狀況而定。</TRANSL>
    </S>
    <S id="269">
        <FORM>Ma-aq a Patunkazhav tu masatu ki babu tu sinlus-an a sintupa tu unin ang i isia ulumaqun sinsepuk i hubuq palqaqatba,</FORM>
        <TRANSL xml:lang="zh">Patungkazhav 送豬的儀式一方面對母族保護嬰兒的健康表示酬謝，</TRANSL>
    </S>
    <S id="270">
        <FORM>sintupa amin tu masonbaas i isia ulumaqun tu sinsasaiv, mapalmopa ki uvaz-az ta haan tamatina tu maqtu malas-anak-anak.</FORM>
        <TRANSL xml:lang="zh">另一方面意味著歸還母族的物質，以維持小孩身上父母雙方成分的平衡而得到獨立自我。</TRANSL>
    </S>
    <S id="271">
        <FORM>Mopa liskaqanitu sia Bununtuza ka islulus-an a, latuza ka Bununtuza tu ma-aq a pantama-un,</FORM>
        <TRANSL xml:lang="zh">這儀式與布農族人的qanitu（靈）觀念有關，布農族人相信母舅或母親父系氏族任何成員的qanitu（靈），</TRANSL>
    </S>
    <S id="272">
        <FORM>tina siin i isia tama metastulumaq a qanitu ka, mahtu min-uni isia ta siin isia ta tes-aanno-az tu sin-alqepu.</FORM>
        <TRANSL xml:lang="zh">對他或對她的姊妹的子女最具有保護的作用。</TRANSL>
    </S>
    <S id="273">
        <FORM>Pindusa-un sia Bununtuza ka mataz tu mitsihal mataz siin mitdikla mataz.</FORM>
        <TRANSL xml:lang="zh">我們布農族人將死亡分為善死和惡死。</TRANSL>
    </S>
    <S id="274">
        <FORM>Ma-aq is mittusqa mataz, maszang is patazun i bunun, kitpatazun i takilibus tu miniqumis kalat, latbuq haan danum mataz,</FORM>
        <TRANSL xml:lang="zh">如果是死於意外事故，如被人殺死、野獸咬死、溺死、</TRANSL>
    </S>
    <S id="275">
        <FORM>muqalqal haan kalapatan mataz a, tupa-un i Bununtuza tu mitdikla mataz, pakansu-un nepa pi-ita maqaltum, ni-i tu san lus-anan ang, maqtu ni-i tu matusuqtis i samu.</FORM>
        <TRANSL xml:lang="zh">墜崖而等死，布農族稱它為 mit-dilaq （凶死）而就地埋葬，這類死亡往往沒有舉行任何儀式，也無須遵守的禁忌。</TRANSL>
    </S>
    <S id="276">
        <FORM>Sa-uni-an i Bununtuza ka mihalang mataz nait madengaz in mataz tu mitsihal mataz, asa tu pakan-amutuzun a melutbu maqaltum haan kunbu lumaq ta.</FORM>
        <TRANSL xml:lang="zh">布農族人視生病或年老死亡的人為 itmasal mataz （善死），必須以屈肢葬方式將屍體埋在屋內。</TRANSL>
    </S>
    <S id="277">
        <FORM>Ma-aq is maqaltum a, asa ka bananaz tu masipasdu ki insusuma-anvali, ma-aq a binano-az a asa tu masipasdu ki uqaqevanvali.</FORM>
        <TRANSL xml:lang="zh">埋葬時，男性是面向東而女性面向西。</TRANSL>
    </S>
    <S id="278">
        <FORM>Pihanun bukzavan maqaltum, sanasia isia ta sinkuzakuza tu memaku-aq nepa tu miqumis ang palusngivun i hilav maqaltum,</FORM>
        <TRANSL xml:lang="zh">埋葬的地點主要是在屋內的大廳位置，而且是依個人生前的成就來決定其在廳內距大門的遠近，</TRANSL>
    </S>
    <S id="279">
        <FORM>pihanun sia hubuq a melutbu maqaltum haan bukzavan sisila tu baning nastu maqaltum.</FORM>
        <TRANSL xml:lang="zh">嬰兒則埋於大廳中的爐灶之下。</TRANSL>
    </S>
    <S id="280">
        <FORM>Ma-aq is maqaltum a, asa ka siza-un in i bunun a uvaz-azno-az tu kavavaa musuqis mulumaq minhamu maqaltum,</FORM>
        <TRANSL xml:lang="zh">埋葬時，喪家嫁出去的女子，應趕回家參加葬禮，</TRANSL>
    </S>
    <S id="281">
        <FORM>as aka anbubuut in tu binano-az masamsam isia mininataz ta melutbu, mopa latuza ka Bununtuza tu ma-aq a bunun is mataz in a min-uni ka is-aang i masihal tu qanitu,</FORM>
        <TRANSL xml:lang="zh">而若有懷孕中的婦女更應該接觸死者的屍體。因為布農族人相信死者死後會由 is-ang 轉換成為masal tu qanitu（善靈），</TRANSL>
    </S>
    <S id="282">
        <FORM>na sepuksepuk i ni-i ang tos-uvaz-azun tu uvaz-az ta. Kopa isia mininataz ta tu tastulumaq siin katutuszang a mundiip minhamu maqaltum.</FORM>
        <TRANSL xml:lang="zh">會保護為出生的小孩。通常，葬禮只有死者的親屬及同一屋內的成員參加。</TRANSL>
    </S>
    <S id="283">
        <FORM>Ma-aq is kanaqtung in maqaltum a, as aka sikopa haan asang ta ka bunun tu esang tu tastuqani-an ni-i tu munquma.</FORM>
        <TRANSL xml:lang="zh">在葬禮結束後，所有聚落的人至少必須在家中休息一天而不能出外工作。</TRANSL>
    </S>
    <S id="284">
        <FORM>Ma-aq a tastusiduq tu bunun a, asa tu kapimopa amin esang tu talti-un masamu munquma, ma-aq a tastulumaq a, esang tu talhima qani-an.</FORM>
        <TRANSL xml:lang="zh">同一氏族的成員，必須遵循部工作的禁忌達三天，同一家的成員原則五天。</TRANSL>
    </S>
    <S id="285">
        <FORM>Ma-aq is matusuqtis a masamu ma-un i titi, quu davus, ma-asik lumaq nait taltuus ta, latuza ka Bununtuza tu,</FORM>
        <TRANSL xml:lang="zh">禁忌期間不能吃肉、喝酒、清掃屋子或淋浴等，布農族認為，</TRANSL>
    </S>
    <S id="286">
        <FORM>ma-aq a bunun is mataz a ni-i tu tupa tu uka in nepa, latuza tu malququmis a is-aang,</FORM>
        <TRANSL xml:lang="zh">一個人死後並非完全消失，並確信 isamg （靈）會繼續存在，</TRANSL>
    </S>
    <S id="287">
        <FORM>ma-aq is maqtu nepa sohaan me-asang (katda-an i memadadengaz) ta ka, na soqabasqabas nepa kat-ita malququmis.</FORM>
        <TRANSL xml:lang="zh">若能到達 me-asang （祖靈居住地） 它還可以永存。</TRANSL>
    </S>
    <S id="288">
        <FORM>Ma-aq sia Bununtuza ka mastaan tu kazima-un i bunun tan-a ka nanu tu sia ki malastapang.</FORM>
        <TRANSL xml:lang="zh">布農族歌謠中最膾炙人口的就屬誇功宴了，即一般所說的報戰功。</TRANSL>
    </S>
    <S id="289">
        <FORM>Ma-aq a malastapang a pinino-az tu sinbazbaz, maku-uni sintustaan tu sinpabisukbisuk, ansasuu taqu ki kapanu-un tu pelkada-an.</FORM>
        <TRANSL xml:lang="zh">報戰功是屬於一種文學創作之一，誇功宴以誇張的動作，同時說出自己的彪炳功績。</TRANSL>
    </S>
    <S id="290">
        <FORM>Ma-aq i lus-an a, nanu tu sia malastapang a mapintamasaz i itubunun tu is-aang, ma-aq a mininhamu malastapang tu bananaz a,</FORM>
        <TRANSL xml:lang="zh">通常誇功宴在祭典中處在最高潮的階段，凡參加誇功宴的男性，</TRANSL>
    </S>
    <S id="291">
        <FORM>malhainunu tuskun mapibongsaz tusaus, piqatba-un a lutbu, min-uni ki na ililiskinun i bunun.</FORM>
        <TRANSL xml:lang="zh">圍成圈以唱和方式壯大聲勢，氛圍陽剛，令人深刻印象。</TRANSL>
    </S>
    <S id="292">
        <FORM>Ma-aq a asa minhamu ka asa tu maqtu quu davus, asa amin tu ni-i tu silalaluan tumantuk taqu, makalaskas a, mahulezak a punuq.</FORM>
        <TRANSL xml:lang="zh">自報者除了要有酒量之外，還必須要有誠實無偽的心與清晰敏銳的頭腦。</TRANSL>
    </S>
    <S id="293">
        <FORM>Patoktatau ka qalinga kis malastapang, tus-anun nepa isbazbaz, mopa ta tu:</FORM>
        <TRANSL xml:lang="zh">誇功宴的言詞通常以三個具有意義的詞組，編串為一組語言報出，其內容包括：</TRANSL>
    </S>
    <S id="294">
        <FORM>Tangus ang taqu ki isu-u mastaan kapanu-un tu pelkada-an, ma-aq qabas a sia ki makavas ta tu piaq in qineng-ut a isia pais a bungu,</FORM>
        <TRANSL xml:lang="zh">腰帶自己的身世，包含母親的氏族；</TRANSL>
    </S>
    <S id="295">
        <FORM>tupa-un tu mekapiaq, mopa pin-uka-un in a makavas un a, sia in lopa ko ki isqaqanup tu piaq in su-u ka qinanup.</FORM>
        <TRANSL xml:lang="zh">介紹出草與狩獵時的獲列數量。</TRANSL>
    </S>
    <S id="296">
        <FORM>Asa tu tumantuk is malastapang, atikis is atikis, masamu silalaluan, ma-aq is silalaluan asu ka, na ka-a-un asu pinhamu-un, na ki’haz asu ki isu-u tu tastulumaq.</FORM>
        <TRANSL xml:lang="zh">報戰功者須嚴守誠實無偽，清清白白，否則將被懲罰甚至被逐出誇功宴的行列。</TRANSL>
    </S>
    <S id="297">
        <FORM>Ma-aq sia Bununtuza ka is-unququma tu islulus-an a, masmuav tu madia salaz,</FORM>
        <TRANSL xml:lang="zh">布農族對的農作的歲時祭儀非常繁複，</TRANSL>
    </S>
    <S id="298">
        <FORM>tudiip a isnganan haan bunun nastu ti tu pasibutbut istusaus is kanaqtung in lus-anminpinang, masumsum tu san maqtu-ang mapalapongqul i nakonun.</FORM>
        <TRANSL xml:lang="zh">舉世聞名的祈禱小米豐收歌，是在小米播種祭之後，祈求農作豐收所唱的歌謠。</TRANSL>
    </S>
    <S id="299">
        <FORM>Mopa latuza ka Bununtuza tu, ma-aq is masihal mulanbu ka sintusaus, masling tan-a-un a, manahipdengaz a Tamadiqanin, na madiadengaz a sinpinang tu maduq a sina-ima-un.</FORM>
        <TRANSL xml:lang="zh">因為布農人相信，歌聲越和諧、優美，天神越高興，所撒出去的小米就會豐收。</TRANSL>
    </S>
    <S id="300">
        <FORM>Isia Bununtuza ka sinpulanbu tu sintusaus a masmuav tu kadimanundengaz haan sikopa tu bunun nastu ti, minsuuz tu tastuvevi ki itusia bunun nastu ti tu sintusaus.</FORM>
        <TRANSL xml:lang="zh">布農族的和音，在世界上是寶庫之一，也是目前全世界音樂史上最特殊之和音歌唱。</TRANSL>
    </S>
    <S id="301">
        <FORM>Mazima Bununtuza tuskun amin tusaus, inai ta ekitvevi-an a sintuskun tusaus a, heza maqusngas, mabungbung, tunmisqang,</FORM>
        <TRANSL xml:lang="zh">布農族人喜歡大家一起唱歌，他們獨特的群體性歌唱方式，有高音低音和中音，</TRANSL>
    </S>
    <S id="302">
        <FORM>ma-aq is tuskun in tusaus a tutuza tu uka sekaskopa tu maslingdengaz.</FORM>
        <TRANSL xml:lang="zh">一起唱來之後，產生了無與倫比的樂音。</TRANSL>
    </S>
    <S id="303">
        <FORM>Ma-aq sia Bununtuza ka istutuskun tu sintusaus a, asa sia aza-aza bananaz vavau nait mamas-anqandusa bunun tuskun tusaus, ma-aq i tusaus a asa tu malhenunu makanduldul.</FORM>
        <TRANSL xml:lang="zh">布農族的八部和音的唱法，必須由8-12個男人一起唱，唱的時候大家圍著圈圈站立。</TRANSL>
    </S>
    <S id="304">
        <FORM>Asa heza tatini ka tutangus tusaus, tatinitini in a duma malansan tusaus, liskatan-a ki sintusaus malansan medaza,</FORM>
        <TRANSL xml:lang="zh">先由一個人發聲，其他人則陸續跟著合音，合音音階隨著氣氛升高，</TRANSL>
    </S>
    <S id="305">
        <FORM>maszang is na songkadiqanin tu sintusaus, ma-aq a mopa ti tu tinvevivevi ka sintusaus a uka haan duma tu vevisiduq,</FORM>
        <TRANSL xml:lang="zh">聲音宛如直達天庭一般，這種複雜而罕見的音樂，</TRANSL>
    </S>
    <S id="306">
        <FORM>paaq pu-un mastaan nepi tu kadimanun haan bunun nastu ti tu aildikusan, sia ti mita Bununtuza ka mamantuk tu mastaan masling tu sintusaus.</FORM>
        <TRANSL xml:lang="zh">是世界級的重要文化資產，這就是我們布農族真正最美的歌聲。</TRANSL>
    </S>
    <S id="307">
        <FORM>Ma-aq sia Bununtuza ka isling a melanqabasan tu sintusasaus a, sia amin i “mabungbung”, “tunmisqang”, “maqusngas” tau tu sing-av,</FORM>
        <TRANSL xml:lang="zh">布農族的音樂一般傳統歌謠都以「低音頻」、「中音頻」、「高音頻」的三音音階，</TRANSL>
    </S>
    <S id="308">
        <FORM>tatini ka tutatangus a, tinpalavaaz in a duma pulanbu-un tusaus, kan-anak maqansiap tu na mantan-isaq a istusaus,</FORM>
        <TRANSL xml:lang="zh">除了領唱之外，通常以八度合唱來進行，布農族對合唱時都八度概念來唱，</TRANSL>
    </S>
    <S id="309">
        <FORM>heza ka mabungbung, heza ka kimimisqang, heza ka kamapidaqvas tusaus, heza ka mapidaqvasdengaz tusaus, heza ka maqusngas a sintusaus.</FORM>
        <TRANSL xml:lang="zh">她們是：最低聲部、中音聲部、次高音聲部、高音聲部。</TRANSL>
    </S>
    <S id="310">
        <FORM>Ma-aq is puskunun in nenki tusaus a, maszang tutuza tastas siin vanu ka sintusaus tu titingting salaz tan-a-un, tutuza tu maslingdengaz salaz tan-a-un.</FORM>
        <TRANSL xml:lang="zh">這些音頻一起唱出來就會唱出如同瀑布聲和蜂詠聲，渾然天成的合唱聲部來了。</TRANSL>
    </S>
    <S id="311">
        <FORM>Itu-uvavaz-az tu sintusaus: Lusqa tutitini tusaus a, ma-aq is sia madadengaz a tusaus a, tuskun tusaus.</FORM>
        <TRANSL xml:lang="zh">兒童演唱童謠：大多以獨唱方式演唱，但如果童謠由大人唱的時候就以合唱的方式演唱。</TRANSL>
    </S>
    <S id="312">
        <FORM>Tutitini tusaus: Maqtu amin a bananaz binano-az tutitini tusaus, ma-aq a madadengaz is tutitini tusaus a,</FORM>
        <TRANSL xml:lang="zh">獨唱：獨唱不分男性或女性，獨唱的目的是在表達對父母的想念、</TRANSL>
    </S>
    <S id="313">
        <FORM>sia ka istusaus i masalpu nastama nastina, nait nastatini, siin i sin-insun i melalangna nait uvavaz-az ta;</FORM>
        <TRANSL xml:lang="zh">對配偶之間的思念、對後輩親人，尤其對子女們的勉勵；</TRANSL>
    </S>
    <S id="314">
        <FORM>uka sia Bununtuza ka pakasia bananaz nait binano-az patusasais tusaus, mopa nanu ka Bununtuza tu tapukaz-av, maz-av tumangmang bazbaz.</FORM>
        <TRANSL xml:lang="zh">布農族的男女不可以隨意對唱，這與個性內斂以及不善於表達相關。</TRANSL>
    </S>
    <S id="315">
        <FORM>Tuskun tusaus: Asa tu heza tatini ka tutatangus a, ma-aq in a duma ka mesikitngaa tuskun tusaus sokanaqtung tusaus.</FORM>
        <TRANSL xml:lang="zh">合唱：先由一人領唱第一句，其他人又從第一句開始演唱全曲。</TRANSL>
    </S>
    <S id="316">
        <FORM>Mopa ta sia Bununtuza ka melanqabasan a istusasaus.</FORM>
        <TRANSL xml:lang="zh">通常這種唱法為布農族古調合唱法。</TRANSL>
    </S>
    <S id="317">
        <FORM>Ma-aq sia Bununtuza ka melanqabasan tu qansiap a uka-an i petasan, mesiqabas lusqa makungulus tungunungunu taqu ki ininmopa-an,</FORM>
        <TRANSL xml:lang="zh">布農族文化傳統並沒有文字，長久以來口傳成為部落中訊息傳遞的重要途徑，</TRANSL>
    </S>
    <S id="318">
        <FORM>sia ti ka mastaan tu kadimanun, kopa sia Bununtuza ki paliqaqabasan a min-uni itu-Bununtuza tu istatas-i tu sehuu siin isnanava tu kenga-an.</FORM>
        <TRANSL xml:lang="zh">對布農族文化而言，口述神話是布農族藝術與文學的發展基礎。</TRANSL>
    </S>
    <S id="319">
        <FORM>Sia itu-Bununtuza tu binano-az a masehuu salaz tin-un, maszang qanup tu sia itu-Bununtuza tu bananaz a masehuu salaz qanup.</FORM>
        <TRANSL xml:lang="zh">織布是布農女子的專利，如同狩獵是男子的專利一樣。</TRANSL>
    </S>
    <S id="320">
        <FORM>Asa tu mesi-uvaz-az mapasnava tin-un, ma-aq a maqansiap tin-un un a samasqengan i tastusiduh tu bunun.</FORM>
        <TRANSL xml:lang="zh">布農女子必須從小學習織布，精於編織者備受族人的尊敬。</TRANSL>
    </S>
    <S id="321">
        <FORM>Mesiqabas a sehuu kun muskunmuskun i Bununtuza, amin a: kinubatu-an, kinulukisan, kinutaqulan, kinuqu-azan, kinutaluman, kinuliivan tin-un, kinusizu-an tin-un (mesizu tu siam, qasivungu).</FORM>
        <TRANSL xml:lang="zh">傳統工藝與布農族人的生活息息相關，包括：石器、木器、瓢器、藤編、竹編、苧麻織品、月桃編織（像月桃蓆、衣物箱）等。</TRANSL>
    </S>
    <S id="322">
        <FORM>Ni-i tu kupa ta, heza ang duma ka kinudalaqan tu titinas-i, ma-aq haan Bununtuza ka mananu masehuu matas-i medalaq tu titinas-i ka sia nai Takivatan,</FORM>
        <TRANSL xml:lang="zh">除此之外還有陶器製品，在布農族的製陶技藝是丹群的專屬，</TRANSL>
    </S>
    <S id="323">
        <FORM>nanu tu asa tu kopa nai tun a matas-i, ma-aq is ni-i ka na ikmuli ki samu.</FORM>
        <TRANSL xml:lang="zh">而且只有這這氏族群，才可以製作否則將觸犯禁忌。</TRANSL>
    </S>
    <S id="324">
        <FORM>Ma-aq a melanqabasan a kinudalaqan tu titinas-i ka, heza ka kaus i hulus, heza ka maszang kaus i davaz,</FORM>
        <TRANSL xml:lang="zh">傳統陶器多有布紋、網紋，</TRANSL>
    </S>
    <S id="325">
        <FORM>heza ka kinusi-a-an i talunas matas-i tu tekukutu(temamaqtis), tungtungun mapin-uni temamaqtis.</FORM>
        <TRANSL xml:lang="zh">後又有竹篦（梳頭皮用的梳子）敲打而成的篦紋。</TRANSL>
    </S>
    <S id="326">
        <FORM>Lusqa tu na minma-aq ang i, uka in a Bununtuza ka maqansiap matas-i.</FORM>
        <TRANSL xml:lang="zh">可惜這些傳統的布農族陶藝已經失傳了，後來的人就不會做了。</TRANSL>
    </S>
    <S id="327">
        <FORM>Mindusa sia Bununtuza ka ngaan tu binano-az siin bananaz, sia binano-az tu ngaan a ispatingaan i binano-az, sia bananaz tu ngaan a ispatingaan i bananaz, heza ka ni-i tu mopa ta.</FORM>
        <TRANSL xml:lang="zh">布農族的名字可分為陰性與陽性，陰性比較常用於女子名，而男子名普遍用陽性，然而仍有少數例外。</TRANSL>
    </S>
    <S id="328">
        <FORM>Sasoqbung a Bununtuza ki ispatingangaan ti, paaq pu-un heza-an i lus-anmatingaan tu islulus-an,</FORM>
        <TRANSL xml:lang="zh">布農族很重視名字，因此有命名的儀式，</TRANSL>
    </S>
    <S id="329">
        <FORM>ma-aq i na matingaan a, asa ka na matingaan a tu taqu tu simaq a patinada-an matingaan.</FORM>
        <TRANSL xml:lang="zh">命名時主祭者都要細數其名字的源由與意義。</TRANSL>
    </S>
    <S id="330">
        <FORM>Mopa ti kis matingaan tu, asa ka uvaz-aznanaz a tu ispatinahaan isia qudasnanaz tu ngaan, ma-aq a uvaz-azno-az a ispatinahaan isia qudasno-az tu ngaan,</FORM>
        <TRANSL xml:lang="zh">命名的方式大體來說是隔代取名，男子要從祖父及父親兄弟排列。不夠時可排到舅舅，女子從祖母及父親的妹妹及嬸嬸排列。</TRANSL>
    </S>
    <S id="331">
        <FORM>ma-aq in a duma ka, ispatinahaan in isia pantatama-un tu ngaan, isia pantitina-un tu ngaan, ma-aq is uka in a patinada-an a, ispatinahaan in isia tina ulumaqun tu ngaan matingaan.</FORM>
        <TRANSL xml:lang="zh">名字的源由也往往是人們對子女的期待。</TRANSL>
    </S>
    <S id="332">
        <FORM>Ma-aq a ngaan un a sintoqumis i imita tu uvavaz-az, ma-aq ata ka takbanuaz a, ispatinahaan lukis matingaan, maszang is:</FORM>
        <TRANSL xml:lang="zh">例如：大部分男人的名字是取自於樹木名稱</TRANSL>
    </S>
    <S id="333">
        <FORM>Daqu, Talum, Tulbus, Qubi-az, Qavutaz, Qemus, Buaq, Langduun.</FORM>
        <TRANSL xml:lang="zh">如Daqu、 Talum、Tulbus、Qubi-az、Qemus、Buaq、Langduun。</TRANSL>
    </S>
    <S id="334">
        <FORM>Ma-aq a binano-az a ispatinahaan ismuut matingaan, maszang is: Uvau, Mua, Mulas, Tanabas, Samingaz.</FORM>
        <TRANSL xml:lang="zh">女人的名字是取自於雜草名稱， 如Uvau、Mua、Mulas、Tanabas、Samingaz。</TRANSL>
    </S>
    <S id="335">
        <FORM>Ma-aq a dumaduma in tu ngaan a, tis-uni nopa tu mismuav mihalang, ispalus-an i is-am-aminan a, iskilim i ni-i ang ten-a-an tu ngaan matilusqu,</FORM>
        <TRANSL xml:lang="zh">其他的名字是因為發生嚴重的疾病，巫師怎麼念還是不會好起來，所以巫師就找出在族人裡面沒有的名字來給他新的名字，像是再重生，那麼他就完全痊癒恢復健康；</TRANSL>
    </S>
    <S id="336">
        <FORM>minsuuz tu masput in i Puut, Toluu, Lipung a, heza in a patinganan i itu-Puut, itu-Toluu, itu-Lipung tu ngaan, samuq is minheza ka pis-Kilistu ka,</FORM>
        <TRANSL xml:lang="zh">又因為已經開始與閩南人客家人、日本人、華人接觸交往頻繁，就沿用以上民族的名字命名之；</TRANSL>
    </S>
    <S id="337">
        <FORM>heza in a maku-uni ihaan isia Tamadaza qalinga tu petasan ta tu ngaan matingaan solopa ko, lusqa kopa ang ta.</FORM>
        <TRANSL xml:lang="zh">後來基督教傳到布農族群後就又用聖經裡面的名字來命名，直到現在。</TRANSL>
    </S>
    <S id="338">
        <FORM>Ma-aq sia Bununtuza ka ispatingangaan a, ispatinahaan isia madadengaz tu ngaan,</FORM>
        <TRANSL xml:lang="zh">主要是為了要讓後代子孫常懷念祖先守住民族意識，</TRANSL>
    </S>
    <S id="339">
        <FORM>tis-uni tu asni-i tu papasipungul i mesiqabas madadengaz tu Bununtuza ata.</FORM>
        <TRANSL xml:lang="zh">加強認同感光宗耀族，即我們是布農族群。</TRANSL>
    </S>
    <S id="340">
        <FORM>mutda</FORM>
        <TRANSL xml:lang="zh">剩餘、餘下</TRANSL>
    </S>
    <S id="341">
        <FORM>tunlusqu</FORM>
        <TRANSL xml:lang="zh">遷徙、遷移</TRANSL>
    </S>
    <S id="342">
        <FORM>minvaaz</FORM>
        <TRANSL xml:lang="zh">分家、分居</TRANSL>
    </S>
    <S id="343">
        <FORM>miqumis</FORM>
        <TRANSL xml:lang="zh">生活、活著</TRANSL>
    </S>
    <S id="344">
        <FORM>isnava-an</FORM>
        <TRANSL xml:lang="zh">被教導、上課</TRANSL>
    </S>
    <S id="345">
        <FORM>bukzavdengaz</FORM>
        <TRANSL xml:lang="zh">大平原</TRANSL>
    </S>
    <S id="346">
        <FORM>melantangus</FORM>
        <TRANSL xml:lang="zh">祖先</TRANSL>
    </S>
    <S id="347">
        <FORM>unquma-un</FORM>
        <TRANSL xml:lang="zh">被耕作</TRANSL>
    </S>
    <S id="348">
        <FORM>qanupan</FORM>
        <TRANSL xml:lang="zh">獵場</TRANSL>
    </S>
    <S id="349">
        <FORM>malvasvas</FORM>
        <TRANSL xml:lang="zh">分散著、散居</TRANSL>
    </S>
    <S id="350">
        <FORM>kuzakuza</FORM>
        <TRANSL xml:lang="zh">做事</TRANSL>
    </S>
    <S id="351">
        <FORM>sinpasqaqaal</FORM>
        <TRANSL xml:lang="zh">記號、符號</TRANSL>
    </S>
    <S id="352">
        <FORM>makitvevi</FORM>
        <TRANSL xml:lang="zh">特別</TRANSL>
    </S>
    <S id="353">
        <FORM>miniqumis</FORM>
        <TRANSL xml:lang="zh">生物、動物</TRANSL>
    </S>
    <S id="354">
        <FORM>kinosan</FORM>
        <TRANSL xml:lang="zh">所刻劃的</TRANSL>
    </S>
    <S id="355">
        <FORM>kedaqvasan</FORM>
        <TRANSL xml:lang="zh">高度</TRANSL>
    </S>
    <S id="356">
        <FORM>katda-an</FORM>
        <TRANSL xml:lang="zh">住處、居住地</TRANSL>
    </S>
    <S id="357">
        <FORM>qabas</FORM>
        <TRANSL xml:lang="zh">古時候</TRANSL>
    </S>
    <S id="358">
        <FORM>kaquma</FORM>
        <TRANSL xml:lang="zh">開墾</TRANSL>
    </S>
    <S id="359">
        <FORM>mangaz-aq</FORM>
        <TRANSL xml:lang="zh">很寬</TRANSL>
    </S>
    <S id="360">
        <FORM>qanup</FORM>
        <TRANSL xml:lang="zh">狩獵</TRANSL>
    </S>
    <S id="361">
        <FORM>mapedaza</FORM>
        <TRANSL xml:lang="zh">提升</TRANSL>
    </S>
    <S id="362">
        <FORM>kaviaz</FORM>
        <TRANSL xml:lang="zh">朋友、盟友、百步蛇</TRANSL>
    </S>
    <S id="363">
        <FORM>mindangaz</FORM>
        <TRANSL xml:lang="zh">幫助、協助</TRANSL>
    </S>
    <S id="364">
        <FORM>kadedazun</FORM>
        <TRANSL xml:lang="zh">被疼愛</TRANSL>
    </S>
    <S id="365">
        <FORM>ququdan</FORM>
        <TRANSL xml:lang="zh">飲料</TRANSL>
    </S>
    <S id="366">
        <FORM>isquul</FORM>
        <TRANSL xml:lang="zh">佐餐用的食物</TRANSL>
    </S>
    <S id="367">
        <FORM>maqansiap</FORM>
        <TRANSL xml:lang="zh">知道、很會</TRANSL>
    </S>
    <S id="368">
        <FORM>masqing</FORM>
        <TRANSL xml:lang="zh">香醇</TRANSL>
    </S>
    <S id="369">
        <FORM>kamamaqezuqezu</FORM>
        <TRANSL xml:lang="zh">有點酸酸</TRANSL>
    </S>
    <S id="370">
        <FORM>tanqapululus-an</FORM>
        <TRANSL xml:lang="zh">祭司</TRANSL>
    </S>
    <S id="371">
        <FORM>mapatupa</FORM>
        <TRANSL xml:lang="zh">協議、約定、講好</TRANSL>
    </S>
    <S id="372">
        <FORM>masngunu</FORM>
        <TRANSL xml:lang="zh">傳授</TRANSL>
    </S>
    <S id="373">
        <FORM>mintas-a</FORM>
        <TRANSL xml:lang="zh">合一、團結</TRANSL>
    </S>
    <S id="374">
        <FORM>is-unququma</FORM>
        <TRANSL xml:lang="zh">農事</TRANSL>
    </S>
    <S id="375">
        <FORM>sinqaqasam</FORM>
        <TRANSL xml:lang="zh">誡命</TRANSL>
    </S>
    <S id="376">
        <FORM>matusuqtis</FORM>
        <TRANSL xml:lang="zh">謹守</TRANSL>
    </S>
    <S id="377">
        <FORM>malisvala</FORM>
        <TRANSL xml:lang="zh">很安逸</TRANSL>
    </S>
    <S id="378">
        <FORM>ikmuli</FORM>
        <TRANSL xml:lang="zh">違反、犯法</TRANSL>
    </S>
    <S id="379">
        <FORM>liskasinpatupa</FORM>
        <TRANSL xml:lang="zh">守約、守法</TRANSL>
    </S>
    <S id="380">
        <FORM>sanzekuzeku </FORM>
        <TRANSL xml:lang="zh">彎來彎去</TRANSL>
    </S>
    <S id="381">
        <FORM>malastapang</FORM>
        <TRANSL xml:lang="zh">報戰功</TRANSL>
    </S>
    <S id="382">
        <FORM>pasibutbut</FORM>
        <TRANSL xml:lang="zh">祈禱小米豐收歌</TRANSL>
    </S>
    <S id="383">
        <FORM>madikla-an</FORM>
        <TRANSL xml:lang="zh">險惡的地方</TRANSL>
    </S>
    <S id="384">
        <FORM>pissanglav</FORM>
        <TRANSL xml:lang="zh">種菜</TRANSL>
    </S>
    <S id="385">
        <FORM>bisngav</FORM>
        <TRANSL xml:lang="zh">聲音、聲響</TRANSL>
    </S>
    <S id="386">
        <FORM>heza-an</FORM>
        <TRANSL xml:lang="zh">擁有、有錢</TRANSL>
    </S>
    <S id="387">
        <FORM>elqumisan</FORM>
        <TRANSL xml:lang="zh">生存的過程、人生</TRANSL>
    </S>
    <S id="388">
        <FORM>ekitvevi-an</FORM>
        <TRANSL xml:lang="zh">特別之處</TRANSL>
    </S>
    <S id="389">
        <FORM>soqabasqabas</FORM>
        <TRANSL xml:lang="zh">直到永永遠遠</TRANSL>
    </S>
    <S id="390">
        <FORM>kadavus</FORM>
        <TRANSL xml:lang="zh">釀酒</TRANSL>
    </S>
    <S id="391">
        <FORM>padangi-an</FORM>
        <TRANSL xml:lang="zh">被放著</TRANSL>
    </S>
    <S id="392">
        <FORM>sihapavun</FORM>
        <TRANSL xml:lang="zh">被取出</TRANSL>
    </S>
    <S id="393">
        <FORM>iskadadavus</FORM>
        <TRANSL xml:lang="zh">釀酒法</TRANSL>
    </S>
    <S id="394">
        <FORM>tinzahum</FORM>
        <TRANSL xml:lang="zh">軟掉</TRANSL>
    </S>
    <S id="395">
        <FORM>melanqabasan</FORM>
        <TRANSL xml:lang="zh">傳統、從古時的</TRANSL>
    </S>
    <S id="396">
        <FORM>pituq</FORM>
        <TRANSL xml:lang="zh">上衣</TRANSL>
    </S>
    <S id="397">
        <FORM>titikdas</FORM>
        <TRANSL xml:lang="zh">頭飾</TRANSL>
    </S>
    <S id="398">
        <FORM>qemumulu</FORM>
        <TRANSL xml:lang="zh">婦女的包頭巾</TRANSL>
    </S>
    <S id="399">
        <FORM>bulalai</FORM>
        <TRANSL xml:lang="zh">綁腿</TRANSL>
    </S>
    <S id="400">
        <FORM>banhil</FORM>
        <TRANSL xml:lang="zh">木板、杉木</TRANSL>
    </S>
    <S id="401">
        <FORM>bistav</FORM>
        <TRANSL xml:lang="zh">石板</TRANSL>
    </S>
    <S id="402">
        <FORM>liiq</FORM>
        <TRANSL xml:lang="zh">茅草</TRANSL>
    </S>
    <S id="403">
        <FORM>pattilasan</FORM>
        <TRANSL xml:lang="zh">米倉</TRANSL>
    </S>
    <S id="404">
        <FORM>sinsinepuk</FORM>
        <TRANSL xml:lang="zh">牲畜</TRANSL>
    </S>
    <S id="405">
        <FORM>samu</FORM>
        <TRANSL xml:lang="zh">禁忌、忌諱；法典、誡令</TRANSL>
    </S>
    <S id="406">
        <FORM>pakasihal</FORM>
        <TRANSL xml:lang="zh">彼此和諧</TRANSL>
    </S>
    <S id="407">
        <FORM>maning-as</FORM>
        <TRANSL xml:lang="zh">清澈</TRANSL>
    </S>
    <S id="408">
        <FORM>kequma-an</FORM>
        <TRANSL xml:lang="zh">開墾過的田</TRANSL>
    </S>
    <S id="409">
        <FORM>malqepu</FORM>
        <TRANSL xml:lang="zh">保護</TRANSL>
    </S>
    <S id="410">
        <FORM>Talmamaduq</FORM>
        <TRANSL xml:lang="zh">主食為小米</TRANSL>
    </S>
    <S id="411">
        <FORM>mapidaing</FORM>
        <TRANSL xml:lang="zh">擴大、隆重</TRANSL>
    </S>
    <S id="412">
        <FORM>Tamadiqanin</FORM>
        <TRANSL xml:lang="zh">天父</TRANSL>
    </S>
    <S id="413">
        <FORM>pishasulun</FORM>
        <TRANSL xml:lang="zh">打陀螺</TRANSL>
    </S>
    <S id="414">
        <FORM>mataliskang</FORM>
        <TRANSL xml:lang="zh">快速</TRANSL>
    </S>
    <S id="415">
        <FORM>minpakatuszang</FORM>
        <TRANSL xml:lang="zh">結為夫妻</TRANSL>
    </S>
    <S id="416">
        <FORM>tuqasnanaz</FORM>
        <TRANSL xml:lang="zh">哥哥</TRANSL>
    </S>
    <S id="417">
        <FORM>ispaqusil</FORM>
        <TRANSL xml:lang="zh">分配</TRANSL>
    </S>
    <S id="418">
        <FORM>sinilumaq</FORM>
        <TRANSL xml:lang="zh">女婿</TRANSL>
    </S>
    <S id="419">
        <FORM>eldikusan</FORM>
        <TRANSL xml:lang="zh">財寶、財產、財物、產業</TRANSL>
    </S>
    <S id="420">
        <FORM>siqna</FORM>
        <TRANSL xml:lang="zh">再取</TRANSL>
    </S>
    <S id="421">
        <FORM>mapalabaas</FORM>
        <TRANSL xml:lang="zh">換婚</TRANSL>
    </S>
    <S id="422">
        <FORM>madamu</FORM>
        <TRANSL xml:lang="zh">抓</TRANSL>
    </S>
    <S id="423">
        <FORM>sinpahadas</FORM>
        <TRANSL xml:lang="zh">所給攜帶的</TRANSL>
    </S>
    <S id="424">
        <FORM>pitqesingan</FORM>
        <TRANSL xml:lang="zh">鍋子（炊具）</TRANSL>
    </S>
    <S id="425">
        <FORM>katpapia</FORM>
        <TRANSL xml:lang="zh">大家庭</TRANSL>
    </S>
    <S id="426">
        <FORM>tastulumaq</FORM>
        <TRANSL xml:lang="zh">全家人</TRANSL>
    </S>
    <S id="427">
        <FORM>pais</FORM>
        <TRANSL xml:lang="zh">敵人</TRANSL>
    </S>
    <S id="428">
        <FORM>latasban</FORM>
        <TRANSL xml:lang="zh">超越、越過</TRANSL>
    </S>
    <S id="429">
        <FORM>makavas</FORM>
        <TRANSL xml:lang="zh">砍頭</TRANSL>
    </S>
    <S id="430">
        <FORM>tos-uvaz-az</FORM>
        <TRANSL xml:lang="zh">生孩子</TRANSL>
    </S>
    <S id="431">
        <FORM>tastu-asang</FORM>
        <TRANSL xml:lang="zh">全部落</TRANSL>
    </S>
    <S id="432">
        <FORM>lus-anmasuqolus</FORM>
        <TRANSL xml:lang="zh">嬰兒祭</TRANSL>
    </S>
    <S id="433">
        <FORM>sin-esmangan</FORM>
        <TRANSL xml:lang="zh">加持</TRANSL>
    </S>
    <S id="434">
        <FORM>malqaqatba</FORM>
        <TRANSL xml:lang="zh">保持健康</TRANSL>
    </S>
    <S id="435">
        <FORM>iskalulumaq</FORM>
        <TRANSL xml:lang="zh">建築法</TRANSL>
    </S>
    <S id="436">
        <FORM>Minpiapia</FORM>
        <TRANSL xml:lang="zh">分類</TRANSL>
    </S>
    <S id="437">
        <FORM>subatu-an</FORM>
        <TRANSL xml:lang="zh">石板屋</TRANSL>
    </S>
    <S id="438">
        <FORM>pattulkukan</FORM>
        <TRANSL xml:lang="zh">雞舍</TRANSL>
    </S>
    <S id="439">
        <FORM>maqabin</FORM>
        <TRANSL xml:lang="zh">埋葬、藏起來</TRANSL>
    </S>
    <S id="440">
        <FORM>sanvali</FORM>
        <TRANSL xml:lang="zh">太陽照射</TRANSL>
    </S>
    <S id="441">
        <FORM>maklangdengaz</FORM>
        <TRANSL xml:lang="zh">非常酷熱</TRANSL>
    </S>
    <S id="442">
        <FORM>esqalivun</FORM>
        <TRANSL xml:lang="zh">被曬乾</TRANSL>
    </S>
    <S id="443">
        <FORM>panaqun</FORM>
        <TRANSL xml:lang="zh">被射擊</TRANSL>
    </S>
    <S id="444">
        <FORM>Tonkusaviq</FORM>
        <TRANSL xml:lang="zh">玉山</TRANSL>
    </S>
    <S id="445">
        <FORM>qanivalval</FORM>
        <TRANSL xml:lang="zh">彩虹</TRANSL>
    </S>
    <S id="446">
        <FORM>makansontu</FORM>
        <TRANSL xml:lang="zh">伸直</TRANSL>
    </S>
    <S id="447">
        <FORM>Tapukaz-av</FORM>
        <TRANSL xml:lang="zh">很害羞</TRANSL>
    </S>
    <S id="448">
        <FORM>mapatnu</FORM>
        <TRANSL xml:lang="zh">指著</TRANSL>
    </S>
    <S id="449">
        <FORM>vevivevi</FORM>
        <TRANSL xml:lang="zh">各種不同</TRANSL>
    </S>
    <S id="450">
        <FORM>tatastutapaz</FORM>
        <TRANSL xml:lang="zh">每一把小米</TRANSL>
    </S>
    <S id="451">
        <FORM>pinala</FORM>
        <TRANSL xml:lang="zh">所留下</TRANSL>
    </S>
    <S id="452">
        <FORM>pininqezu</FORM>
        <TRANSL xml:lang="zh">所醃搾的</TRANSL>
    </S>
    <S id="453">
        <FORM>ispavali</FORM>
        <TRANSL xml:lang="zh">給太陽曬</TRANSL>
    </S>
    <S id="454">
        <FORM>metuqnazbabu</FORM>
        <TRANSL xml:lang="zh">豬骨頭</TRANSL>
    </S>
    <S id="455">
        <FORM>mapiluvus</FORM>
        <TRANSL xml:lang="zh">沾濕</TRANSL>
    </S>
    <S id="456">
        <FORM>qupdal</FORM>
        <TRANSL xml:lang="zh">額頭</TRANSL>
    </S>
    <S id="457">
        <FORM>masatu</FORM>
        <TRANSL xml:lang="zh">遣送</TRANSL>
    </S>
    <S id="458">
        <FORM>minaqtung</FORM>
        <TRANSL xml:lang="zh">足夠</TRANSL>
    </S>
    <S id="459">
        <FORM>masonbaas</FORM>
        <TRANSL xml:lang="zh">回贈、報答</TRANSL>
    </S>
    <S id="460">
        <FORM>mittusqa</FORM>
        <TRANSL xml:lang="zh">猝死</TRANSL>
    </S>
    <S id="461">
        <FORM>kalapatan</FORM>
        <TRANSL xml:lang="zh">山崖</TRANSL>
    </S>
    <S id="462">
        <FORM>Sa-uni-an</FORM>
        <TRANSL xml:lang="zh">看作、當作</TRANSL>
    </S>
    <S id="463">
        <FORM>masipasdu</FORM>
        <TRANSL xml:lang="zh">面向著</TRANSL>
    </S>
    <S id="464">
        <FORM>esang</FORM>
        <TRANSL xml:lang="zh">守喪</TRANSL>
    </S>
    <S id="465">
        <FORM>kazima-un</FORM>
        <TRANSL xml:lang="zh">被喜愛、被喜歡</TRANSL>
    </S>
    <S id="466">
        <FORM>kapanu-un</FORM>
        <TRANSL xml:lang="zh">被欽佩</TRANSL>
    </S>
    <S id="467">
        <FORM>ililiskinun</FORM>
        <TRANSL xml:lang="zh">被一直想著、被紀念</TRANSL>
    </S>
    <S id="468">
        <FORM>tumantuk</FORM>
        <TRANSL xml:lang="zh">真實講、坦白講</TRANSL>
    </S>
    <S id="469">
        <FORM>ki&amp;rsquo;haz</FORM>
        <TRANSL xml:lang="zh">連累</TRANSL>
    </S>
    <S id="470">
        <FORM>nakonun</FORM>
        <TRANSL xml:lang="zh">食物、糧食</TRANSL>
    </S>
    <S id="471">
        <FORM>masling</FORM>
        <TRANSL xml:lang="zh">美妙動聽</TRANSL>
    </S>
    <S id="472">
        <FORM>masmuav</FORM>
        <TRANSL xml:lang="zh">超過、過分、嚴重</TRANSL>
    </S>
    <S id="473">
        <FORM>aza-aza</FORM>
        <TRANSL xml:lang="zh">一律都是</TRANSL>
    </S>
    <S id="474">
        <FORM>malhenunu</FORM>
        <TRANSL xml:lang="zh">圍著圈</TRANSL>
    </S>
    <S id="475">
        <FORM>mantan-isaq</FORM>
        <TRANSL xml:lang="zh">靠近哪裡</TRANSL>
    </S>
    <S id="476">
        <FORM>mabungbung</FORM>
        <TRANSL xml:lang="zh">很低音</TRANSL>
    </S>
    <S id="477">
        <FORM>maqusngas</FORM>
        <TRANSL xml:lang="zh">很嘹亮</TRANSL>
    </S>
    <S id="478">
        <FORM>tastas</FORM>
        <TRANSL xml:lang="zh">瀑布</TRANSL>
    </S>
    <S id="479">
        <FORM>vanu</FORM>
        <TRANSL xml:lang="zh">蜜蜂</TRANSL>
    </S>
    <S id="480">
        <FORM>masehuu</FORM>
        <TRANSL xml:lang="zh">很有技術</TRANSL>
    </S>
    <S id="481">
        <FORM>tin-un</FORM>
        <TRANSL xml:lang="zh">織布</TRANSL>
    </S>
    <S id="482">
        <FORM>qasivungu</FORM>
        <TRANSL xml:lang="zh">月桃製的箱子</TRANSL>
    </S>
    <S id="483">
        <FORM>temamaqtis</FORM>
        <TRANSL xml:lang="zh">細梳子</TRANSL>
    </S>
    <S id="484">
        <FORM>Mesiqabas</FORM>
        <TRANSL xml:lang="zh">從以前</TRANSL>
    </S>
    <S id="485">
        <FORM>Mindusa</FORM>
        <TRANSL xml:lang="zh">變成兩個</TRANSL>
    </S>
    <S id="486">
        <FORM>islulus-an</FORM>
        <TRANSL xml:lang="zh">祭禮</TRANSL>
    </S>
    <S id="487">
        <FORM>uvaz-aznanaz</FORM>
        <TRANSL xml:lang="zh">男孩子</TRANSL>
    </S>
    <S id="488">
        <FORM>sintoqumis</FORM>
        <TRANSL xml:lang="zh">祝福</TRANSL>
    </S>
    <S id="489">
        <FORM>is-am-aminan</FORM>
        <TRANSL xml:lang="zh">巫師</TRANSL>
    </S>
</TEXT>
