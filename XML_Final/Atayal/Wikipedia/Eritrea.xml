<?xml version="1.0" ?>
<TEXT id="Eritrea" source="Wikipedia">
  <S>Eritrea hya' ga cyux maki' tay 15 00 N, 39 00 E na Xweco syuw. kwara' kinghciyan niya' 117,600 sq km (maki' tay 101ginkgan kin wahci') (kinwhci' niya' ga 101,000 sq km, kinwhci' na lawsayan wsilung hya' ga 16,600 sq km) Kinkhmayan kwara' squliq hya' ga 5,869,869. Pinbcyan naha' sni' naha' rhzyal hya' iy pqmahun hya' ga 75.10 , lhlahuy hya' ga 15.10 , sni' naha' sa pptzyuwaw sa bzinah hya' ga 9.80 . zyuwaw na sraral zik nqu Ziray kinlhangan Kokka nqu Eritrea ga sazing qu qinsugan naha, gmluw squ rhyal na bslilung (cingay qu squli nyux maki sqani) m'bung nqu Kokka na rhyal , qalang cyux kya ska wagiq na rhzyal balay hga kinbalay nqu gwagiq na ki'an ssquliq, maki squ 1890 kawas kwara ka rhyal naha ga nyux qolan na , nanu siglgiy mlahang nqu ru rhyal naha lga klhangan nqu la, babaw nqu minsazing pintriqan naha sa cinbwanan lga maki qu sinwalan sinqunan na Kokka ga, msqun ki ps'rux squ sinqunan . maki squ 1962 kawas qani ga nyux nya psqunun, ru maki squ Kokka naha qani ga te mopuw payat qu rhyal naha . taqu ginbahan nqu pinsrxan squ 1960 kawas, skahul naha squ bningan naha qeqaya musa mqhzyuwaw magan squ mshriq sa . squliq nqu ginbahan maki sa linhuyan 1970 kawas sa ginlengan na kahun squ snka hintgan na ginbahan maki squ pintriqan, n giyut yugun kahul squ suruw mwaha m'zik na rhyal nqu spyang smyuk na linhuyan hitay . kinlhangan na maki squ 1991 kawas babaw nqu wayan nah pkuxun, maki squ giqas na sinnwalan Sexu maki sa ptuqiq squ mspkwara mu snpung biru, mosa skahun sinwalan mwaha mshriq rhyal nqu . maki squ 1993 kawas4 byacing wayal balay kahun squ mmrhuw na linhuyan sinqunan Kokka ki zik na kinlhang mita mtzywaw squ mspkwara mu snpung biru, sunqani mita skahun squ 99.8 ga wayal smwan maha pshriq sami squ la, nanu yasa qu mtnaq sa kawas 5 byacing 24 ryax lga kmayal maha pbucisami nanak la. 1994 kawas, squliq ka ginubah maki squ linhuyan wayal yugun linhuyan maha squliq minruk ki mshyu nqu linhuyan . 2018 kawas 7 byacing, tmasuq qu zyuwaw pintriqan na ki , mrhuw nqu sigluw maqut squ pinswalan pinsqunan naha inlungan miru squ binkgan. sazing qu mrhuw na Kokka,spyang mrhuw qu nyux kmayal maha tringaw ta lozi qu smsun zyuwaw gwahan tbziran,smsun ppila,gwahan glgan ki zyuwaw na pinsrngyan, tehok squ 2021 kawas 7 byacing linhuyan nqu hitay na ga ini shriq squ min htgan zyuwaw na pintriqan maki te mkura tltu . rrhyal maki squ ht'gan wagi na ki te mkura tltu nqu hkuwi , mkura kilux te bsilung na . bih nqu mkura kilux , mksobih tekyopan wagi na , ht'gan wagi mkura kilux ki 'mubuy squ rhyal na , ht'gan wagi mkura tltu qwayan bsilung na ki ru mkkita squ kintan bsilung na . (kinkwara nqu cyux kki'an ru 355 nqu qalang rhyal) kinqruyaux nya ga wayal sa 1350 kung ri. spyang wagiq maki te k'ska rhyal nqu Kokka naha ga wayal squ , kinwagiq nya ga 1800 tehuk squ 3000 mi; kilrruq nqu rhyal mkura tltu, rhyal ka ht'gan wagi sigluw squ be'nux na rhyal. maki squ zik na rhyal qani ga spyang kinwagiq rgyax ga maki te tska wagiq ryax na (Amba Soira), kinwagiq nya ga 3013 mi, kinrroq nya ga maki squ rhyal te ht'gan wagi na (Kobar), hminas squ kinrroq na bslung te 75 mi, (Setit) sikaki squ zik na rhyal qani qutux blnbabay na llyung, kinqruyux nya ga 180 kung ri, spyang krahu nqu qinsugan ryax llyung na kinqruyux sunan ryax nqu qsya ga tehuk squ 440 kung ri. kayal na maki sa wagiq rgyax ga blaq balayqsliq, kinhlhun nqu qutux qutux kawas ga tntnaq squ 17 C, qlwaxan na qsyahya ga 525 hawmi. 12 byacing tehuk squ 2 byacing tntnaq na spyang rroq kinhyaqan ga maki sa, 15 C, 5 byacing tehuk squ 6 byacing kinwagiq nqu kayan ga, maki squ 25 C; 4 byacing tehuk 5 byacing ga cikuy qu qwalax nya, 6byacing tehuk squ 8 byacing ga krahu qu qwalax nya, taqu msyaw nqu byacing hya lga mtkyay sala. rhyal nqu ht'gan wagi ki rhyal na tekyopan wagi ka rroq na rhyal hya ga mkilux ru mtkyay qu kayal nya, qutux qutux kawas ka tntnaq na pinbcywan kayal ga 30 C ki 28 C, qutux qutux kawas ka tntnaq byaqan qwalax ga ini tehuk sa 400 hawmi. taqu bsilung na sigluw squ kintan ga cingay qu bnaqiy nya, zyuwaw nqu 3 byacing tehuk sa 10 byacing kayal nqu qlyan ga tehuk squ babaw 40 C. spzyang qalang na Kokka' spzyang naha' krahu' qalang hya' ga Asmara. snyan kinramat inlungan na Kokka' snyan kinramat inlungan na Kokka' hya' ga 24 na tay ymagal byacing na qutux kawas. mrhuw Kokka' mrhuw Kokka' ta' misuw hya' ga Isaias Afwerki, aring ryax 24 squ byacing tay 5 sa kawas 1993 lga, musa' spazyang balay ms'rux kya la. </S>
</TEXT>
