<?xml version="1.0" ?>
<TEXT id="pintriqan_kya_Sbtunux" source="Wikipedia">
  <S>pintriqan kya Sbtunux kwara' Pintriqan sa Gipun na Msbtunux 'tayal aring 'ringan ru tmasuq papak waqa' hya' ga niwan Utux balay nqu cyux maki' tay Toyeng ru Sincik ru Girang. ryax kinlhangan na Gipun aring sa kawas Amirika' squ 1900 1921 ga, minpzyux pstuliq sa zyuwaw na pintriqan naha' sa Gipun. gaga' na kklahang naha' sa 'tayal skahul sa kinlahang na kinsat na Taywan Sotok xu Gipun mita' zyuwaw qasa ga, yaqu niwan inpux iyal squ smru' awsa' lmawsay 'tayal cyuw maki' squ llyung Sbtunux qu spzyang pstliqan nqu zyuwaw qasa. squ Ryu'ay seng aring 1900 kawas na Amirika' ryax smyuk squ 'nwah tmrknus na Gipun qu' 'tayal tay Sbtunux ru, lmuhing lawziy mgluw sa Plmukan squ 1907kawas na Amirika' mwah smyuk sa Gipun, syukun naha' qu smi' squ Ryu'ay seng qu Sotok xu Taiwan. </S>
</TEXT>
