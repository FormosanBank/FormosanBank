<?xml version="1.0" ?>
<TEXT id="Steven_Adams" source="Wikipedia">
  <S>mhtuw sa ryax 20 byacing tay 7 ruw kawas tay 1993, inkhulan niya' ga New Zealand, sinsyuw na p'unro na ptkura' mari'. kinwagiq niya' ga 213 senci', kinz'usuw niya' ga 116 kiro gramu. kki'an niya' tkura' mari' ga pklahang kska' hiya'. maki' squw pgwazyaw sa giqas na sinsyuw na NBA sa kawas sa 2013 ga, maki' sa t'aring mthwiru' na' ga syun squw 12 binkgan na Oklahoma City Thunderbolt ru galun naha' kya, yasa knaki' niya' mucing misuw qaniy. Steven qaniy hya' ga 18 'laqi' na yaba' niya ga spzyang balay pawzi' hiya', ga yasa luhing na qutux ngasal naha' quw siy p'n'anak wagiq kwara' naha'. maki' sa ana maynanu' na p'unro ga kya nanak ini' ptnaq na kinbbaqan naha' kwara'. ga nanak hiya' uziy quw wal galun na gluw na New Zealand player squw pgwayzaw sa giqas sinsyuw na NBA hiya'. squw rryax na 20 sa byacing sa 7 na kawas tay 2013, wal miru' ketak kya squw Thunder team. squw rryax na 1 sa byacing sa 11 na kawas tay 2013, bnrwa naha' keyak sa Thunder team ga spayat kawas ga 1 oku pila' na Amirika' quw minkeyak naha'. </S>
</TEXT>
