<?xml version="1.0" ?>
<TEXT id="Daniel_Ortega" source="Wikipedia">
  <S>Daniel Ortega ryax sa tay 11 nqu tay 11, Daniel Ortega, squliq na sezi'. (minhtuw sa kawas tay 1946) mrhuw Nicaragua ta' misuw hya' ga Daniel Ortega, aring ryax tay 10 squ byacing tay 1 sa kawas 2007 lga, musa' spazyang balay ms'rux kya la. qyanux nya Daniel Ortega htagan beh sa nicyalakwa La Libertad qalang qasa.hiya yaba(Daniel Ortega Cerda) ru yaya(Lidia Saavedra) hmtuy sezi'.Ortega ru hiya sazing mtswe mrkyas lga,mwah mlahang na squilq.hiya mtsew (Humberto Ortega) ga mhetay ru miru biru pincyogan nya. Camilo Ortega maki sezi' uzi.hiya maki qsuyan kneril Germania lalu nya,wal mhuqil la. hiya musa hkangi' mtzyaw,qutux ngasal aring La Libertad musa Juigalpa tehok Managua.Ortega ru mtswe mqwas bah LaSalle pqwasan biru.hiya ru Arnoldo Aleman mrhuw mqwas biru nha. 15 kawas nya lga,Ortega snacka' sezi' hlahuy kkyapun la.suruw lga, hela tmwang(FSLN)hlahuy.1964 kawas,Ortega musa Guatemala,maki qasa mrhuw klahang alang kkyapun la. 1967 kawas,hiya sangka' smi lukus ru qbubu ini ktan rkyas nya musa qmung pira ru qaya squilq maki Amerika. 1979 kawas Daniel Ortega ru Rosario Murillo kekong la.qsahuy qnxan maki cyugal laqi msqun musa Costa Rica. 2005 kawas Ortega ru Murillo mspun la.magal Roman kyokya mkgluw.qani msyahaw maki spat laqi nya.Murillo skayal na squilq pincyogan nya,maki Ortega sezi' kosi. </S>
</TEXT>
