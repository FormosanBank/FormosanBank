<?xml version="1.0" ?>
<TEXT id="Ron_Artest" source="Wikipedia">
  <S>Ron Artest lalu niya balay ga: Metta World Peace (aring sa Ronald William Artest Jr.snbah). minhtuw squw qalang Queens. New York sa ryax sa 13 sa byacing tay 11 sa kawas tay 1979. senmung ptmari quw zyuwaw niya. 201 senci kinwagiq niya. ruw 118 kiro kinz'usuw niya. kki'an niya tmmari ga yaquw maki tay kska. pgwazyaw sa giqas sinsyuw sakawas tay 1999 ga. minxal balay pinthwiru na ga maki tay 16 binkgan lalu niya ruw galun kya na Chicago Bulls. yaquw kinbbaqan niya mlahang ruw maypuh iyal inlungan niya quw hngzyang kya lalu niya. nanu quw pinszyuwaw na aw pnsan ruw blaq niya kmhhiku sa squliq quw baqun kwara na squliq. ryax niya tmmari ga mnaki sa Bulls ruw Riding. ruw Kings. ruw Rockets. ruw.Lakers. ruw. Nick. kin'ini ptnaq pincyuwagan minsazing magal champion NBA. gluw na pspngan hayyo sa (2004). gluw na pzyang balay blaq na gluw lahuy sa (2004). pzyang balay baq mlahang na sinsyuw sa (2004). minsazing magal sa baq balay mlahang na tay qutux na gluw lahuy ppspung mari. minsazing magal sa baq balay mlahang na tay sazzing na gluw na lahuy ppspung mari. minsazing magal sa baq balay mlahang na tay sazzing na gluw lahuy ppspung mari. pzyang blaq balay na giqas sinsyuw tay sazing gluw na lahuy ppspung mari. ruw maki sa inxalan na msspung ga icibang minpzyux wal phngagunsa (86). kirok ryax pingnawgan mari sa kawas tay 1999 2000 ga. kahul squw pgwazyaw giqas na sinsyuw mzyup sa NBA. sintman kwara squliq sa musa lawkah iyal rngu niya smru sa mlahang pkaykita sa ppspngan mari. wal magal sa tay sazing na gluw lahuy sa kawas. sa kawas tay 2003 2004 ga. yaquw sinxalan niya msspung ga heking 'nagal niya 18.3ting.ruw 5.7 zningat niya mari sa zik na yawa ttkarn. ruw 3.7 quw rnaw niya qaniy quw pinkaykita niya ruw mggluw na tay cyugal gluw lahuy na ppspung kawas. ruw magal sa pzyang blaq balay na sinsyuw pklahang. sa ryax sa 19 sa byacing tay 11 squw kawas tay 2004 ga. mnwah mimaw squw pzyang balay krahu pinszyuwagan na NBA. yasa quw sawn naha zyuwaw na awpnsan. maki squw msspung na Detroit ga. krahu balay quw pinszyuwagan naha kya. ana quw squliq ka zmangay sa msspung ga musa 'mimaw sa pintriqan qasa. nanu yasa quw wal naha phngagun min 86 na psspung kya quw Metta World Peaceqaniy (ungat yan nasa kinpzyux aring sraral ruw misuw qaniy). sa kawas tay 2006 2007 ga. wal naha sptbaziy sa gluw lahuy na Kings. sa kawas tay 2008 2009 ga. musa mshzi sa Rockets. ruw rmaw sa gluw niya musa mzyup sa pspngan na suruw pint'iyugan kayal. sa kawas tay 2009 2013 ga. pbiru kayak squw Lakers. ruw minsazing magal champion NBA. sa ryax sa 22 sa byacing tay 4 squw kawas tay 2012 ga.muluw zyuwaw na kmhhiku. yalaw giy smqas na kinzyup niya mari ru kmhhiku lruw maymaw nosinto quw sinsyuw ka kinhhiku niya. kinswa nanak hya ga ini baqiy ana cikuy niy Metta World Peace maha wal kmhhiku sa squliq. sa kawas tay 2013 2014 ga. tmwang sa New York Nick. sa kawas tay 2015 2017 ga. msbzinah lawziy sa Lakers. kawas tay 2017 lga mshriq squw pgnawgan kya NBAla. </S>
</TEXT>
