<?xml version="1.0" ?>
<TEXT id="Georgia" source="Wikipedia">
  <S>Cawcya Zyuwaw na kinbkisan gaga na Cawcya bsyaq lga maki la kya baqun baha kahul sa cintunci na ziray Cawcya koka qani ga 'lwan nha sa taring kawas sa qutux kbhul mspat pgan mang na tegleng sa smural na btunux ziray na sinbilan na qeqaya.maki sa ziray qaya cintun ryax nasa ga qalang nha ga rima maki la. qaya cintun na kibalay na gizit mhtuw babaw nya lga ini ptnaq na qqalang taring msesyu ru mrraw.Kawas cyugal kbhul mtzyul pitu taring snhi kyokay na kiristo taring sa mwah squliq ka rerosi sinnhi kiristo lga!mngyut ungat qu bbiru na koka Cawcya nanu yasa mimaw bbiru na Sila ru bbiru na Siliya kbalay giqas na biru nha nanak. Babaw na cyugal kbhul kawas Cawcya si pqquzit sa Tunromatiko ki Postiko na pintriqan nha.babaw nasa minknahang na squliq na Arapo ki Yameniya; kawas qutux seng sazing kbhul mpusal monkutiko mzyup sa Kawcyasrl kawas qutux seng cyugal kbhul mspat pgan mtzyu tehuk sa kawas qutux seng payat kbhul ru cyugal wahan mzyup na Temurl.Cawcya psmsun psplang pila pzyux balay qu hinriqan nya, nanu yasa ini baq mtuliq la kawas qutux seng payat kbhul ru mzimal cyugal 'tuwmantiko tqihun na Cunstantipaw Cawcya ki te byaqan wagi na qalang mskyut cyugal kbhul kawas. kawas qutux seng mpitu kbhul mspat pgan cyugal Sarl na mzyup sa qalang Cawcya blequn khangan na 'Ros maki qu pspngab n nya uzi qu zezyaw nha mkkal na binha koka maki qu keli nha.kawas qutux seng mspat kbhul ru cyugal tehuk sa kawas qutux seng mspat kbhul tzyu pgan mpayat na tska Cawcya ru cingay qalang wayal inngyut pglgi qmol na 'Ros. kawas qutux seng mqeru kbhul ru mopuw spat payat byacing. Trang te qutux pintringan na babaw cinbwanan lga Kawcyso micu linhoyan na mtbuci psrux koka magal byacing linhoyan na koka qani ga kzyopan na paris qu koka na 'tuman tiko lga mtmugah la nanu yasa maki sa 'tuman Turlci ru Teictiko na lmahang lru Cawcya psrux mincu linhoyan na koka.kawas qutux seng mqeru kbhul mpusal qutux .byacing sazing ,cyugal na ska 'Ros qmol sa Cawcya psrux mincu linhoyan na koka Cawcya Suweay psrux kenli ru kawas qutux seng mqeru kbhul mtzyu tzyu mcqun sa Suay zyugun na sinllwa na Cawcya Suweay syakay linhoyan na kokacui .kawas qutux seng mqeru kbhul mspat magal .Kepacifu mhtuw Sulin kyusanto Cunyang weyun na Cunsuci mSulin na mrhuw ka pgleng lga phtuw mtgih ru mzyu na pincyagan Sulin llamu na linhoyan na koka mngyut mgay sa Sulin kawas qutux seng mqeru kbhul mqeru pgan Cawcya spyang wagiq na Suweay swalan linpangna pinkkal nha iyat gluw holit ru ptke mha koka myan balay pzyugun nha ku lalu na koka mha Cawcya linhoyan na koka.kawas qutux seng mqeru kbhul mqeru pgan qutux payat byacing mqeru ryax ptke mgay sa Sulin ru mtbuci la.kawas qutux seng mqeru kbhul mqeru pgan qutux kawas qutux seng payat kbhul ru cyugal byacing mspat mrhuw na Sulin Kepacifu minpbhul sa gleng aki qmol sa kenli ga pqxan nha lru mopuw qutux qalang na 'Ros qu thoki nha ru msqutux na linhoyan na koka mbuci nanak mrraw na koka Cawcya cinringan ga ini gluw tehuk kawas qutux seng mqeru kbhul mqeru pgan cyugal byacing mopuw sazing tmwang sa mbuci nanak mrraw na koka , kawas sazing seng ru mspat byacing mspat ru mopuw sazing ryax ptke mgay, kawas qutux seng mqeru kbhul mqeru pgan mtzyu byacing payat, Cawcya linhoyan na koka mzyu qu lalu nya mha Cawcya, kawas sazing seng ru cyugal mhtuw Mekwe na kemin, pqxun nha qu soto Aythwa.sewanac.Mihairl Sakasinweli 'mubuy la, 'mubuy mihcucui sa inlunhan nanak tmwang kura byaqan wagi na pincyagan. kawas sazing seng ru mspat byacing mspat .mpitu ryax hetay na Cawcya mzyup sa 'Ros 'mubuy qes qalang Nanawsaytiya aki nha spya ngung magal sa rhyal na sefu na hetay lmahang lha.Pintriqan Nanawsaytiya tqringan na pintriqan.kawas sazing seng ru mspat byacing mspat ru mspat ryax hetay na 'Ros bung na bakurang qu koka na Cawcya.Kmal qu soto na Cawcya Sa ka srl we li mha maki sa iyat pintriqan na qalang ga bung na bakurang qu minsyu uzi mintxal lmnglung aki malax sa pslokah na hi Awyung sefu na 'Ros kmal bakurang iyat lha .Ocolinmon phtuw na pisblayan na pincyagan 'Ros koka qani ga kmal ha iyat pswal Ome na koka mwah mluw . kawas sazing seng ru mspat byacing mspat ru mpusal mspat ryax ptke qu 'Ros mswal Nanawtiya ru Apohac mtbuci.Pisyu nha Cawcya te sazing ryax lga mtskyut ki 'Ros na koka la. kawas sazing seng ru mopuw pitu byacing mqeru ru mpusal ryax Cawcya.kawas qutux seng paya koka na Giin senkyo skbahun nha ku Singfa nha.kawas sa sazin seng ru mopuw spat. Babaw na Senkyo soto lga psrxun nha taring sa smka na soto koka qani ru mzyu sa psrux sa Giin na koka qu Cawcya.Mrhuw na koka Cawcya ga Ilakeli.cyalipa,soto na Cawcya ga Salome.culapisrlwali. kian pqara'sa binah na qalamg na koka rhyal ga pqara sa Oco ru Yacosazing na qalang.Ciwcya te byaqan wagi ru 'munuy sa mqalux na umi cyugal kbhul ru mopuw konli maki kura ghyaq ga kya qutux msobih na qes nha ki 'Ros qinryuxan nha gampituw kbhul ru mpusal cyugal konli.Koka na rgyax nha ga spngu mha cyugal atuw ga pkaki balay sazing atuw kihbci ga rrgyax kura ghyaq ga hopa ru wagiq na kawcyaso rrgyax kura mkilux lga rroq na kawcyaso rrgyax kwara kin wagiq nya ga phinas qutux seng mi.maki teska lga mkrroq qu rhyal nha la,be'nux ru wagiq na rgyax lga syaw na umi na mqaluxga Krlsita mkrroq.Spyang wagiq na b'buw maki sa kura ghyaq na bih na'Ros rgyax Srlhalasan kinkwiqan nyha ga magal seng qutux kbhul mqeru pgan cyugal mi .Spyang na llyung kya llyung na Kula ruLiawni pinnzwy na qsya nha ga hopa ku ini ptnaq kbhuzyun balay qu qsya nha.gluw naYaztay qu kayal nya kura byaqan wagi ga mslwiy te htgan wagi ga mtkzay.Baqun balay mha kshzyu'kwara ku kayal nha.qmisan ga te byaqan na wagi ga hrhul qu kayal nya te htgan wagi lgaghyaq qu rgyax la 'bagan ga kwara ga mkilux qutux kawas qinlwaxan nya gate byaqan wagi ga qutux seng cyugal seng hawmi te htgan wagi ga nanak cyugal kbhul mspat kbhul hawmi Sezi Koka na Ciwcya cingay llamu na tan nmincu koka sezi nha ga magal sa te qutux naKohwe na Nekec koka na Giin skahul nha sa Cintan kinhmayen na rayhyo mhtuw qutux kbhul mzimal qu hi nha.kya mami sa pcyagan nha sa binah na koka ga Koka na Ciwcya mkura sa koka na Omon msyaqih ki 'Ros msyaqih.Misu na kawas qani ga nyux mtlokah tmwang sa Omon ru mzyup sa kura sa pinkyalan na mklahang sa rhyal su koka nha. psmsun zyuwaw na binah koka minnraw na Ciwcya zyuwaw na binah koka ana ima koka mha ni msblaq kin Ciwcya iyat psblaq ki koka na Apuhaz ru Nanawsaytiya.Taring sa kawas sazinh seng ru mopuw mtzyu lga maki sa Cunhwaminko na Hucaw ga sqhut nha mzyup uni powah sa koka Ciwcya. psmsun zyuwaw na psplang qinnhan na koka Ciwcya qani ga Nogyo qu pinbahuw nha muya bway na qhoniq ru Ocya.qwaq ku spyang na koka na Ciwcya qani ga bsya balay qu pintyzyuwaw nha la kya hazi mspat seng kawas la.kya uzi qu kwasan yang Mon ru Tun. baha hmswa sinlaxan na Sulin misu na koka na Ciwcya nyux si kekak psmsun zyuwaw na psplang.Kawas qutux seng mqeru kbhul mqeru qutux koka na Sulin qani ga mtbugah koka na Ciwcya nyux si pspung sa psmsun zy.uwaw na psplang pila.Baha hmswa qu ini ptrrun qu kinhangan qu sefu nha..baha hmswa iyat kinhangan qu sezi nha sinblayan lokah mciriq qu qalang nha.nanu yasa psplang na pila nha ga mtgyut yaqih.Kawas sazing seng ru qutux ga koka na Ciwcya na linpgan na mqzinut squliq ga mzimai payat .Ana uzi ga koka na Ciwcya s'laxan ru pspngan ga 'Ros na pcyagan psplang na pila .kawas sazing seng ru mtzyu ga sqhut na 'Ros qu qwaq na koka na Ciwcya mzyup sa koka nha memaw hopa qu pinthriqan na psplang pila na koka Ciwcya.Ryax nasa koa na 'Ros ga kwiqan nha qu posa sa binah na koka qu pila nha nanu yasa koka na Ciwcya mqqzyu kwara na bbiran na qeqaya ru nniqun wagiq qu nerang nha la. tmasoq sa kawas sazing seng ru mopuw payat kawas lga koka na Ciwcya ka ungat pcygun qani lga mopuw cyugal.mpitu .maki sa GDP lga pincyagan na koba ga mopuw pituw pbbiraw nnanu ga mopuw pituw .cyugal binah ka pcygan na glgan ga,kkyalang ru ptkbalay sa ngngasal pkaki sa mopuw mpusal qutux kinmhgan lga koka na Ciwcya ka psplang na pila lga baqun wayal mtwagiq la .kawas sazing seng ru mpituw lga koka na Ciwcya mkwagiq qu pinbahuw nha ru kkoba nha ga thuk sa mopuw sazing koka na Ciwcya maki sa Tungo mthelow mrkes qu psplang na pila na koka.[ Georgia hya' ga cyux maki' tay 42 00 N, 43 30 E na Aziya' syuw. kwara' kinghciyan niya' 69,700 sq km (maki' tay 121ginkgan kin wahci') (kinwhci' niya' ga 69,700 sq km , kinwhci' na lawsayan wsilung hya' ga 0 sq km) Kinkhmayan kwara' squliq hya' ga 4,928,052. Pinbcyan naha' sni' naha' rhzyal hya' iy pqmahun hya' ga 35.50 , lhlahuy hya' ga 39.40 , sni' naha' sa pptzyuwaw sa bzinah hya' ga 25.10 . spzyang qalang na Kokka' spzyang naha' krahu' qalang hya' ga Tbilisi. snyan kinramat inlungan na Kokka' snyan kinramat inlungan na Kokka' hya' ga 26 na tay ymagal byacing na qutux kawas. mrhuw Kokka' mrhuw Kokka' ta' misuw hya' ga Giorgi Margvelashvili, aring ryax 17 squ byacing tay 11 sa kawas 2013 lga, musa' spazyang balay ms'rux kya la. </S>
</TEXT>
