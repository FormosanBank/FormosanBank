<?xml version="1.0" ?>
<TEXT id="Carmelo_Anthony" source="Wikipedia">
  <S>mhtuw squw ryax sa tay 29 sa byacing tay 5 sa kawas tay 1984 squw rhzyal na Brooklyn na New York, mgmgnaw mari' na tkura' yawa', sllwan naha' maha nanak hiya' quw spzyang blaq balay pbu' mari' na kwara' raygak. Aw' ruw aring sraral ga nannak hiya' quw spzyang wkah balay magal tinsu' na sinsyuw. Kinwagiq niya' ga 203cm, kinz'suw niya' ga 109kg, kki'an niya' gmnaw' mari' ga pinraw na pglaing. mqwas raygak hga minluw sa raygak na Syracuse, ruw gmnlaing sa raygak na Syracuse magal icibang sa pinsspung naha' NBA sa kawas tay 2003. Maki' squw pgwazyaw giqas na sinsyuw sa kawas tay 2003 ga niwan na pintalam niya' musa' msspung ruw minxal balay pinthwiru' pinsspung naha' na' ga wal mzyup kya sa Stage (Denver bullion) na NBA, nanu' yasa quw pgwayaw sa giqas sinsyuw sa 2003 qasa ga pspngan naha' maha spzyang balay wzyagan giqas sinsyuw na kawas ma. Ginlgan niya' ppspung mari' ga Denver bullion, New York Nick, Oklahoma City Thunder. minkiruk sa pzyang blaq lalu' niya' ga gnalan minmawpuw hayyo na sinsyuw zenkyuwNBA, ruw gnalan minmzyu' pzyang blaq na gluw ptmari', nmong p'agal tinsu' na NBA, galan tqsu' pspung na pgwayaw giqas sinsyuw kawas sa (2004), ruw mnagal spzyang kya iyuw na pssungus pspung na giqas sinsyuw sa (2005), mincyugal magal sa spzzyang blaq ktan inrkyasan na unruing, ruw mnagal icibang na msspung kwara' pspngan na NCAA, ruw pzyang balay kya iyyuw na sinsyuw NCAA, ruw wal balay siy pglganiy sa innalax niya' quw tay 15banggo' na lukus sa aygak na Syracuse. min3 magal icibang kinpay msspung kya Olympic sa (08.12.16), minxal magal sanbang sa kawas (04), World Basketball Championship ga magal sanbang sa (06) , ruwAmerica's Cup Basketball Championship ga magal icibang sa (07) , International single game ga 10'nagal niya santing pinbuling niya' mari'(12tinsu' niya'). minkiruk ryax niya' gmnaw' mari' aring sa kawas 2002 2003, 'nblayqun pllpuw 'nagal niya' tinsu' ga 22.2, pinsspung msspung mari' sa ici'ninsiy na' ga min10.0 zningat niya' mari' zik na tkran yawa', mnagal icibang sa 'narasniya' gluw na Syracuse ruw galun naha' icibang na NCAA, maymaw naha' sllwan maha spzyang balay kya iyuw na sinsyuw mqwas biru' raygak. kawas tay 2003 2004 ga musa' tmwang gluw na Denver bullion team, aw' ruw mgtaysazing siy 'nhawhway magal 30tinsu' na sinsyuw na inxalan mspung, ruw tmrang kya uziy ga galun niya' uziy maha cyugal kawas nanak kinzyup niya' pgnawgan mari' lgga nanak hiya' wal thuzyay magal sa 1000 tinsu' na ryax pingnawgan mari' na sinsyuw. aw' ruw maki' sa mpsina' ppspung na pspngan giqas sinsyuw ga wal niya' siy bwaniy 41 kinwagiq tinsu', yasa quw thuzyay magal sat ay sazing pzyang mrkyas na' ga siy niya' 'nqqriy magal 40 tinnsu' sa inxalan mspun na sinsyuw. tmrang sa kawas qasa ga magal nibang kinpzyux tinsu' na binzyagan naha'. sa kawas tay 2004 2005, pspung na mpsina' pung mari' na giqas sinsyuw ga 31 niya' galun, wal niya galun kya uziy MVP sa pinspngan naha' qasa. sa kawas tay 2005 2006, inxalan na mspung sa quyux sinqasan kayal ga pinspngan naha ga 26.5 tinsu' 'nagal niya', 2.7 quw rnaw niya' sa gluw niya', 4.9quw zningat niya' mari' zik yawa' ttkran, 1.1 qquw zningat niya' mari' sa 'naras na sinngusan naha', yasa quw syan naha' lalu' na maha ryax ginlgan niya' sa Denver bullion ga nanak hiya' balay spzyang pzyux iyal 'nagal tinsu' sa inxalan mspung qasa. min 5 ppaawsa' mari' squw yasa balay cyuw lmpuw byo zikang na ptnasuq ga wal balay mzyup pinbuling niya' mari'. tmrang sa kawas qasa uziiy ga kya uziy squliq wal magal sa Alliance third team members. sa kawas tay 2006 2007 ga siy pslluhing min6 msspung ga magal 30 tinsu'. Insane gal sa msspung na ggalan hayyo na tkura' mari'. Pllpgun naha' quw llppgan inxalan mspung sa pt'iyugan kayal ga 28.9tin ruw min 6.0zmingat mari' zik tkran mari', 3.8quw rnawiya' sa, 1.2quw zningat niya' sa inrasan mari' na sinngusan naha', nanu' sa ryax qasa ga wal magal sa nibang lalu' na alliance. sa kawas tay 2007 2008 ga, min'aring galan pglaing musa' msspung na mhayyo, ruw yasa ziiy quw spzyang balay pzyux iyal 'nagal niya' 49 tinsu' sa ryax niya' gmnaw' mari' qaniy. sa kawas tay 2008 2009 ga, 33ting 'nagal niya' sa inxalan spngan hngawa, ruw nanak hiya' wal miru' sa kiruk na NBA maha spzyang balay pzyux tinsu' minnagal na squliq (binrwan kiruk qaniy ga babaw niya' lga wal haynasun nquw Klay Thompson ka 37tinagal niya'), sa ryax tay 15 sa byacing tay 11 sa kawas tay 2010 ga, yasa cinbqsu' niya' magal pinlpuw naha' tinsu' ka 20 tinsu' ruw min 20zningat niya' mari' zik na yawa' ttkran. sa ryax tay 22 sa byacing tay 2 sa kawas tay 2011 ga wal naha' sptbaziy sa gluw na New York Nick, ruw sglaing niya' kya squw pspngan tmsuqan kawas qasa musa' mspung mari' quw gluw naha'. sa unrukay na Olympic sa kawas tay 2012, 14 spung cikuy na' lga 37ting 'agal niya', ruw kwara' kin na 10 quw san ting kintwahiq cinkura' niya'(10 12), kwara' pspngan na kokusay lga nanak hiya' qutux hi' yan nasa. sa kawas tay 2013 2014 ga, siy pslluhing cyugal pinspngan nya' magal 40 ting ruw twangan 60 kinmecyuw niya', yasa quw mg tay cyugal hi' na rikisi' aring sraral la. ruw yasa quw sawn naha' maha spzyang blaq iyal pintbaziy lukus na unruing. Ruw wal niya' galung uziy maha spzyang pzyux balay 'nagal tinsu' na NBA. Ruw wal naha' bzyagan maha Second team member sa qutux kawas. sa ryax tay 13 sa byacing tay 1 sa kawas tay 2014 ga, inxalan niya' mspung ga 62 tingkinpzyux 'nagal, yasa quw sawn naha' aring pintgluw naha' ruw maki' sa inxalan msspung sa Madison Square Garden ga spzyang balay pzyux ya' galun. sa ryax tay 16 sa byacing tay 2 sa kawas tay 2014, maki' sa inxalan msspu na hayyo ga 8 quw skahul niya' sa ki'an santing bagal tinsu', yasa quw sawn naha' nanak hiya' wal thuzyay biru' sa kiruk na spzyang pzyux na tinsu'. sa kawas tay 2017 2018 lga wal naha' sptbaziy sa Oklahoma City Thunder. kinblayqan pincyuwagan sa qnxan niya' pspngan mari sa may yugal yacing masuq mspung mari sa pspngan mari na maycyugal byacing lga qnxan nya nanak cyugal qu spzyang nya rangi maki sa pspung mari qani LeBron James. </S>
</TEXT>
