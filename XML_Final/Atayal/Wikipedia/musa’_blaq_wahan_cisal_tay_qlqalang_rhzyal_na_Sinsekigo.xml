<?xml version="1.0" ?>
<TEXT id="musaâ€™_blaq_wahan_cisal_tay_qlqalang_rhzyal_na_Sinsekigo" source="Wikipedia">
  <S>musa' blaq wahan cisal tay qlqalang rhzyal na Sinsekigo rhzyal sinsiki'go' cyuw maki' sa llyung Gawgan hya' ga giway 'Tayal kwara' qu cyuw maki' kya. te suruw na sinsiki'go' hya ga cyuw maki' sa lnglingay ziik balay ka 800 2000meta' kin wagiq kaybat na rgyax qasa, blaq balay ktan qu rgrgyax niya' ru pzyux balay ggalan khaw maki' kya. nanu' qlyan squ gbyan lga, ini' ptnaq ana cikuy kin hlhul niya', qmisan ga mutuw mtlaka' ini' ga mhlaqiy, suruw qmisan ka mehlhul ga mkphpah qu hlapaw, 'bagan ga,kya sasaw na qqhuniq ka maymaw mtasiq, babaw na 'bagan ka hhawqan abaw uziy ga sbayhuyun na bayhuy ka mutuw maymaw blaq balay qsliq, ru qmisan ga ghzyaq, nanu' yasa qu nyux sami s'nakun biqan nanak krahu' balay na qawyat qu naux myan ki'an sami qani hya'. qalang myan misuw qani ga yaqu ini' si' sa xiryo na kagak, ru mmuhi' sa ungat ruk na rramat, ru blaq balay ktan na bbtunux ru rrsnat, ru lhlahuy ka iyat 'mwahan iyal na squliq, ru yaqu kwara' ka wwahan mhngaw na lpyung kahul hugal, ya' qani qu musa' spzyang balay musa' rmuruw sa awsa' qnxan na sami ka llyung mqnazi' qani. kahul rr'ra quri' Lupi' mita' ga, baqun iyal mita' kwara' mnnanak pinsbahan na zyulung. ru maha blaq kayal ga mutuw baqun tmnga' kwara' qlqalang saysyaw wsilung. ru ktan kwara' uzi cyux maymaw mtpanga' mtasiq na rgrgyax. nanu' qu kya sawbgih sazing syan Meta' kinwagiq na b'bu' rgyax Tapung ga snyan patus qayngay na Gipun sa qnihut naha' kkzyup kmut na Tayal, pintriqan kya na nnbkis myan Tayal qu rhzyal qasa, musa' kya sa ngasal qasa ga, tngan kwara' aring rgrgyax na Hagay ruw kwara' rgyax na Papakwaqa' qalang Quri' hya' ga cyuw muhi' sa ini' si' noyak na rramat, ru Smangus ga cyux mlahang squ lhlahuy na kkrahu' qhuniq na qaypqrung utux, ru sinqtuxan inlungan naha' mlahang sa hhalan m'abi' na lpyung kahul hugal, ru nanu' qu qalang na Smangus ka hhalan zmangay qqhuniq krahu', ru nanu' qu kklahang naha' sa qalang naha' ka pinsqtuxan inlungan naha' mqyanux. </S>
</TEXT>
