<?xml version="1.0" ?>
<TEXT id="gluw_na_p’unggak_A-Ha" source="Wikipedia">
  <S> A Ha gluw na p'unggak A Ha hya' ga pins'rux kya sa Norway squw kawas na Amerika' sa kawas tay 1982. kahul squw spzyang ppqwas ka Morten Harket,Keyboard player Magne Furuholmen ruw ptlubuw gita' ka Pål Waaktaar Savoy msqun ps'rux sa gluw na ppqwas qaniy. Nanu' squw kawas na Amerika' ka 1985 ga, kinbalay naha' qutux qwas ka Hunting High and Low ga wal niya' galuw nanak kya niwan knaki' niya' sa inkhulan niya' nanak Norway quw champion na qwas niya'. ray nibang kinbalay qwas na United Kingdom hya', Amerika' hya' ga tay mawpuw zmagal binkgan laha' hya'. Nanu' quw min'imaw kya ka qutux balay qwas ka Take On Me ruw The Sun Always Shines On TV hya' ga, pzyux wal naha' galun tay koka' bzinah champion lasa la. mtnaq sa kawas qasa ga pnawsa' pbiru' na qqabu' na Grammy Award maha pzyang blaq balay na giqas na ppqwas.nanu' quw qwas qutux nanak ka Take On Me na MV qasa ga skbalay naha' sa mangga' pinqzyuwan niya' kbalay sa kamuk. kawas qasa ga mtzyu' qnabu' wayal niya' galun sa MTV Music Awards. The Sun Always Shines On TV hya' ga sazing wal niya' galun hya'.</S>
</TEXT>
