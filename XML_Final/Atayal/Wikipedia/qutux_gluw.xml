<?xml version="1.0" ?>
<TEXT id="qutux_gluw" source="Wikipedia">
  <S>qutux gluw qutux gluw hya' ga kkayal squ qutux pinglgan. sawn maha qutux pinglgan hya' ga mtnaq squ maha mkgluw kay' niya' qaniy, nanu' qu sawn maha mkgluw hya' ga mgluw musa' squ hhalan naha', yasa qu sawn maha mgluw musa', ta quw mgluw qasaq hya' lga, yasa quw sawn maha mkgluw, nanu' iy maha kya quw ini' ptnaq pinglgan lga, yasa quw sawn maha qutux qutux gluw kmayal la. nanu' quw sawn naha' tutux gluw qaniy hya' ga, ini' kusa' maha siyga qutux ngasal nanak quw mgluw, kya uziy qu iyat qutux ngasal nanak, kruma' ga ini' ptnak nbkis naha', ruw iyat qutux nbkis naha', ga mgluw musa' kya quw hhalan naha', yaniy quw sawn maha qutux gluw, nanu' maki' sa qutux qalang na 'tayal ga, giway ini' ptnaq bnkis naha' cyuw msqun mtqalang uziy. kwara' quw msqun mtqalang qasa ga qutux gluw sawn uziy. nanu' quw sawn 'Tayal maha qutux niqan uziy ga, mutuw naha sawn maha ini' ptnaq niqan naha, mtnaq niqan naha' lga, yasa quw sawn naha' maha qutux niqan uziy la.</S>
</TEXT>
