<?xml version="1.0" ?>
<TEXT id="Latvia" source="Wikipedia">
  <S> Latoweya zyuwaw na kinbkisan gleng nqu konying cyugal seng kawas hhazi.squliq nqu Latoweya na kinbkisan cintqalang maki sasyaw nqu umi Poloti te htgan wagi. gleng nqu konying mqeru kbhul kawas.mpira ini ptnaq nqu Polotihay citqalang maki sa Latoweya squliq nqu Keloni,squliq nqu Saymecya,squliq nqu Latecyalin,squliq nqu Seloniya(ke nqu Latoweya: kur i, zemga i, latga i, s i)ru kmal qara nqu Fenlang.squliq nqu Liwoniya.squliq nqu Polotihay.psrux sa sraral nqu Roma na msyobay.sagal nha sa pinhtuw nqu rhyal nha Huwpo pzyugun nha sa hmit iyal bzirun nqu kin. Sezi Koka nqu Latoweya psrux sa picyagan ga qutux nanak pspung na Latoweya Ihwe(Saeima)kya qutux kbhul cintman.mpayat kawas ga pwah sa minsyu mtxal psenkyo.soto na Latoweyapwah sa Ihwe senkyoga mhtuw. mpayat kawas ga mmtxal senkyo.sot ptke thoki nqu koka Latoweya ru llamu nqu psmsun zyuwaw na squliq ru magal sa Ihwe nqu psnhi nqu pinspngan.psmsun zyuwaw nqu sefu ga thoki ki linhoyan nquvpspung .yang qani nqu pinsrux nqu sezi ga te sazing pintriqan nqu cinbwanan lga mhtuw lamaki sa koka nqu Latoweya.kawas sazing seng ru mtzyu ru mopuw byacing ryax mpitu.Ihwe na sekyo nqu pintzyuwaw.minsyutan qutux kbhul nqu cintman ga magal mtzyul cyugal cintman. Lizen ru Nunmin magal mopuw mspat cintman.giqas ziray tan magal mopuw mspat cintman .Hesyecunzen magal mopuw mpitu cintma. Latoweya te qutux tan Latoweya tuqi linhoyan msenkyo,puqing ki zizyu linhoyan,msqutux nqu squliq na Latoweya squliq nqu kenlitan magal mopuw cintman,magal mspat cintman ru magal mtzyu cintman .minsyutan,litan ru Nogyo linhoyan,Latoweya te qutux tan Latoweya tuqi linhoyan ru Cuko ki zizyu linhoyan psrux mkrraw nqu sefu.Aycyarls.karlwetissi si nya rasi mthoki kawas sazing seng ru mpitu kawas mgal byaing mtzyul ryax Ihwe msenkyo soto.Cyarlcis.Catelayrls magal soto.maki sa te mopuw cyugal nqu Ihwe kaygi.(kawas sazing seng ru mopuw spat kawas)kya giqas nqu Pawsotan(magal mopuw mtzyu cintman mitxal mzyup sa Ihwe),Facantan(magal mopuw cyugal cintman .mitxal mzyup sa Ihwe),mincu linhoyan(magal mopuw sazing cintman)msqutux linhoyan spyang hantay tan ru Hesetan(mpusal sazing cintman). kawas sazing seng ru mqeru ru mpitu byacing qutux ryax. koka nqu Latoweya mqasu mqeru hopa nqu qalang(ke nqu Latoweya: pils ta)qutux kbhul ru mqeru nqu qalang(novads).kawas sazing seng ru mpusal ru mtzyu byacing mopuw ryax. Swalan nqu Latoweya na Ihwe mha qalng nqu pkgiqas nqu zyuwaw.qutux kbhul ru mopouw nqu qalang ru mqeru na hopa qalang blequn nha mwazyaw qu mmatul sazing nqu qalang sefu la.mtzyul magal ga qalang ru mpitu ga koka nqu hopa qalang .kawas sazing seng ru mpusal qutux mtzyu byacing qutux ryax. Latoweya gaga nqu hoin pinspngan nha maqalng nqu Walakeliya ni msqun ki Leckezit qalang hmiriq gaga.Nanu yasa Latoweya Ihwe pinspngan th'yan Walakeliya qalang te mpatul cyugal nqu qalang sefu. Tili kian koka nqu Latoweya maki Polotihay nqu htgan wagi.maki sa Tungo b'nux.gluw nqu Peo.kura ghyaq ga 'mubuy sa Aysaniya.kura mkilux ga 'mubuy sa Litawwan.te htgan wagi ga 'mubuy 'Ros.te htgan wagi ki kura mkilux ga 'mubuy sa mplquy 'Ros.qes nqu koka qinryuzyux nya ga qutux seng mspat kbhul mtzyu pgan sazing kongli syaw nqu umi gaqinryuhan nya ga magal kbhul mtzyul qutux kongli.kwara qu qinryuxan ga mkrroq.heking kinwagiq ga mspat pgan mpitumi.mqasu maha mpayat ga cyugal ga maki sa qutux kbhul mpusal mi kinwiqan.kinnita ga mkrroq nqu rhyal.(htgan wagi ru byaqan wagi)ru b'nux.spyang nqu llyung ga kya Tawcyawa, llyung nqu Liyelupe,ru llyung nqu Keya. Gaga nqu qinnxan koka nqu Latoweya gaga nqu qinnxan ru zyaw nqu kinbkisan pinqsyugan ga zmagal gaga qinnxan nqu qalang:Kurllang,Semicyaliya,Wezme,Sayloniya ru Latecyarl.qutux qutux qalang gaga nqu qinnxan nqu ke ga,gaga na qinnhan ru iniptnaq qu mnanak nya.zizyu nqu kining pinsrux mcyugal nqu bbiru iyat giwan koka nqu Latoweya gaga nqu qinnxan qalang qani ga cyugal qalang msqun ru msqutux mrraw msinqutux mbuci nqu Latoweya linhoyan nqu koka.qani ga squliq nqu Latoweya ru squliq nqu Liwoniyaz cinqalang nqu rhyal.maki sa 'Rostiko na teska wayal nha mqsyugang mtbuci nqu qalang:qalang Kurllang,qalang Wezeme ru qalang Wecyepuske.kska ga qalang Kurllang lmahang Kurllang.Semicyaliya ru Zayloniya qalang Wezeme lmahang Wezeme(kinhangan nya ga qalang Aysaniya kura mkilux nqu qalang) qalang Wecyepuske lmahang Latecyarl. qalang Wecyepuske nqu Latoweya ki Wezme qalang na Latoweya msqun sa Kurlzme na qalang.psrux sa linhoyan nqu Latoweya koka.qalang nqu hopa Cyali ga aki puqing ga gluw nqu qalang Wezme.aring squ te sazing babaw pintriqan nqu sa cinbwanan lga ru mhelow na Maci qu qinnxan lru qalang Licya ru bih nqu qalang wayal mzyu sa binah nqu kin Wezme na llamu nqu mtbuci nqu qalang ini balay ptnaq la. pincbaq Koka nqu Latoweya kya mtzyul qu wagiq nqu pqwasan biru.kska nya ga mtzyu ga mqbaq sa kinraral nqu raygaq wagiq na pqwasan biru.kska nya ga sazing ga sefu nyux psrux nqu pqwasan.Latoweya wagiq nqu pqwasan biru na pintzyaw nqu gaga te mpitu pinspung.nanak Latoweya pqwasan nqu kisat(wayal laxan)ru Latoweya nqu kofang siyeyung kya qu koka na wagiq nqu pqwasan biru na nintman nha.binah nqu pqwasan biru lga minposa nqu koli na pqwasan biru la. (kya hazi squliq pinsqunan nqu koka psrux pqwasan biru qani).koka nqu Latoweya qani ga spyang hopa nqu raygaq ga Latoweya na raygaq.mqwas hopa nqu pqwasan ga maki qnabuw nya.ana ga koka qani ga tkahul nya sa kekaq nya msina magal sa pila i mqwas biru.nanu yasa maki pinspung nya pira mqwas biru ga maki sqani mqwas. kian nqupin kesan ini biqi pila mqbaq.baha hmswa ga wagiq nqu pqwasan biru ga maki sa psmsun nqu zyuwaw ga maki nanak qu kenli nha smpung pila.nanu yasa pbiq pila.qnabu nqu pila.pinthan nqu sinsi ga wagiq nqu pintzyaw nqu thoki pspung kwara. nniqun koka nqu Latoweya blaq qu nniqun qani ga kahul Nogyo msqutux linhoyan.spyang nniqun nha ga llamu nqu hi.nyux maki sa syaw nqu Potihay qu koka nqu Latoweya.nanu yasa ga qqulih ga nniqun nha krryax. koka nqu Latoweya nniqun nha ga baha hmswa ga slaxan nqu lingay nqu koka yang 'Ros,Litawwan nqu koka. Latoweya nniqun minnrwan nha ka.biru nqu ktan ga ktan kryax nqu rramat ga bqun'lwaw yang ngihi Gipun,cipoq mugi,hopa mugi,hopa nqu ramat Pay,Tmago,bazing ru hi syam. koka nqu Latoweya nqu nniqun krryax ga qprih ga wagiq balay ru cipoq qu ckaw nha ssokan.Balit ru kinnalay nqu Hwotwe spyang nniqun squliq nqu Latoweya. squliq nqu Latoweya ga mnbu squ ayang nqu Swanme(ke nqu Ego ga:Sorrel soup). Rupjmaize qutux ga kinnalay nqu mqalux nqu mugi mqalux nqu Mepaw. Spyang niqun nq koka nqu Latoweya.squliq nqu Latoweya ga mnbu nqu puqing Biru. Biru qani ga squliq nqu Latoweya spyang nbun nha qwo.hopa qalang ga Licya kahul sazing .kawas sazing seng ru mopuw qutuxtaring maki sa magal byacing tmsuqan ptzyaw qutux kawas minqutux sinqqas Latoweya nqu Biru na ryax .Latoweya nqu Biru na ryax kahul binah nqu koka ru smoya mnbu Biru nqu squliq mwah m'utu' sqani.kahul ana inu nqu cinbwanan nqu mopuw msyaw nqu koba na Biru. Cingay balay nqu squliq mwah mzuy sqani.Licyahesyangz(ke nqu Latoweya:R gas Melnais balzams)qani ga Latoweya nqu qutux puqing nqu llamu na qwo na nnbun minhtuw sa spyang gleng ga misu na qutux seng kawas mpitu kbhul mzimal sazing. Psmsun zyuwaw nqu koka binah Cun hwa min ko maki sa qutux seng mqeru kbhul mtzyu mtzyu min psrux squ koka nqu Latoweya kintke ga tehuk sa Kons nqu psmsun zyuwaw minsblaq ana ga taring sa babaw nqu kawas qutux seng mqeru kbhul mpatul lga Latoweya qani ga qolang nqu Sulin nanu yasa tmasoq qu sazing koka na pisrangi la kwas qutux seng mqeru kbhul mpatul mqeru pgan qutux lga koka nqu Latoweya qani ga msblaq ki Cun hwa zen min linhoyan nqu koka la.Cun hwa min ko min naki sa kawas qutux seng mqeru kbhul mqeru pgan sazing tehuk kawas qutux seng mqeru kbhul mqeru pgan mpayat ki koka nqu Latoweya psrux Cun Lin se nqu pisrangi.banaw nqu tmasoq qu pisrangi.sazing koka qani ga ana wayal mtalax ga. Nyux si klokah smru'yang nqu smka na sefu msblaq mppkal mrraw . .Cun hwa min ko maki sa qalang Cyali psrux sa koka nqu Latoweya qani ga Taype rayhyo nqu lonhoyan.baha hmswa ga zywaw nqu Sulin qani ga .koka nqu Latoweya qani ga yaqih nya qu Sulin hmiriq gaga' koka nqu Latoweya mluw sa Omon blaq balay qu pincyagan nha ki 'Ros.ana gasinblayan nqu hetay ga stama sa Peye ki Amerika. Latvia hya' ga cyux maki' tay 57 00 N, 25 00 E na Oco syuw. kwara' kinghciyan niya' 64,589 sq km (maki' tay 124ginkgan kin wahci') (kinwhci' niya' ga 62,249 sq km , kinwhci' na lawsayan wsilung hya' ga 2,340 sq km) Kinkhmayan kwara' squliq hya' ga 1,965,686. Pinbcyan naha' sni' naha' rhzyal hya' iy pqmahun hya' ga 29.20 , lhlahuy hya' ga 54.10 , sni' naha' sa pptzyuwaw sa bzinah hya' ga 16.70 . spzyang qalang na Kokka' spzyang naha' krahu' qalang hya' ga Riga. snyan kinramat inlungan na Kokka' snyan kinramat inlungan na Kokka' hya' ga 18 na tay mawpuw qutux byacing na qutux kawas. mrhuw Kokka' mrhuw Kokka' ta' misuw hya' ga Raimonds V jonis, aring ryax 8 squ byacing tay 7 sa kawas 2015 lga, musa' spazyang balay ms'rux kya la. </S>
</TEXT>
