<?xml version="1.0" ?>
<TEXT id="viniqu" source="Wikipedia">
  <S>aicu a viniqu mavan a ita a kemasi tua unem a duku a qatjuvi i taiwan. kinakemudan izua a qucengecengel kata vuteqiveqilj a vinecikan itua kinacavacavan naicu a qatjuvi, mavan a likupukupu aza vincikan. qadjaw nu izua a kemasi a tjelu a puluq tua lima a puluq a vinecikan, qaw izua uta a kemasi a siva tua tapuluq saka lima a vinecikan i iku na viniqu. qucengecengel a drengelan na viniqu, ljakua tjaliaw a qucengecengel tua vuteqiteqilj. kudakudanan aicu a viniqu mavan a duku a qatjuvi, ljakua ini'a madjulu a kemac ta zuma tiamadju. nu izua a cawcau a mangetjez, uri mavilad tiamadju numaya, tuki kiqilja aza qulu niamadju iteku ta kinacavacavan. uri qemucilu a viniqu nu alu kata siva a qiljasan a ljemita ta cavilj, qaw, uri qemucilu tiamadju tu tjelu tua drusa a puluq a qecilu. nu ru drusa a cavilj, aza qecilu, uri sipualjak tua qatjuvi. kinavadavadayan masanliawliaw a viniqu izua i pasanavalj ta chuku, hangkang, mianmar, taiwan, vitenam. rusevacaq a viniqu nu salilim, qaw tjengelay aravac tiamadju tua ljiadet ta pana, sa uri kakanen taza ciqaw, ceqel, qatjuvi kata kulavaw niamadju. ljakua, tucuanga, tjengelay a djemameq ta qatjuvi sa kemapalak tua 'uma'umaqan na viniqu a cawcau, sa tjakedriyanga aicu a viniqu tucu. </S>
</TEXT>
