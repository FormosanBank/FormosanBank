<?xml version="1.0" ?>
<TEXT id="Fuli" source="Wikipedia">
  <S>Fuli vuli gu ('inamizukuan:Kongpo nginaingayngan:fu li hiong ) imaza i pasanavalj tua kalingu king, a i viri nakidjekec tua yuli, a i kaledep nakidjekec tua zusi, a i kacedas a pasaviri nakidjekec tua cangbin, a i kacedas nakidjekec tua cenkung, a i kacedas a pasanavalj nakidjekec tua dunghe, a i navalj kicaing tua i cesang. a imaza izua a ita kudrav a caucau, izua haka, pairang, ciuku, amizuku, dawulung zuku, makadaw zuku kata silaya zuku kemaizua maretimalji a kuka a tjuruvu a caucau matjevetjevelj. a kai 'inamizukuan kata nginaingayngan. katalemmang avan aza nugiu, izua vuli paday, ngilengil kata kingtjang a pazangal a racev. aza liuseshisan( 'inamizukuan:Talampo), lusan tjaljitiw kata siawtiensiang i dungvu kunglu pavan nu pungadan a kivangvangan. cinalivatan pakata neycengpu a &quot;kiman ta kadjunangan a paqaqalut a lemusadj a vecik&quot;, izua vecik a pakata ngadan nua &quot;vuli guan&quot;: aza vuli guan imaza i vecekadan a kalinku kata valangaw sevesevec a lizulizuk. avan a tjapasanavalj a guan i kalingu king. aza sikataqaljan tjatjuruvu ta haka, pairang, makadaw, dawulung kata amizuku, izua a mavekelj a sebunun kata ciuku. a sicuayan a ngadan &quot;kungpu&quot;, au imaza a kadjunangan izua mapida siqivuan: kasicuayan imaza na sihu a dantay kata na pinpu zuku a papagungan, sipaquziquzip ta gung kata sizi, saka makalap tua ngadan, sa izua &quot;kungpu&quot; aicu a ngadan. ka 1875 a cavilj a tinagiljan, sualapen ta kinaqilji a mareka kulet, ka lemindjelj ta pinanka vukency, pakeljang ta qemuma a kakudan, tjinuicun a macidilj kiqalutanan ta ita marutarauljan a can a qemuma, au sapavai uta vavua ita marutarauljan a pakasengeseng. aza inianan kinasengsengan a quma, san &quot;kungpu&quot;. pakata &quot;vuli&quot; a ngadan, izua liaw a siqivuan. lja culj a kadjunangan, sinan pazangal a penaday seman racev, sa ka 1937 a caviljan sikatapuluq a qiljasan ita a qadaw, pavalitan ta vulizuangyican, &quot;namirazek kata seljenguwaq a guan&quot; a imi. ka 1937 a caviljan pavalitan ta ljavakan tua kadjunangan, sipapungadan nua ripung ta niamadju a nasicuayan a qinaljan a ngadan a &quot;vulizuang&quot;, tucu izua tauta mamaw a ngadan ca &quot;vuliting&quot; i ripun i cyanye king, lja aicu &quot;vuli&quot; i kalinku izua zuma a imi &quot;na seljenguwaq a guan&quot; aya. ka cinting a djiday aza sangasangasan a sinitjawcikel a vecik a sikataqaljan imaza, avan ca dawulung kata makadaw zuku, ka 1845 a caviljan a talju 1895 a caviljan, izua tjuruvuan a pinpu zuku a malivu i maza, izua vecik a pakata likishi i patekuteku: 1845 a cavilj, aza tjelu a qinaljan ki tjelu puluq a paljingan, tu tjelu taiday a caucau i akaw pasateku a dansui pana kata (dawulung zuku) puluq sa drusa a a paljingan, tu pitju puluq a caucau i takaw liukuy patjavat i dungli. 1851 a cavilj, izua mareka makadaw zuku kemasi akaw cesanwandjinzuang patjavat i dungli. 1862 a cavilj, izua tapuluq a paljingan kemasi vuljavuljau patjavat i dungli. 1866 a cavilj, izua tu drusaiday a caucau kemasi takawcysan patjavat i dungli. 1868 a cavilj, aza mareka caucau kemasi akaw djukaycu, patjavat pasa dungli au i sepay, minli, lusan kata vuli a kadjunangan. 1875 a cavilj, ti pancinyuankata unem puluq a caucau kemasi takaw vungsan patjavat i minli. ka ripun a djiday ka 1920 a caviljan teveljeng ta tacuang kata kungpu matadrusa a cy, au lemindjelj ta dazuangcy patjeljatucu, sipavecik pasa tua kalingukang ting yuli citing sa kanrivi, au namatjasepatj a kadjunangan, dazuang, turenpu, kungpu kata dukangpu. ka 1937 a cavilj pavalitan ta vulizuang, sipavecik pasa tua kalingukang ting yuli djin sa kanrivi, au namatjasepatj a kadjunangan, dali(dazuang), zutien(turenpu), vuli(kungpu) kata djie(dukangpu). kapuamin a maqaqeci, pavalitan ta vuli guan, sipavecik pasa tua kalinguking sa kanrivi. paljavak tua kadjunangan vuli guan izua wudjiang, dungli, wanning, sinsin, zutien, sebay, minli, vuli, yuvung, vungnan, vunan, shutien, lusan aicu ki puluq sa tjelu a mula kata drusaiday sa unem puluq sa ita talingan. pakata neycengpu a ziriu, mata 2017 a cavilj lukugac, izua sepatj a kuzulj sa puluq sa sepatj a paljingan, 5687 a uqaljaqaljay, 4769 a vavayavayan, ki 10456 a caucau. lemita ta paljingan a caucau avan nu 2.61. pakata mavalidan 60 a caucau km . izua siva a qinaljan imaza, cilamitay, talampo, monating, cirakesay, pacuya, ancoh, maliwang, lupo, cihalaay. caucau guciu sinupuan nasidjaravacan kivangvangan racev </S>
</TEXT>
