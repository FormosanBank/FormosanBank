<?xml version="1.0" ?>
<TEXT id="sikakan" source="Wikipedia">
  <S> langalj aza vawa, mavan a tjalljapazangalan a tatekelen nu palisilisi a payuwan, sa nasemanpazangal taicu a langalj a sipatekel taza vawa. qaw izua a maretimalji a langalj, inika mamaw ta pacugan niamadju. matu karutailj, izua a vinecikan i karutailj na mamazangiljan, qaw neka a vinecikan itjai atitan. qaw izua uta a langalj a uri sipatekel na mazangilj nu puvaljawanga, sa uri temekel timadju kata marevaljaw, lja qaliyan, cemekemekelj. izuanan a langalj a makatjelulj. aicu a langalj a siparasudj na mazangailj tua sikataqaljan. nu kinarasudj, uri malingedjelj a mazangilj i vacekadan sa temeketekel a matjelu taicu a vawa, qaw marasudjanga tiamadju, inikanan a marivu. qaw uri sinanlangalj a cikalju kata qalulu a kasiw na payuwan. takalj nu masengsenganga a payuwan i gadu, uri malang ta takalj tu pivavaven taicu a takalj aza pinuljacengan tuki kisi, sa inika cemaca. qaw maqati a sinantakalj naza vaudj, quway kata qaw. kizing nu kemakan a payuwan, saljinga tiamadju tu inika zemaing, mavan a uri mapulju a pacugan aya. saka, namalang ta sikakan a sinankasiw na payuwan, matu kizing, kupu, langalj, kadrukadru. qaw uri venecik taza sikakan a payuwan uta, izua a pacugan aya a payuwan a namatazuwa. qaw, aza tjaljanguanguaqan a kasiw tua malang ta kizing, mavan a tjava a kasiw. kisi aicu a kisi mavan a sikakan a sipapulamiyan. masan a tjakedri a kisi sa maqati a djakucen na cawcau. izua a pinacunan na cawcau aza kinakemudan na kisi avan a tjaljiqaca itjaivavaw qaw tjaljikeri itjaiteku, sa inika madjulu a pizua i zaleman. izuanga a sinikingkingkiu taicu a cinalivatan a kisi na cawcau, qaw qadjaw a kemasi lala i zaleman aicu a kisi kasicuayan, ljakua inika kemeljangitjen aza paqulid a likisi. uakung mavan a tjakudral a kisi, qaw maqati a sipapusiyavan aicu a uakung. saka, maqatiuta a sipapupadayan aicu a uakung tua semuliavan a cawcau. </S>
</TEXT>
