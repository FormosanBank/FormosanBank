<?xml version="1.0" ?>
<TEXT id="Panama" source="Wikipedia">
  <S>pinacacikelan nua Panama (Espanian: República de Panamá [re pu lika ðe pana ma]) izua kadjunangan nua vecekadan a amilika (Central America) katua kadjunangan nua kanavaljan a amilika (South America). a i pasakacedas tua pinaljavakan nua kusta rika (Costa Rica) a panama. a i tjaiviri tua panama, mavan a pasaljavek a karibin (Caribbean). kadjunangan cinalivatan katjaisangas tua djinaljun nua caucau a sesipain ka qadjav a 1600 a kacaviljan, a i taza kadjunangan a kaizuazua a caucau nua sekacalisiyan a i panama imaza. kai sinipaljavak aicu a kai nua sipain (Spain). saka izua kinakaian a sipain nua sepanama tu siaya a kai a sipain nua qadjav a 93 a tjaljatjuruvu a caucau a sepanama. aicu a kai a sipain a kinakaian niamadju. kiniljavaran uta nua mareka a taqaljaqaljan aicu a kai nua amilika i panama. siaya niamadju a kai a drusa izua kai nua sipain katua kai nua amilika ayatua sipacacikel niamadju a sengesengan tua zuma a kuka i tua kacauan. nua qadjav a 14 a caucau izua kinicaquan tua kai a amilika i panama. sa i matjalialiaw kakituluan nua caucau izua sinitulu nua kai a amilika i panama tucu. manasika, maqati a tjatjuruvu a caucau nua sepanama a kiljavaran tua kai a amilika. kinatuluan pinakitulu a mareka aljak nua pinaka djesui (Jesuits) a kinateveteveljan a kiukay i tua panama katjaisangas tua kacaviljan a 1600. ka patagiljan nua sihu a panama a paljavak tua kinatuluan i kacaviljan a 1903. saka izuanga gaku nua panama a kuka tjaivililj. lizuk sipacacikelan hikuki izua tjaliaw tua drusapuluq a puhikukiyan i panama. sa, tjaljaqacan aicu a puhikukiyan a tucumen (Tocumen). basu katua kadjalanan nua mitru (Metro) izua basu a tja pinapukeljang a mitrubasu (Metrobuses) tucu i tua lizuk a panama. izua drusa a kadjalanan nua mitru uta. undu yakiyu kinatjengelayan a undu nua caucau i panama aicu a yakiyu. kinivangavangan na patagiljanga a sihu nua panama a papirazek tua kinivangavangan ka pasusangas tua lima a cavilj. </S>
</TEXT>
