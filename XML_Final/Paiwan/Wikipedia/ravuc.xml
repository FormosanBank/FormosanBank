<?xml version="1.0" ?>
<TEXT id="ravuc" source="Wikipedia">
  <S>uri masanliawliaw aicu a ravuc itua vudavudasan, lavingan na pana kata ljemaveljevekan, qaw meliaw aicu a ravuc nutjaivilj a maljama a kadjunangan. maqati a mekudrakudal aza cuqus iteku nu izua i kinasuqudjaljan aicu a ravuc, sa maqati uta a namenaludjuludju aza ravuc. sikakudanan uri alapen taza cuqus iteku na ravuc tua semenaw sa kemesakesa kata zaljum, qaw temekel taza zaljum; uri kemasa ta cuqus na ravuc a payuwan sa temekel taza zaljum nu mesezasezam a kakedriyan. nu saqetju tua qatjuvi a kakedriyan, maqati a sipapucemel naicu a zaljum na cuqus na ravuc taza qatjuvi. qaw, maqati uta a sipapucemel naza vecelacelay a vuciyar tua pedjamuq nu saqetjuanga. nuri sinanqaljiv naicu a ravuc a asav a payuwan, masa kuljakuljay kata sulapelj aicu a asav na ravuc, qaw neka a ngasa nu masanqaljiv aicu a ravuc, saka inika tjemuzuq. </S>
</TEXT>
