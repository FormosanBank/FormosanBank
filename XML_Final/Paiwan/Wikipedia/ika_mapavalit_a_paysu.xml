<?xml version="1.0" ?>
<TEXT id="ika_mapavalit_a_paysu" source="Wikipedia">
  <S>pinuvecikan aicu a ika mapavalit a paysu tua penuljat a pinapuvelivelian itua maitaita a qecengacengalj. siniaya avan aicu a NFT nua kai a amilika. sinikitaudan aza paysu a ika mapavalit tua matjaliaw a sineqetj itua tinnaw, namatucu izua sasing katua iga. sikeljang nua paysu a ika mapavalit aza pinuvecikan nua i tinnaw tua vavecikan a puaneman. inika maqatitjen a mapapapuveli taza paysu a ika mapavalit, manasika patjatjukuda itjen tua paysu a ika mapavalit katua zuma a paysu a kriptu (cryptocurrency), namatucu izua bit gimpiya (Bitcoin). sitjumaljan pinuvecikan aicu a paysu a ika mapavalit a sipapuveliveli itua ta puvecikan nua i tinnaw, namaya tua siniaya a maitaita a qecengacengalj. izua za sineqetj, valjitjuq, katuanemanema itua tinnaw a kinitaudan tua paysu a ika mapavalit. pusaluan uta nua itjen aza paysu ika mapavalit tanemanema. cinalivatan kasangasangasan (kamasi kacaviljan a 2014 a patje 2017) pinakasangas a tja kineljangan aza ika mapavalit a paysu (NFT) a qinati ni Kevin McCoy kati Anil Dash kaqiljasan a 5 nua i kacaviljan a 2014. papuvecik ti Kevin McCoy tua sinan iga ni qecev nimadju i Jennifer itua &quot;ngadan a paysu (Namecoin)&quot; a maitaita a qecengacengalj. nu pasemalaw ti Kevin McCoy tua kaljavaran a pitju itua pitju (the Seven on Seven conference) i vaquan a pupesanguaqan (New Museum) i lizuk a niuyuk (New York City) tazua, paveli timadju taza sinan iga tjai Anil Dash. kakavelian azua sepatj a vatan a amilika. &quot;semanvatan aicu a iga itua tinnaw,&quot; aya tiamadju nu i mapapavelian. izua sipapukeljangan a pasemalavan tua kasangasan a venarungan tua ika mapavalit a paysu a Etheria a siaya i DEVCON 1 nu i kaqiljasan a 10 nua i kacaviljan a 2015. pasuvilij a tjelu a qiljas tua sinipasemalav a papukeljang tua qecengacengalj a maitaita nua Ethereum, a sangasangasan aicu a kaljavaran nua kisanvenarung tua ika mapavalit a paysu i lundun i uk (London, UK). kineljangan nua kanacaucauanga (kemasi kacaviljan a 2017 a patje 2021) na kemeljang a kanacaucauanga tua ika mapavalit a paysu tazua na semalut a kriptukitis (CryptoKitties). </S>
</TEXT>
