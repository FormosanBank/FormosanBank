<?xml version="1.0" ?>
<TEXT id="disiaba_i_calaviq" source="Wikipedia">
  <S>aicu a disiaba i calaviq mavan a pinaljavakan nua i taitu king i tjauvali guan. mavan auta aza a disiaba a rinevuranga itua a kisiya a djalan a cemalivat tua taiwan i pasa navalj, saka izua tjaljasasanguaqan a disiaba i taiwan, ljakua nu 2024 a caviljan tjelu a qiljasan uri mumalj a semekez a kisiya imaza, sa maqati a ljaljitekuan na caucacu a disiaba. katjaisangas nakipuvarung tu aicu a kisiya a djalan a cemalivat tua taiwan i pasa navalj, lja aza a kata matja drusa a disiaba macacadja aravac, sa lemingdjelj taicu a disiaba pinaka nua aya i calaviq, avan sika maqati a semekez mamaza a palamu kata secevung tua zuma a kisiya. aicu a kadjunangan tjaisangas avan ca calisi, manu izua a matja drusa a qetjung i pasalikuz katua pasaviri, avan sika azua i sasusuan a nua aya na pinu za disiaba a ljavavaw, sa maqati itjen a paucn ta ljavek a nua aya i ljaljevavan tua kisiya. lja mekedri a caucau a kivala pasamaza, avan sika kemasi 2006 a caviljan pitju a qiljasan a ita qadavan tuazua puamin a taicu a sengsengan pakatua kisekaulj tua sikataqaljan, au mata mamaw a caviljan tapuluq a qiljasan ita qadavan sualapen anga. tucu imaza ika maqati a ljiteku, ljakua izuanan aza kikai sisan tua sengsengan pakata kisia nu cemalivat pasamaza. au aicu a qaljiv nua i disiaba pavalitan tua kadjunangan maqati a tjanuitjen a mapuljat semamaza a ljemizaw tua qinaljanan. sa maqati anan kiunang katua lemingdjelj tua mareka siubay imaza parutua kakanen, manasika masan angata tu sinipukeljang a kivangvangan i pasanavalj a kunglu. lja izua tjuruvu a caucau semamaza ljemita a qadav, sa aza taitu kingsihu na pazazekatj anga, nu aza nua aya a kisiya a djalan namaqacuvung anga a pinuljingasan, uli patagilj a djemaulj tua mareka siubay, au maseljaseljang aza saliman pinaka nua aya. manu patagilj a semanguaq a sengsengan patjara ljaicu a penuljat a nemanga itua maka palingulj tua kadjunangan. nu 2024 a caviljan tjelu a qiljasan mumalj a semuqeljev, izua aza mareka kisiya parutua remayurangan a katua nua aya uli semekez pasamaza. pakatua qetjung nua gadu pinaka i pasanavalj a disiaba i calaviq na paka liaw a ljemanguaq a sengsengan, izuanan mareka a munday patjara taicu a kadjunangan, manu inika sedjaljep a kadjunangan maqati a lemingdjelj tua aicu a sinan dingki a sengsengan patjara kisiya a djalan a manguaqan. avan sika nalemingdjelj ta vaquan a kisiya a djalan. au aza supil anga a qetjung nua gadu pinaka na rinevuranga, au izua vaquan ljakua tjakedri a vaquan a qetjung nua gadu pinaka nua aya, sa aza kisiya a penuljat maqati a pasamaza. (izua 152 a djekuacan). ka 2020 a caviljan 5 qiljasan 28 a qadavan, aza kisiya a djalan na maumalj anga, sa azua kisiya patagilj a pasamaza i pasaljavek a vauquan a kisiyia a djalan. kasicuayan aicu imaza a kadjunangan avan a qinaljan pinaka djaljudjaljum se paiwan. ka 1937 a caviljan tuazua aza ripun a sihu napavalitan tua ngadan pinaka nua aya. au aicu a (rinipunkan: tatara)mavan a ripun a ngadan, izuanan a disiaba a i ripun tucu. avan sika aza ripun nalemingdjelj taicu a disiaba tuazua, madjuludjulu a sinipungadan tua nua aya. cinalivatan 1992 a caviljan 10 a qiljasan 5 a qadavan: . 1992 a caviljan 10 a qiljasan 28 a qadavan: masan tua disiaba pinaka nua aya, au nakanri pakatua disiaba i kanalung. 2006 a caviljan 7 a qiljasan 1 a qadavan: lja mekedrikedri anga ca caucau paljilji semamaza, sa ika semekez a kisiya imaza. 2006 a caviljan 10 a qiljasan 1 a qadavan: rinevuranga aicu a disiaba. 2008 a caviljan 8 a qiljasan 23 a qadavan: masan tua disiaba maqati a semekez aza disiaba semusuq nemanga imaza. 2011 a caviljan 12 a qiljasan 20 a qadavan: aza sasusuan i na pazazekatj tua dikinay a semekez imaza i katua matja dursa a disiaba. 2013 a caviljan 12 a qiljasan 13 a qadavan: izua caucau nakivangavang imaza a pasasing tua disiaba sa cemalivat tua djalan a kisiya, au tuazua izua a kisiya na djemaljun imaza, ljakua aza kisiya nasemekez a palamu, avan sika inika . 2014 a caviljan 2 a qiljasan: aza sasusuan i na patagilj a sengsegnan pakatua mumalj a semanguaq aza qapaz na disiaba, aicu a qudjidjilj a quljav pavalitan tua liljualjuas a quljav. 2014 a caviljan 4 a qiljasan 17 a qadavan: lja aza sikataqaljan inika ljemaui taicu a quljav tuazua masa inika sedjeljep tua qinaljan a kadjunangan, avan sika aza sasusuan i na maumalj anga pavalitan tua qudjidjilj a quljaw itua qapaz. 2016 a caviljan 8 a qiljasan 6 a qadavan: . 2017 a caviljan 3 a qiljasan: . 2021 a caviljan 5 a qiljasan 16 a qadavan: ayatua aicu a meqacaqaca a kaljayaran, saka aicu a gukusiu nua i tjauvali pakeljang tu sisekez a disiaba mata lukugac alu qadavan. itua disiaba a ljaqediqedi gaku na kukumin a calaviq (rinevuranga) calaviq a qinaljan taipingyang masansivalj a djalan i taiwan</S>
</TEXT>
