<?xml version="1.0" ?>
<TEXT id="Wanrong" source="Wikipedia">
  <S>wanrung guan (tinairukuan: malibasi) avan nu kalingu king tjelu na kacalisian a guan. (izuanan siulin kata zusi guan tauta), au imazaa i pasakaledp a kalingu king, i viri nakidjekec tua siulin, a i kacedas nakidjekec tua vunglin, kuangvu kata lisuy, a i kacedas a viri nakidjekec tua zuvung, au pasamaza ledepan kicencen ta nantu king renai guan kata sinyi guan, a i tjainavalj mavan a zusi. izua tu 618 km a pulingetjan nua kadjunangan. a kadjunangan nua i kalingu king qevas 13 , aicu imaza tasika tjelu a pasemelaw tua sengsengen i taiwan, a qacavan masansimuluq. wanrung guan imaza i pavavaw i vecekadan ta gadugaduan tua taiwan, avan nusekuya sana kauvu a kinakadjunangan. au pakata kinamamamavan tua vavavan nua gadu izua unem taiday maru vavavan tadjekuacan. izua wanli pana, mataian pana kata kuangvu pana seqaljudj pasamaza. saka maretimalji a kalevelevan pakata vavavan. aza sikataqaljan tjalja liavan turuku zuku. au izuanan bunun zuku kata taiya zuku. a katalemmang avan aza pakata nugiu. lja aza kadjunangan i wanrung guan avan za tjaljaliavan a gadugaduan, saka aza mareka caucau sedjelja i lizulizuk ljaqedi ta vunglin cen. a racev pakata riuku aravac. izua lintiensan a kivanvangan, aza lisuy ungesing kemaljaliavan a kadjunangan kata hungye a ungesing imaza, ljakua tucu ika namirazek penuljat anan. a kai tinairukuan kata binunungan. rikishi aza wanrung guan ka ripun djiday avan nu a kacalisian a kadjunangan nua kalingukangting vunglindjin hasisiw a kanri. aza ripun kisac na imazamaza kinsic. lemindjelj ta gimeng, djemadjas ta pakata qinaljan a sincen, kicaquan, sikic, aicu a sengesengan. ka 1945 a cavilj, kapuaming a maqaqeci, linindjelj ta gukusiu i ayaw ta &quot;wanli disiaba&quot;, avan nu kadjunangan a &quot;vungling kamakama a cyawli gimeng&quot;. au pitjaysangas ka inianan lemindjelj ata icu a disiaba, imaza qivu &quot;maribashi&quot;, wanli tjakudrang aya, saka sipungadan &quot;wanli guan&quot;. ljakua mamaw kata wanli guan i taipaq guan. ka 1958 a cavilj unem a qiljas, pavalitan ta &quot;wanrung guan&quot;, aza gukusiu patjavat sema i &quot;wanrung mula&quot; (morisaka aya ka ripun a djiday) patjeljatucu. aza vecik pakata &quot;maribashi&quot; izua pacugan a &quot;wanrung disiaba&quot;, izuanan sema &quot;gukuciu&quot; kivadaq kata paljilji a imi. ka 1929 a cavilj unem qiljas, ti luyezungsiung zinurung sa djumaki aicu pilin na sicuayan a kakudan a kinaizuanan, ka 1930 a cavilj pakeljang timadju. avan nu sikeljang aicu a yu a qaciljay sinan pazangal na i taiwan, tauta tjaljaqacavan a seman yu a qaciljay na sicuayan a kakudan a kinaizuanan, aicu namakakaizuazua ika liaw i taiwan, pasakacedas asiya kata pasakaceda a navalj asiya a kadjunangan, saka aza kiningkiu qivu ta taiwan masan i vecekadan pakata seman yu a qaciljay a kuka i pasanavalj a ljavek. guciu paljavak tua kadjunangan izua tapuluq a qinaljan imaza, Ihownang, murisaka, maribasi, matanki, donkuan, kunuan, damayan, thgahan, ciyakangkata gbayang. wanrung guan kemasi viri patje navalj izua silin, djaincin,wanrung, minli, mayuan kata hungye aicu unem a mula. aza qinaljan patjelja tucu avan ka ripun a djiday kipuvarung ta namaitucu a sengesengan avan nu sika maalang. neka caucau imaza, au aza caucau tjatjuruvu a namatevelj ljaqedi ta vunglin cen kata patekuteku ta gadu a ljaviljaving a kadjunangan nua pasakaledep a lisuy. aza kazatjan a kadjunangan tjalja lusepitj, pakata nasidjaravacan a mareka mula imaza, maqati cemalivat pasa vunglin cen kata ljaqedi a qinaljan i lisuy guan. silin:ljaqedi ta vunglin cen linrung li. djaincin: ljaqedi ta vunglin cen nanpin li. minli: ljaqedi ta vunglin cen cancyaw li, izua qinaljan i vavaw(tagahan), qinaljan i taku(minli mula), qinaljan i vecekadan(mataian). mayuan:ljaqedi ta lisuy guan vumin mula(vuyuan a kadjunangan), izua mayuan( mahowan) kata dungkuang aicu drusa qinaljan, nasebunun zuku. hungye:ljaqedi ta lisuy guan risiang mula. wanrung:ljaqedi ta vunglin cen senrung li, cangcyaw li kata wanrung guan minli mula, avan nu wanrung guan a sincen a vecekadan a kadjunangan. caucau nasidjaravacan sinupuan kivangvangan racev </S>
</TEXT>
