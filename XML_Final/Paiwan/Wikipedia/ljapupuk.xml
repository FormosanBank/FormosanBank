<?xml version="1.0" ?>
<TEXT id="ljapupuk" source="Wikipedia">
  <S>masanliawliaw aicu a cemecemel i vudavudas a ljaviljaving ta ljavek, mavan a kemerap a kasiw. sanguljingulji a asaw kata ricing, sa kulimalimac a vuciyar naicu a kasiw. izuazua aicu a ljapupuk i malaysia, indiya taiwan kata i pasanavalj tua chuku. masa a vangalj naicu a cemecemel mamau ta puk, sa papungadan ta &quot;ljapupuk &quot; aya tia ramaljengmaljeng. sikakudanan uri alapen a asaw kata ricing nua ljapupuk tua putjeveng, qaw nu minatuk sa temeketekel taza zaljum i pasanavalj ta sepaywan, sa sinipapucemel ta saqetjuqetju a vicuka aza qadiadi a zaljum. qaw izua i kanalun i pasakacedas a sepaywan, kasicuayan, uri alapen ta vangalj na ljapupuk sa sipaveli tua pairang na kacalisiyan, masa maqati a kipaysu aya tia ramaljengmaljeng. </S>
</TEXT>
