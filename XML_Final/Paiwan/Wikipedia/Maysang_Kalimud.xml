<?xml version="1.0" ?>
<TEXT id="Maysang_Kalimud" source="Wikipedia">
  <S>se qinaljan nua falangaw i valangaw a lizuk nua i taitu king a kisanmekekelj a pangcah ti maysang lja kalimud (pinapungadan nimadju aza Yang Chuan kwang nua ciniukuan). pinualjakan nimadju ka 9 a qadaw na 8 a qiljas na 1972 a kacaviljan, tazua taiwan a pinaljavakan nua sihu a dripung. nu tjaisangas neka kinavecikan nua kakaian a amis, nu sivecik nimadju tua ngadan nimadju aza &quot;misun.&quot; na kitulu timadju tua kakituluan a lusandjalj na daigakku a kalivunia (UCLA) i tua amilika, tazua patagiljan nimadju tua tatuluqan. na patjamanguanguaq timadju kati raver lja djanseng (Rafer Johnson) ayatua pinatulu ni sinsi i 'eljeven lja dreik (Elvin C. Drake) tjaivililj. sipasanmusalj a sinipapuliguan nimadju aza 'ulimpiks nua i ruma ka 1960 a caviljan (1960 Summer Olympics in Rome). tulutuluqan pinapungadan ni maysang aza &quot;mamangan a cauwan nua asiya (Asia)&quot; ayatua sangasangasan a sasupuan nimadju a pinapuliguan aicu a pinalalumalumaljan a decatlung (decathlon) nua i asiya ka 1954 a caviljan kata 1958 a caviljan. namasanvalulj a sasupuan nimadju i tua 'ulimpiks kacaviljan a 1956. kinacemekeljan se taiwan a pangcah nua kacalisiyan ti maysang. na pucekelj timadju tjai daisy sa madrusa aljak ti kedrik (Cedric Yang) kati c.k. (C.K. Yang Jr.) a pinualjak niamadju. tjaivililj a matjelu izua ti madisen (Madison Yang), ti karmen (Carmen Yang), kati turutjilj (Dorothy Yang) a vuvu nimadju. pulitik meseljang a kuomintang ti maysang a masengeseng tua pulitik, sa tjaivililj a namasan kisanremasurasudj timadju kemasi tua kacaviljan a 1983 a patje kacaviljan a 1986. ljakua vavililjan aza paraljuvan nua pasemalavan nimadju tua DPP patjara pulitik nua taiwan. iga pacunu uta Suming Rupi </S>
</TEXT>
