<?xml version="1.0" ?>
<TEXT id="Li-May_PwnZendar_02SN106-2" xml:lang="pwn" source="Li-May Paiwan Data, Participant Zendar, file 02SN106-2" audio="02SN106-2 Zendar.wav" copyright="" citation="" BibTeX_citation="">
    <S id="a1">
        <FORM>ka tevutanga dingki maljiyananga tjasipa’ulja’ulja, sa maumaljanga a tjasikudan a tjasikavaljutan a tjasikavaljut auta, pasa ma’uli’ulipanga a patjetucu! </FORM>
        <AUDIO start="1.058" end="21.117"/>
    </S>
    <S id="a2">
        <FORM>ljakua aicu a sikudan sikudanan nua semicuayan, nu neka a sapuy maru neka a zaljum a tjasikavaljutan a tjasikavaljut sarekuya aravac. </FORM>
        <AUDIO start="21.205" end="36.382"/>
    </S>
    <S id="a3">
        <FORM>manasika a tjasikarakudan a semicuayan, a sisanpazangalan tua sapuy, namaya tua sisanpazangalan tua zaljum. ayata aicu a sapuy nuaya, a pitua tjakakudakudan namasan paravac angata. </FORM>
        <AUDIO start="36.529" end="62.440"/>
    </S>
    <S id="a4">
        <FORM>nu pecunguitjen sa medjek makayanga a lemikezalj a kemesa tua kanen, nu kaljaljalje’elan tjasikalingulingulj a kingidu tu sikaseljec. </FORM>
        <AUDIO start="62.440" end="85.999"/>
    </S>
    <S id="a5">
        <FORM>azua a namazazangiljan a kasasavan tjakaka’epuan i ’inaljan, nu izua a pupalisiyan, pucekecekelj, nu’ezemezemetj pinivecekadan a sapuy, sa tjaziazian a malevaleva. </FORM>
        <AUDIO start="86.118" end="108.823"/>
    </S>
    <S id="a6">
        <FORM>malap ta ma malayicanga a ljaviljav ungelj ungeljen sa seman zaman, sipa’ulja ta djalan nu ’ezemezemetj. </FORM>
        <AUDIO start="108.882" end="129.117"/>
    </S>
    <S id="a7">
        <FORM>nu izua pacugan i ’inaljan, pucevulj sa pakeljang tu yainuan. kumalji a salilim ulja djaljuni a pase’eljing a kirimu.</FORM>
        <AUDIO start="129.117" end="149.470"/>
    </S>
    <S id="a8">
        <FORM>mayatucu ti vuvu, nu maka nu makaki kiva’u icengceng a liav liav a ’iyav, a gang, a makaveljeluan, tazua masizaman tu sipa’ulja marepusalasaladj, a tjem tjemilju tjemiljulj tjemiljulj ta gang ta ’iav sa sipangapangalj, izuanga tjakanen, tjasinikalevanga mapuljat. </FORM>
        <AUDIO start="149.470" end="188.735"/>
    </S>
    <S id="a9">
        <FORM>nu cemulju ta ’acang, malap ta zaman sa papedjek tu semi semingis a pakasangas, kata cemapa ta vasa a seman aradj. </FORM>
        <AUDIO start="188.794" end="206.058"/>
    </S>
    <S id="a10">
        <FORM>nu masusalimananga tiamadju a u’alja’aljay mavan a sapuy a sikasengesengeseng tua ljemengua’ ta turivecan.</FORM>
        <AUDIO start="206.058" end="221.558"/>
    </S>
    <S id="a11">
        <FORM>a tjakit, vulu’, a sipana’, a tiveljatan, vakela, a si’usu’usul a kakara(kakarang), a vuka, katua seman djilung, sapuy sakamaya sikasengeseng. </FORM>
        <AUDIO start="221.558" end="253.029"/>
    </S>
    <S id="a12">
        <FORM>rema’ezemetj a masizaman, lemivu tua tidriyulj, cemevulj tua pakazuazuanan a lala, na lava, ciya, but, nu macevulj sa kaviladj, madjame’ sakamaya.</FORM>
        <AUDIO start="253.558" end="275.617"/>
    </S>
    <S id="a13">
        <FORM>a uma’ kasicuayan nakuya a ika tjapadjekedjekecan a ’avu’avuan a pucevulj, avan nu ’emuveling aya ramaljemaljeng. </FORM>
        <AUDIO start="275.911" end="295.058"/>
    </S>
    <S id="a14">
        <FORM>ulja paljakev tua ’eluz tua sialangan, ika kicaingan na ’atjuvitjuvi kata sasayalj tu maljekuya tjauma’. </FORM>
        <AUDIO start="295.117" end="310.058"/>
    </S>
    <S id="a15">
        <FORM>aicu a pita kemapalisi nu masalut nu maljeve’, izua sakamaya cemevulj, padjekec tua singilj a djemaulj tua cemas a kivada’ tua cemas.</FORM>
        <AUDIO start="310.058" end="329.705"/>
    </S>
    <S id="a16">
        <FORM>kemasi tua sapuy setje keljanganga tu namakuda pinakazuanan a ca’uan nua tjasevalitan. </FORM>
        <AUDIO start="329.764" end="339.852"/>
    </S>
    <S id="a17">
        <FORM>nu namayatucuangatjen a izuanga ta dingki na sekiamav tua situcuananga a sikudan, a nekanga tjavalisaked tua tjasikavaljut, nakuya a ikatjen a kipa’enetj tua tjasinikavaljut a sapuy!</FORM>
        <AUDIO start="339.970" end="366.265"/>
    </S>
</TEXT>
