<?xml version="1.0" ?>
<TEXT id="Li-May_PwnZendar_02SN111-2" xml:lang="pwn" source="Li-May Paiwan Data, Participant Zendar, file 02SN111-2" audio="02SN111-2 Zendar.wav" copyright="" citation="" BibTeX_citation="">
    <S id="a1">
        <FORM>tucu kaljauragananga pa’ulid! azua a makamaza a gemaduan, matjavang a namapelju’ a kaljaljudrung na ljavia,</FORM>
        <AUDIO start="1.764" end="17.176"/>
    </S>
    <S id="a2">
        <FORM>sa aza ljavia a siu siuzangalan nama’upu’upung a ta’apulupuluan, masa uri maljaveljavekanga azua a nacem cemuvu’ a zuma a cemal. </FORM>
        <AUDIO start="17.647" end="36.206"/>
    </S>
    <S id="a3">
        <FORM>aza tjasikatangala sikatangal, kemasi ta cangicangia cangicangi cangicangi  sa me’ulivalivay a patje mevucelacelay a ’uljavan na kaljaljudrung, namaya ta zinugan a tagaduan nu tja pacunan a kinangua’an.</FORM>
        <AUDIO start="36.206" end="66.176"/>
    </S>
    <S id="a4">
        <FORM>aicu a asav na ljavia, ladruadru’an saka ljusepisepitj, mayanga pudjui a ljemavingan sa asav nimadju. inikatjen a ki nu ikatjen a kipapaulingav maga manga mangadaitjen. </FORM>
        <AUDIO start="66.293" end="91.028"/>
    </S>
    <S id="a5">
        <FORM>palemek a pimaza i lima i valja valjangaljanga palje tjamudingan. nu magedris pedjamu’itjen sa’etju angata! saka azua uljay pazangal uta a semualap. </FORM>
        <AUDIO start="91.058" end="109.264"/>
    </S>
    <S id="a6">
        <FORM>aicu a maka cemecemel ika amin a ljavia a pudjui. izua uta a ljasaras a tjavuvuk, a ljakidjur, savid a namadadedet a kinacuvu’an niamadju. </FORM>
        <AUDIO start="109.265" end="127.529"/>
    </S>
    <S id="a7">
        <FORM>selapay nu madjui tua ljakidjur, ’u! ’u! maru caljedjenitjen nua pangac aya, maya a kinacuay nu palutud! </FORM>
        <AUDIO start="127.529" end="142.882"/>
    </S>
    <S id="a8">
        <FORM>manasika nu macemecemel a karakuda, maya a mitung ta drikidrikit saka ljusepisepit, tjanangua’ a nakudremel a pagalju saka ladrua' ladruadru’ a situng. </FORM>
        <AUDIO start="142.882" end="162.588"/>
    </S>
    <S id="a9">
        <FORM>saka neka nu patarevan nua ljavia ayau nu kinemenemitjen? ini! ini! pai kutjawcikelaysun!</FORM>
        <AUDIO start="162.823" end="173.441"/>
    </S>
    <S id="a10">
        <FORM>aicu a ljavia makaya a pakialalang tua salangawngaulj, aza vayav makaya a sane vakelain tu sipana sipanapana’ nua kakedrian a vangavangan. </FORM>
        <AUDIO start="173.441" end="193.764"/>
    </S>
    <S id="a11">
        <FORM>a kaljaljudrung tjasanesuapen, a asav si’aljup nu ’emavay ta kinepel kata cemavu. kataluanan ’emuyulj tua zaman tjasikipusapuy a pacacikel. </FORM>
        <AUDIO start="193.765" end="217.970"/>
    </S>
    <S id="a12">
        <FORM>nu zemezemanga ikatjen a matavi’ ta ’atjuvi uta. aza ljinavia a tapav nu ma’adav nu ’emudjalj kakiljaljaungan.</FORM>
        <AUDIO start="218.176" end="232.617"/>
    </S>
    <S id="a13">
        <FORM>nu lemutelut ta namacayanga a asav na ljavia, san paudjaljen tjasipecungu nu lemalja, nu lemikezalj tua vasa, tua vurasi.</FORM>
        <AUDIO start="232.706" end="254.647"/>
    </S>
    <S id="a14">
        <FORM>seman ungelj a tua asav nua temu’ulj tua cepeng, sarengua’ a tja’ulu nu namasikinacuitjen nu namasikinacuan. na matazua a pinacali pinacalivat a sikudan niavuvu. </FORM>
        <AUDIO start="254.882" end="276.441"/>
    </S>
    <S id="a15">
        <FORM>kasicuayan, sipukeljakeljang tu pasainuitjen, nu i vukid nu i cemecemel a lemuiluv tua ringay kata ki’aljup, penudrung a pakeljang tu inuanitjen, tu inuan a ringay. </FORM>
        <AUDIO start="276.529" end="297.970"/>
    </S>
    <S id="a16">
        <FORM>samaljiiten tua ca’uan na sicuayan a pa’ulid! siayanga nekanan nua tauhang tazua. kasicuayan nu kaljakiva’uan, izua aza tjemep tjepesan aya a kakudan, si’eceng ta pakazuanan. </FORM>
        <AUDIO start="297.970" end="322.147"/>
    </S>
    <S id="a17">
        <FORM>nu ’emacuvunganga sa mavesuag makayanga sutjepesan. nu izua ljayar sa nu izua ljayar a sa’etjuan, aza djalan tjepesan a sirengez tua sakuyakuya. </FORM>
        <AUDIO start="322.294" end="339.617"/>
    </S>
    <S id="a18">
        <FORM>nu pacalivatanga a ljayar sutjepesan a sutjepesan. kemesi taicu a ljavia, izua a tjakinitulu izua a tjakinituluan na ma namakuda a siki sikudakudan kata tjasinikamangua’ taicu a ljavia.</FORM>
        <AUDIO start="339.617" end="361.206"/>
    </S>
</TEXT>
