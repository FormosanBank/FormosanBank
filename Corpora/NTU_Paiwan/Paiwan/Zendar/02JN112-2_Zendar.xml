<?xml version="1.0" ?>
<TEXT id="Li-May_PwnZendar_02JN112-2" xml:lang="pwn" source="Li-May Paiwan Data, Participant Zendar, file 02JN112-2" audio="02JN112-2 Zendar.wav" copyright="" citation="" BibTeX_citation="">
    <S id="a1">
        <FORM>kasicuayan, nu izua seman tjinukuyan i ’inaljan tua sepaiwan zuku, kipulju a ta’alja’aljan i ’inaljan a mapuljat.</FORM>
        <AUDIO start="2.469" end="15.136"/>
    </S>
    <S id="a2">
        <FORM>tuazua tjaturuvuanan a 'emau a ’emuma’uma tua ta’alja’aljan, a patje tucu a patje seleman a tjinukuyan, neka nu pukaui a kipusengsengan a sema kavuavuan. </FORM>
        <AUDIO start="15.136" end="35.750"/>
    </S>
    <S id="a3">
        <FORM>azua ki makasimulu’ a ’adaw, a i ’inaljan neka nu madjadjelidjeli, neka uta nu semenasenay, neka nu paraziuziu, neta uta nu pacucun tua tiribi.</FORM>
        <AUDIO start="35.750" end="55.030"/>
    </S>
    <S id="a4">
        <FORM>“aicu a tjapaulan a ta’alja’aljan a mapuljat, saka mama mamamawitjen a tasu kasuvetjevetjekan a kasu’ali’alian,” ayaya a venarung a marka ta’alja’aljan,</FORM>
        <AUDIO start="55.030" end="76.170"/>
    </S>
    <S id="a5">
        <FORM>manasika neka nu selaing a kipuneka a kisu kipuneka puvililjan a kipusau tazua vaivaik a kitjukuda a sikata’aljan.</FORM>
        <AUDIO start="76.170" end="94.781"/>
    </S>
    <S id="a6">
        <FORM>izua za kai i tua seisiu a mayatucu, “kisaseljangu a maleva tua maleva malevaleva a cawcau, kisaseljangu a ’emaung tua ’emau’aung a cawcau,”  aya</FORM>
        <AUDIO start="94.781" end="112.294"/>
    </S>
    <S id="a7">
        <FORM>mavan ka inianan ka kemljang a sepaiwan zuku a cawcau tua patjara cemas, ka inianan ka semupu tua seisiu, izua za izuanga za namayatucu a sivarungan.</FORM>
        <AUDIO start="112.294" end="133.825"/>
    </S>
    <S id="a8">
        <FORM>a sinikitulu tua ’emaljup tua sepaiwan zuku a mareka ru’alju’aljup a cawcau ini ka manu sauru sauraman tua sacemel. </FORM>
        <AUDIO start="133.825" end="149.298"/>
    </S>
    <S id="a9">
        <FORM>a mareka raru’aljupan a cawcau tja tjaljaliavan a ’inaljup niamadju, ljakua palemek tu tjaljakedrikedrian a pinasuangalj nimadju niamadju tua inalap.</FORM>
        <AUDIO start="149.298" end="168.254"/>
    </S>
    <S id="a10">
        <FORM>kasicuayan, a mareka ru’alju’aljup nu izua inalap a sacemel, tjara vinadisan a pakaleva tua mamazangiljan, ’aw azua zumanga a vutjulj si sisiljevanga a ’emaru’arut tua ta’alja’aljan a pa pipaljing.</FORM>
        <AUDIO start="168.254" end="195.822"/>
    </S>
    <S id="a11">
        <FORM>ini ka amin nu izua a ma’ipe’ipel a kinacemkeljan i ’inaljan, azua mareka ru’alju’aljup a cawcau tjara sangasangas tjara sangasangasan sakamaya a sematjez tiamadju tazua sacemel a seman sinisupulju sinisupuljui sinisupulju.</FORM>
        <AUDIO start="195.822" end="224.436"/>
    </S>
    <S id="a12">
        <FORM>a palalaut, a ru’alju’aljup a cawcau, amin a ’edril, a aljis, katua te’ung nua sacemel a adju’en nu namasan nimadju, kedri a sikipu’arutan tua kanen.</FORM>
        <AUDIO start="224.436" end="247.656"/>
    </S>
    <S id="a13">
        <FORM>ljakua a puzangalan nua varung niamadju napaka napakatjezua aravac, ayatua a namasan tjaljakudralan tua kakavelian tjaymadju, mavan a neka nu namaulj i ’inaljan tua siljeva nimadju.</FORM>
        <AUDIO start="247.656" end="277.200"/>
    </S>
    <S id="a14">
        <FORM>azua ini ka kemeljang tu semiljeva tua puzangalan a cawcau, pazangal aravac a mi malingdjelj i tua kinateveteveljan nua sepaiwan zuku.</FORM>
        <AUDIO start="277.200" end="295.490"/>
    </S>
    <S id="a15">
        <FORM>“inikatjen a venudilj tua tjakinamangua’, azua na naseman tjaparavac tua sala salasaladj mavan a nasancawcau.” aicu a tulu, ini ka ini ka kaulavan angata a sepaiwan zuku a cawcau.</FORM>
        <AUDIO start="295.490" end="322.197"/>
    </S>
</TEXT>
