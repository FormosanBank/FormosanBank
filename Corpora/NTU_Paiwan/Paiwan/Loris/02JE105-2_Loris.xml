<?xml version="1.0" ?>
<TEXT id="Li-May_PwnLoris_02JE105-2" xml:lang="pwn" source="Li-May Paiwan Data, Participant Loris, file 02JE105-2" audio="02JE105-2 Loris.wav" copyright="" citation="" BibTeX_citation="">
    <S id="a1">
        <FORM>a gadu kata ljavek, avan nu zinululjan ta na masan liaw a nasi na i kacauan. </FORM>
        <AUDIO start="6.852" end="15.647"/>
    </S>
    <S id="a2">
        <FORM>a kasiw i gadu, na pacalivat ta pida a kuzuljan a cavilj a inuqacan, tauta a ita ljavek a valjualjut a katje nasiyan a paridiu</FORM>
        <AUDIO start="15.735" end="33.264"/>
    </S>
    <S id="a3">
        <FORM>izua uta kipida kuzuljan a cavilj a nasi, a na pacun a caucau kemasi varung a kemazala sakamaya.</FORM>
        <AUDIO start="33.352" end="45.705"/>
    </S>
    <S id="a4">
        <FORM>a gadu, matu tja kina, a paquziquzip a papeqaca ta maretjuruvu a nasi, a gadu sikavarung ta tjalja nanguaqan tu kaizuanan a meqaca, </FORM>
        <AUDIO start="46.588" end="64.176"/>
    </S>
    <S id="a5">
        <FORM>pavayan ta tjalja bulayan a kakanen tu si uqaca niamadju, a gadu avan nu tjalja nangaqan a kisan pakaljavar ta paridiu, na kemeljang ta si kananguqan a matevetevelj na caucau. </FORM>
        <AUDIO start="64.852" end="88.088"/>
    </S>
    <S id="a6">
        <FORM>ayata maitucu, inika pu timaima, inika kiqav ta kadjunangan. paulan tu na kipu kipacual itjen ta gadu a ika vinudilj a tjenglayan a vinarungan, </FORM>
        <AUDIO start="88.088" end="112.706"/>
    </S>
    <S id="a7">
        <FORM>ljaki ika tjen a namaya ta gadu a liaw a pakasizuazuan a paridiu, ljakua maqati tjen a tjemumaljiqaca paljiazua ta tja kiljivakan, qemeljing ta na selep selapay a na tjerepazangal a caucau, </FORM>
        <AUDIO start="113.617" end="140.588"/>
    </S>
    <S id="a8">
        <FORM>semasa ta na sela seljekuya vinarungan a caucau, ulja na kemeljang tu izua anan a caucau a na tjenglay tjayamadju imaza i kacauan.</FORM>
        <AUDIO start="140.823" end="156.058"/>
    </S>
    <S id="a9">
        <FORM>ulja na kemeljang tu ika na sapulju timadju. namaitucu kitjen a namaya ta gadu a na qemeljing ta izua kina qusavan na caucau.</FORM>
        <AUDIO start="156.881" end="173.028"/>
    </S>
    <S id="a10">
        <FORM>nu na kisan kina gadu, ki na masan kama ljavek. sa avan a ludeludan a si pacun ta kina mapaqi qaljan qaljanyan nimadju. si pakata ludeludan pacun uta kiljivak kiljivakan a tjenglayan tjanuitjen.</FORM>
        <AUDIO start="175.441" end="203.382"/>
    </S>
    <S id="a11">
        <FORM>nu matjatjavilivililj a ludeludan a pasaljaviljaving, avan a si pakeljang pakeljakeljang, na masikinamalji a ljingaw tu na gema gemagalj a ljavek kasauni.</FORM>
        <AUDIO start="203.588" end="229.411"/>
    </S>
    <S id="a12">
        <FORM>qau nu inika na mezangazangal a ljavek, si pasisegalju a pasemalaw tjanuitjen, tu vaik itjen a sema ljavak a ljemizau ta na masan liaw a na makakaizuazua paridiu. </FORM>
        <AUDIO start="229.411" end="252.529"/>
    </S>
    <S id="a13">
        <FORM>ika namaya ta gadu a ljavek, a pavay ta tjinaljiqaca kiljivakan, ljakua tjumaljan itjen tu na sepualang ta vinarungan na caucau</FORM>
        <AUDIO start="253.000" end="270.882"/>
    </S>
    <S id="a14">
        <FORM>nu na matjalaw a caucau, maya pasavid a kivadaq tu anema sini katjalaw, avan na kiljava kaljavain a patje masutjalaw, sa kisasudju a kigalju, </FORM>
        <AUDIO start="271.000" end="295.676"/>
    </S>
    <S id="a15">
        <FORM>numaitazua maqati anga tjen a pakeljang tua tja kiljivakan. a gadu kata ljavek, matu tja kama kata tja kina.</FORM>
        <AUDIO start="295.764" end="309.117"/>
    </S>
</TEXT>
