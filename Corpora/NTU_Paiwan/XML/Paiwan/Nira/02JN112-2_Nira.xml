<?xml version="1.0" ?>
<TEXT id="Li-May_PwnNira_02JN112-2" xml:lang="pwn" source="Li-May Paiwan Data, Participant Nira, file 02JN112-2" audio="02JN112-2 Nira.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>kiqarut tua sadjelungan kipangalj tua puzangalan</FORM>
        <AUDIO start="2.852" end="8.264"/>
    </S>
    <S id="a2">
        <FORM>kasicuayan, nu izua seman tjinukuyan i ’inaljan tua sepaiwan zuku, kipulju a ta’alja’aljan i ’inaljan a mapuljat.</FORM>
        <AUDIO start="8.852" end="19.411"/>
    </S>
    <S id="a3">
        <FORM>tuazua tjaturuvuanan a ’emuma’uma tua ta’alja’aljan, a patje tua selemen a tjinukuyan, naka nu pukaui a kipusengsengan a sema kavuavuan.</FORM>
        <AUDIO start="19.588" end="34.529"/>
    </S>
    <S id="a7">
        <FORM>azua ki makasimulu’ a ’adaw, a i ’inaljan neka nu madjadjelidjeli, neka uta nu semenasenay, neka nu paraziuziu, naka uta nu pacucun tua tiribi.</FORM>
        <AUDIO start="34.529" end="52.882"/>
    </S>
    <S id="a8">
        <FORM>“aicu tja paulan a ta’alja’aljan a mapuljat, saka mamamawitjen a kasuvetjevetjekan a kasu’ali’alian,” ayaya a venarung a marka ta’alja’aljan, manasika neka nu selaing a kipuneka a puvililjan a kipusau tazua vaivaik a kitjukuda a sikata’aljan.</FORM>
        <AUDIO start="53.382" end="79.999"/>
    </S>
    <S id="a11">
        <FORM>izua za kai i tua siisiu a mayatucu, “kisaseljangu a maleva tua malevaleva a cawcau, kisaseljangu a ’emaung tua ’emau’aung a cawcau,”  aya.</FORM>
        <AUDIO start="80.912" end="95.882"/>
    </S>
    <S id="a12">
        <FORM>mavan ka inianan ka kemljang a sepaiwan zuku a cawcau tua patjara cemas, ka inianan ka semupu tua siisiu, izuanga a namayatucu a sivarungan.</FORM>
        <AUDIO start="95.882" end="108.970"/>
    </S>
    <S id="a13">
        <FORM>a sinikitulu tua ’emaljup nua sepaiwan zuku a mareka ru’alju’aljup a cawcau ini ka manu sauraman tua sacemel.</FORM>
        <AUDIO start="109.764" end="120.470"/>
    </S>
    <S id="a17">
        <FORM>a mareka raru’aljupan a cawcau tjaljaliavan a ’inaljup niamadju, ljakua palemek tu tjaljakedrikedrian a pinasuangalj niamadju tua inalap.</FORM>
        <AUDIO start="120.925" end="134.073"/>
    </S>
    <S id="a18">
        <FORM>kasicuayan, a mareka ru’alju’aljup nu izua inalap a sacemel, tjara vinadisanan a pakaleva tua mamazangiljan, ’aw azua zumanga a vutjulj sisiljevanga a ’emaru’arut tua ta’alja’aljan a pipaljing.</FORM>
        <AUDIO start="134.646" end="153.823"/>
    </S>
    <S id="a19">
        <FORM>inika amin nu izua a ma’ipe’ipel a kinacemkeljan i ’inaljan, azua mareka ru’alju’aljup a cawcau tjara sangasan sakamaya a sematjez tiamadju tazu a sacemel a seman sinisupulju.</FORM>
        <AUDIO start="154.058" end="170.264"/>
    </S>
    <S id="a22">
        <FORM>a palalaut, a ru’alju’aljup a cawcau, amin a ’edril, a aljis, katua te’ung nua sacemel a adju’en tu namasan nimadju, kedri a sikipu’arutan tua kanen.</FORM>
        <AUDIO start="171.118" end="188.000"/>
    </S>
    <S id="a23">
        <FORM> ljakua a puzangalan nua varung nimadju napakatjezua aravac, ayatua a namasan tjaljakudralan tua kakavelian tjaymadju, mavan a neka nu namalaulj i ’inaljan tua siljeva nimadju.</FORM>
        <AUDIO start="188.000" end="207.573"/>
    </S>
    <S id="a27">
        <FORM>mavan a neka nu namalaulj i ’inaljan tua siljeva nimadju.</FORM>
        <AUDIO start="207.573" end="213.603"/>
    </S>
    <S id="a29">
        <FORM>azua ini ka kemeljang tua semiljeva tua puzangalan a cawcau, pazangal aravac a malingdjelj i tua kinateveteveljan nua sepayuan zuku.</FORM>
        <AUDIO start="214.853" end="227.353"/>
    </S>
    <S id="a30">
        <FORM>“inikatjen a venudilj tua tja kamangua’, azua a ’naseman tja paravac, azua a ’naseman tja paravac tua salasaladj mavan a nasacawcau.” aicu a tulu, ini ka kaulavan angata a sepayuan zuku a cawcau.</FORM>
        <AUDIO start="228.029" end="248.793"/>
    </S>
</TEXT>
