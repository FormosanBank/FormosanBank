<?xml version="1.0" ?>
<TEXT id="Li-May_PwnNira_02JN112-4" xml:lang="pwn" source="Li-May Paiwan Data, Participant Nira, file 02JN112-4" audio="02JN112-4 Nira.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>kakica’uanan a makagadu</FORM>
        <AUDIO start="2.764" end="6.323"/>
    </S>
    <S id="a2">
        <FORM>titjen a kacalisian imaza, savid a nakemasi maza tua kadjunangan tua tjasikavaljut.</FORM>
        <AUDIO start="7.146" end="13.882"/>
    </S>
    <S id="a5">
        <FORM> a tjawcikel na tjasevalitan, uwi tu ’emaljupitjen tua tjasikavaljut, ljakua palisi a ljemeliav a kisacemel,</FORM>
        <AUDIO start="14.117" end="23.470"/>
    </S>
    <S id="a3">
        <FORM>manasika na kemasi milingan itjen a kacalisian a ’emalju’aljup, ljakua ini ka ma’ulip’ulip a sacemel.</FORM>
        <AUDIO start="24.000" end="32.529"/>
    </S>
    <S id="a9">
        <FORM>namayauta nu tjepana, sema drapuljitjen sakamaya, nu makatju’etju’, tja siberber a pasa panain, ulja malingac a ci’av sa makayanga tja lapin,</FORM>
        <AUDIO start="35.617" end="49.382"/>
    </S>
    <S id="a10">
        <FORM>azua a namalaulj a ci’av ini ka nasepalingac tua drapulj kicemikel angata, saka azua i pana a zaljum kamayamayan a naljamecav ini ka sikakuda.</FORM>
        <AUDIO start="50.176" end="65.764"/>
    </S>
    <S id="a13">
        <FORM>aicu a patjara ’emaljup inika manu madjeludjele, izua namasan pidalj a sinitjaucikel a tja kakeljangan a tja kakituluan.</FORM>
        <AUDIO start="65.764" end="78.352"/>
    </S>
    <S id="a15">
        <FORM>a sangasangasan, nu anema a sacemel kipakim tua anema a kakanen, pay aza lava keman ta ngaingav na dja’as, ’aljinglud, sukang.</FORM>
        <AUDIO start="78.441" end="93.323"/>
    </S>
    <S id="a17">
        <FORM>aza vavuy keman ta namakelu a vangalj na ’azavay kata na velu kata na ljawzung a ’aljic.</FORM>
        <AUDIO start="93.690" end="102.308"/>
    </S>
    <S id="a19">
        <FORM>tjengelay a pakazua ta tjevetjeveng a tjatjan a murikakanen. aza venan keman ta ’aljic na viljua’ tjengelay a pakazua ta kasikasiven.</FORM>
        <AUDIO start="103.043" end="115.543"/>
    </S>
    <S id="a20">
        <FORM>aza ’aya’ayam kata butj keman ta tjavuvuk kata vangalj na ’auc. aza takec keman ta vangalj ta kai ngaingav, tjengelay a pakazua ta ljaviavia kata izua zaljum.</FORM>
        <AUDIO start="115.587" end="132.529"/>
    </S>
    <S id="a22">
        <FORM>aza sizi keman ta ’asav kapaz, vaudj, cemel, tjengelay a pakazua ta djangdjangas tua cevaceva.</FORM>
        <AUDIO start="133.147" end="145.029"/>
    </S>
    <S id="a24">
        <FORM>aza cia keman ta vangalj na ’aludjelj kata na valjvalj, tjengelay a pakazua tua puvaljvaljan katua puvana’an.</FORM>
        <AUDIO start="145.102" end="157.485"/>
    </S>
    <S id="a27">
        <FORM>sika nu dremingayitjen ta cia kemimitjen tua cinuvu’an na valjvalj, tjara izua tja djumaken a nginadringadran kata ’elju.</FORM>
        <AUDIO start="174.559" end="187.000"/>
    </S>
    <S id="a29">
        <FORM>aza vavuy keman ta namakelu a vangalj nua ’azavay nua velju nua velu kata nua ljawzung a ’aljic kata kuilj.</FORM>
        <AUDIO start="187.853" end="200.735"/>
    </S>
    <S id="a30">
        <FORM>tjengelay a pakazuz ta tjevetjeveng a tjatjan a muri kakanen. vana sika nu pu’aljengetj nu puseluc ta vavuy, kana izua namakeljang a kakikanan, makaya ta pu’aljengetjan kata puselucan a dringay.</FORM>
        <AUDIO start="201.588" end="220.382"/>
    </S>
    <S id="a35">
        <FORM>sika aicu a ’emaljup ini ka amin a su rakacan, kiliai kilaing sa pususu tua kaljatepesan; nu kaljavevean i cengceng a maudjalj saka ledjeledjeanan a sacemel.</FORM>
        <AUDIO start="220.823" end="238.764"/>
    </S>
    <S id="a33">
        <FORM>ini ka magaljugalju a cinunan, napulingalingav tua sipaljakevan tua makagadu a sacemel katua pasusu tua sikudakudan nua ’emaljup.</FORM>
        <AUDIO start="238.911" end="252.205"/>
    </S>
</TEXT>
