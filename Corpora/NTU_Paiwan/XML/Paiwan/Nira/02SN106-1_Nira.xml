<?xml version="1.0" ?>
<TEXT id="Li-May_PwnNira_02SN106-1" xml:lang="pwn" source="Li-May Paiwan Data, Participant Nira, file 02SN106-1" audio="02SN106-1 Nira.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>pipi! pipi! “kuahau! kuahau!” ayaya matu ku langedangedan a kemasi kasasavan, pakirimuaken a ljeteku sa ku kemasi ’ezung a paljilji. </FORM>
        <AUDIO start="5.705" end="20.558"/>
    </S>
    <S id="a2">
        <FORM>u! iya! ku keljangen tu ti kama i iyubing, pakirimuaken a djemaulj tjay vuvu a malap ta hang, ulja makaya a temalevak tua kuahau.</FORM>
        <AUDIO start="20.706" end="38.853"/>
    </S>
    <S id="a3">
        <FORM>tazua sekauljanaken tu malap ta kacian, sa pasigaljuin ni vuvu a cemelak, manu sinipasusu’ ni kama i maicus a kemasi taipei a siasing nimadju. matu nema a levan ni vuvu tazua, ’aw kisaseljangaken a maleva auta!</FORM>
        <AUDIO start="40.176" end="67.500"/>
    </S>
    <S id="a4">
        <FORM>aicu a ti kama i iyubing, namatjak a tjalupun, a sinitung, a tinevavavan a ’utubay. aza ’utubay i tjai’ayav i tjailikuz izua sinan lubuk, papangaljan tua mareka tigami katua cinavuan.</FORM>
        <AUDIO start="68.761" end="91.048"/>
    </S>
    <S id="a6">
        <FORM>penaljipaljing a sematjez tua tigamianga, nakipapawlingaw napasusu aravac tua sengesengan nimadju. </FORM>
        <AUDIO start="92.608" end="102.572"/>
    </S>
    <S id="a7">
        <FORM>sa inika puzalangezang, puljalje’el, inika pu’emudjalj, puvenali, kamayan sakamaya a kidjelian tjanuitjen a sematjesatjez tua tigamianga.</FORM>
        <AUDIO start="102.572" end="118.892"/>
    </S>
    <S id="a8">
        <FORM>aicu a namaitucu a namakaki’adilj a sikudan, a namitatekuan, napena’aljay aravac, mavan nu tja kakicualan a pa’ulid.</FORM>
        <AUDIO start="118.892" end="136.570"/>
    </S>
    <S id="a9">
        <FORM>maitucu aza tjawcikel ni vuvu, kapasusangas tu unem a pulu’ a caviljan, a tja ’inaljan kasicuayan, </FORM>
        <AUDIO start="136.570" end="148.339"/>
    </S>
    <S id="a10">
        <FORM>nekanan a pacacikecikel tua ta langedangedan a kemasi tju’alja a patjara nemanga, </FORM>
        <AUDIO start="148.339" end="157.159"/>
    </S>
    <S id="a11">
        <FORM>namatjatju ’inaljanaljanitjen, namatjatju ’inaljanaljanitjen, nu izua pacugan, ikatjen a selangeda ikatjen a seljavak, nekanan a ljingas, uangka, nasemarukuya aravac a tja sikarakudan! </FORM>
        <AUDIO start="157.159" end="182.914"/>
    </S>
    <S id="a12">
        <FORM>amin a iyubing a navenaca’ tua tja kinipaparangezan tjaimadju!</FORM>
        <AUDIO start="182.914" end="191.386"/>
    </S>
    <S id="a13">
        <FORM>ayata azua a siparecacikelan nua ’inaljan katua itju’alja,</FORM>
        <AUDIO start="191.386" end="199.029"/>
    </S>
    <S id="a19">
        <FORM>azua i sasasasav a semupusupu a ma’acuvucuvung a tja sikatja’aljan, </FORM>
        <AUDIO start="209.264" end="217.176"/>
    </S>
    <S id="a14">
        <FORM>mavan a tigami a kinipaparangezan tua sikeljakeljang tua sipacunan, tu namakuda kata kemudakuda i ’inaljan katu i tju’alja.  </FORM>
        <AUDIO start="217.529" end="232.765"/>
    </S>
    <S id="a15">
        <FORM>pusaladj a seman tigami tua tiamadju a inika kemeljang ta ljinautian a vecik, sa izua nu pusaladj a semupu tua tigami a nakemasi tju’alja a tja sikata’aljan a sivitjay, </FORM>
        <AUDIO start="233.235" end="250.764"/>
    </S>
    <S id="a16">
        <FORM>izua nu seljavakitjen a ki’aivuavuan ta vuluvulung, lemalimaliman sa ’ivuivu, ayata pairang tiamadju, ika maca’u tua tja kai, pazangal a mare’aivu. </FORM>
        <AUDIO start="251.323" end="272.500"/>
    </S>
    <S id="a17">
        <FORM>’aw timun a kakedrian tjara pazangal a masalu taicu a namaitucu a tja parekiljivaljivak a pa’ulid, lja ikamun a naseljavak a tjaivilivililj!</FORM>
        <AUDIO start="273.587" end="288.235"/>
    </S>
    <S id="a18">
        <FORM>saka nu djaljunenitjen niamadju a iyubing a sematjez tua tigami, maljimalji tja yayav sa pudjavadjavai a papupicul tjaiyubing!</FORM>
        <AUDIO start="289.029" end="304.647"/>
    </S>
</TEXT>
