<?xml version="1.0" ?>
<TEXT id="Li-May_PwnNira_02JN106-3" xml:lang="pwn" source="Li-May Paiwan Data, Participant Nira, file 02JN106-3" audio="02JN106-3 Nira.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>tazua kalja kilagavan ta padai a qadav (tazua kalja kiraumaljan a qadav)</FORM>
        <AUDIO start="2.058" end="9.882"/>
    </S>
    <S id="a3">
        <FORM>nu kipa’enetaken tua ku kinakakedrianan, nu ini ka kiayan tjay kama a sema ringpang a demangdang, ki kiayan tjay kina a kilagav/kiraumalj tua paday</FORM>
        <AUDIO start="10.117" end="23.411"/>
    </S>
    <S id="a5">
        <FORM>tuazua kumalji a pulavalavay a gakku ikaken angata makaya a kivangavang, kavalanga ayaken a pivarung nu pacunaken tua ’ali’ali a neka nu kinavalisakedan,</FORM>
        <AUDIO start="28.382" end="42.500"/>
    </S>
    <S id="a6">
        <FORM>pupaisu saka kivangavangavang, ’aku namapaula a ku kinacemekeljan izua nu ayaken a kisangkuya.</FORM>
        <AUDIO start="42.500" end="53.088"/>
    </S>
    <S id="a7">
        <FORM>aicu a kilagav tua paday nuaya, mavan nu kalja kipadayan, vaik a makatua kinipadayananga a ’uma na ’ali’ali a ljemulju tua tjezatjeza a kedrianga a paday.</FORM>
        <AUDIO start="54.734" end="69.647"/>
    </S>
    <S id="a11">
        <FORM>ayatua ka kakedrianananaken namapaulamen aravac, ikamen a makaveliveli tua paday, manasika vaikamen a kiraumalj.</FORM>
        <AUDIO start="69.647" end="81.794"/>
    </S>
    <S id="a12">
        <FORM>azua a nia ljinuljuljulju a paday, nu nu liavanga, nia sikarim tua kasasavan sa rasi a makapidalj a ’adav, sana nia satjezi a pasapairang a papaisu.</FORM>
        <AUDIO start="82.235" end="96.823"/>
    </S>
    <S id="a14">
        <FORM>nu uri vaikamen a kiraumalj tjara ’inuliananamen kati kina a pakasangas, ki’aung ta cemas ulja namapelju’ a nia ’adav a vua’ saka makayamen a semauma’ a kirimu. </FORM>
        <AUDIO start="97.323" end="112.353"/>
    </S>
    <S id="a16">
        <FORM>ljakua nakuya a nia sepi tazua ’adav, kiizua tapulu’ saka izua a pupadayan a ’uma, kiizua tapulu’ saka izua a pupadayan a ’uma a nia djinavac, ljakua kedri a nia kiraumalj, sasainaken ni kina mayatucu,</FORM>
        <AUDIO start="112.470" end="136.823"/>
    </S>
    <S id="a18">
        <FORM>“masa izua tjamedjama tjanuitjen saka kinirawmaljanga nua ’ali’ali kaumaya, ika makuda pazurungi a ljia’ayav a djemavac, tjara djemumakitjen tua liav a paday!” aya ti kina.</FORM>
        <AUDIO start="136.911" end="152.705"/>
    </S>
    <S id="a19">
        <FORM>nu vaikamen a kiraumalj tjara tjalju’aya’ayavanaken sakamaya, kana djemumakaken tua paday, malevaaken sa kupasi’aca ’ivu tjaykina, “kina! pacunu!” ayaken.</FORM>
        <AUDIO start="153.558" end="170.294"/>
    </S>
    <S id="a20">
        <FORM>zua ka ita ’adav kana kasizuamen idedet ta puhikukian a kirawmalj ta paday, tuazua neka nu ’ali’ali a kiraumaumalj, malevamen kati kina, “aicu tjara liav a tja’adav a vua’” ayamen,</FORM>
        <AUDIO start="170.294" end="188.911"/>
    </S>
    <S id="a23">
        <FORM>ka uri padjeleaken a mintulu’ a pasazua, manu kirimu a veljelem a kina’adavan, sa palje’aca a ’emudjalj sa zemung a ki’azalj, pasi’aca ti kina a tjemawtjav tjanuaken, “eyas! zemuzunganga! nakuya semazua! kiljaljaungianan, alapuanga nusauni!” aya ti kina.</FORM>
        <AUDIO start="189.470" end="217.588"/>
    </S>
    <S id="a25">
        <FORM>temevelaken a mayatucu, “ini kina, nu ini ka kualapen tucu, alapen nua ’ali’ali nusauni, kina, sau kiljaljaunguanan, tiakenayanga a macidjilj a vaik a kirawmalj!” ayaken tjay kina.</FORM>
        <AUDIO start="218.293" end="236.058"/>
    </S>
    <S id="a28">
        <FORM>ma’a’evetamen a maraljak sa nia ’u’aung maya a ’udjalj a palje’aca’aca, patjetucu nu makinemnem, patjetucu nu makinemnem aicu a ’adav, ’emaungaken tua ku singlitan tjay kina katua kiljivak ni kina tjanuaken!</FORM>
        <AUDIO start="236.529" end="259.676"/>
    </S>
</TEXT>
