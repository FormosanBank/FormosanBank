<?xml version="1.0" ?>
<TEXT id="Li-May_PwnNira_02SN108-2" xml:lang="pwn" source="Li-May Paiwan Data, Participant Nira, file 02SN108-2" audio="02SN108-2 Nira.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>kasicuayan a pa’ulid azua a tja ’inuman, izua sakamaya a sinipazekatj a temalem tua tjevus a ljemavingan tua vavua kata salingaungaulj. </FORM>
        <AUDIO start="4.823" end="19.205"/>
    </S>
    <S id="a2">
        <FORM>pa’enetjaken tazua, nu makasalimanga tia vuvu sepa’aliulius a seme’as tu pida a tjevus, kacuin a pasauma’ a tjevus, makaya a galjuinanga a ’emetep. </FORM>
        <AUDIO start="19.529" end="38.970"/>
    </S>
    <S id="a5">
        <FORM>aza pinangtjez a tjevus pengeru’ngeru’en sa tjuljaki sa lemadip a ljemusepitj. nu matazua madjuluanga ’etepen nua kakedrian a ludjuludjuanan a aljis. </FORM>
        <AUDIO start="40.147" end="62.029"/>
    </S>
    <S id="a7">
        <FORM>saka nu mayatazuazua a maluamiami, makaya uta a sepakacu a tja cingas kata ’iljang i taladj ta angalj, sa maparimasudj a tja aljis aya ti kina. </FORM>
        <AUDIO start="65.735" end="83.470"/>
    </S>
    <S id="a8">
        <FORM>tazua nu izua a pinadjeleanga ni vuvu a ’a’etepen a tjevus, djauljenamen a mareka vuvu, palje nia lja’edi’edi a kakedrian uta. </FORM>
        <AUDIO start="84.382" end="98.676"/>
    </S>
    <S id="a9">
        <FORM>kana “kelju…” nuaya ti vuvu, tjara pakirimuamen a masikisi tua nianiamen a menacidiljan. </FORM>
        <AUDIO start="98.735" end="109.294"/>
    </S>
    <S id="a12">
        <FORM>valau tazua ma’a’izi’izingamen tua nia ’usavan! “kiljengua’u ri! a mareka ku vuvu! maya ma’utjav! izua sakamaya a masan nisun.” ayaya ti vuvu tazua! </FORM>
        <AUDIO start="109.970" end="127.323"/>
    </S>
    <S id="a15">
        <FORM>pai tazua malingulinguljangamen a namalikuculj a ‘emetep a namalikuculj a ’emete’etep tua tjevus.</FORM>
        <AUDIO start="127.558" end="140.970"/>
    </S>
    <S id="a16">
        <FORM>nu izua a nemanga pangapangaljen ni vuvu, inika ru’ilji, pasedjalu tua timanga, azua a tjalja mapa’enetj aravac,  aya tia kina nu tjemaucikel.</FORM>
        <AUDIO start="146.853" end="165.853"/>
    </S>
    <S id="a18">
        <FORM>namayatazua a tja ramaljemaljeng ka sicuayan, inika puljaima ta ’a’unuan ika pasasumayamaya ta kakiljivakan, tja vuvuanga a mapuljat aya sikudan.</FORM>
        <AUDIO start="170.705" end="188.528"/>
    </S>
    <S id="a23">
        <FORM>ka me’acangamen a pagalju, nu mangetjezamen a kasi gakku, sekauljanamen a ma tjatjan, marepusalasaladjamen a ma pana, venaca’ venaca’ a pi vakic ta zaljum, </FORM>
        <AUDIO start="189.059" end="209.765"/>
    </S>
    <S id="a24">
        <FORM>nu makacaljum, izuanga tjevus a sinipadjele ni vuvu tjanuamen, nu namazengzengitjen, semu’usavan aravac a tjevus. </FORM>
        <AUDIO start="209.765" end="221.912"/>
    </S>
    <S id="a21">
        <FORM>“aiyanga tazua neka nu namaya tua sangua’an tua ’aljme’eman na tjevus!” ayaya ti kina lja!</FORM>
        <AUDIO start="239.676" end="250.735"/>
    </S>
    <S id="a27">
        <FORM>saka aicu a tjevus inika amin a tja-’a’etepen sakamaya, nasepakacu nasepakacu tua tja-sikudakudan nu masudjusudju.</FORM>
        <AUDIO start="268.088" end="282.176"/>
    </S>
    <S id="a29">
        <FORM>nu i ’adavanga ta pucekelj, aza sinirava nua sau’aljay, azua ’inalu, tjara izua tjara pakaizuain sakamaya azua a tjevus,</FORM>
        <AUDIO start="283.146" end="300.264"/>
    </S>
    <S id="a30">
        <FORM>inika malaulj a drusa a ’apuluan, palje asav palje kapaz, penili’ tua naladru’ a rategan, penili’ tua naladru’ a retegan, mana ’aljeme’em.</FORM>
        <AUDIO start="300.558" end="320.647"/>
    </S>
    <S id="a33">
        <FORM>avananga masalu a savavayan tua kiljivakan nua sau’aljay. </FORM>
        <AUDIO start="320.911" end="328.088"/>
    </S>
    <S id="a35">
        <FORM>ayata aicu a tjevus nuaya, izua a patarevan tua sinipakiamav tu uri namarekatjengelay a marecekelj, </FORM>
        <AUDIO start="337.087" end="347.235"/>
    </S>
    <S id="a36">
        <FORM>tu uri pualjak sa namaudalj sa namivadvad tu papirazek tua ta cemekeljan tua ta cemkemkeljan.  ulja tjen a kemeljang taicu a tja kakudan tua pinakazuanan nua tja vavulungan.</FORM>
        <AUDIO start="370.235" end="394.235"/>
    </S>
    <S id="a38">
        <FORM>ulja tja-kicualan tja kipa’enatjay a parekiljivaljivak kata namarepa’alja’aljay a sikudakudan niamadju a tjaisangasangas.</FORM>
        <AUDIO start="421.941" end="436.588"/>
    </S>
</TEXT>
