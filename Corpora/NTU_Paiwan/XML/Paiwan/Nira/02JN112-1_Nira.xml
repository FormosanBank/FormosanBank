<?xml version="1.0" ?>
<TEXT id="Li-May_PwnNira_02JN112-1" xml:lang="pwn" source="Li-May Paiwan Data, Participant Nira, file 02JN112-1" audio="02JN112-1 Nira.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>kinangua’ nua kiljivak</FORM>
        <AUDIO start="3.147" end="5.823"/>
    </S>
    <S id="a2">
        <FORM>a sinipatjanema i tua siisiu tua patjara parekiljivaljivak nua cawcau, a kakiljivakan masantjelulj</FORM>
        <AUDIO start="6.235" end="16.617"/>
    </S>
    <S id="a3">
        <FORM>mavan a parekiljivak nua u’aljay katua vavayan, a kiljivak nua matjaljaljak tua mareka aljak, katazua ka’ulidan a kiljivak.</FORM>
        <AUDIO start="20.500" end="32.500"/>
    </S>
    <S id="a7">
        <FORM>aicu a patjara ka’ulidan a kiljivak nuaya, mavan a ini ka pusasusuan a kiljivak. paravacanga azua a kiljivak tua mareka nasemalimsim a cawcau, </FORM>
        <AUDIO start="42.147" end="58.294"/>
    </S>
    <S id="a9">
        <FORM>nu tja sikipavala tua tja varung, sa tja paraljuvi tua tja sikudan azua a navalisaked a tja varung, a kiljivak a penaula tjayamadju a parutitjen a kimadju.</FORM>
        <AUDIO start="64.852" end="81.970"/>
    </S>
    <S id="a14">
        <FORM>izua za a namayatucu a tjawcikel. izua za vuluvulung a puanema, uri penili’ timadju tu macidilj a kemasi tua matjelu a namapaparangez a sasekawljan tu masan temavelak tua kinitjuayan nimadju.</FORM>
        <AUDIO start="83.294" end="102.676"/>
    </S>
    <S id="a15">
        <FORM>pai djauljen nimadju aicu a matjelu, sa ’aru’aruti tiamadju a papamamaw tua paisu,</FORM>
        <AUDIO start="103.059" end="111.176"/>
    </S>
    <S id="a16">
        <FORM>sa pazazekatji tiamadju tu tjara kinemnemnem tu ki uri kudai saka makaya a pasusangas tua masulem sa vaik a venli tua nema, sa vaik a venli tua nema, sa pasepelju’i azua tjalji’aca’aca a vinangvangan a uma’.</FORM>
        <AUDIO start="111.176" end="134.823"/>
    </S>
    <S id="a20">
        <FORM>azua timadju a sangasangasan cuay aravac a kinemnemnemen, sana vaivaik a venli tua damiang, ljakua ayatua ini ka makudakuda azua a paisu, pai patje papamaw sakamaya tazua vinangvangan a uma’ azua vinli a damiang.</FORM>
        <AUDIO start="135.176" end="157.382"/>
    </S>
    <S id="a21">
        <FORM>azua a sikamasanmusalj navenli tazua tjamadjuluanan a kakavelian a ciabuy, ljakua napacalivat a pagalju tu papamaw tazua vinangvangan a uma’.</FORM>
        <AUDIO start="160.499" end="176.499"/>
    </S>
    <S id="a24">
        <FORM>azua sikamasatjelulj mavan a vilivililjananga a kicepeliw, ka mangtjez timadju namaya tua namalinayanai.</FORM>
        <AUDIO start="176.940" end="187.617"/>
    </S>
    <S id="a25">
        <FORM>’aw ka kivada’an, manu nasecevung i djalan tazua kakedrian a pinacayan nua matjaljaljak a temakatakay tua lusuku, salimsim timadju tazua kedrikedri pai sipavai nimadju azua a paisu tjaimadju,</FORM>
        <AUDIO start="187.617" end="207.676"/>
    </S>
    <S id="a27">
        <FORM>’aw amin sakamaya azua ki pida a lusuku a sinipangetjez. ljakua ka pacaingan nimadju azua mareka lusuku, manu kapelju’an azua vinangvangan a uma’ tua teljar nua lusuku.</FORM>
        <AUDIO start="207.970" end="225.470"/>
    </S>
    <S id="a28">
        <FORM>azua vuluvulung a puanema ka pacun tua vineli nazua sikamasatjelulj, ini ka amin sakamaya a pinasepelju’an tua vinangvangan a uma’,</FORM>
        <AUDIO start="225.676" end="238.676"/>
    </S>
    <S id="a31">
        <FORM>’au rusalimsiman saka rukiljivakan uta timadju, pai pasusuan a sinikieces nimadju sa pili’i timadju tu masan sevalit tua kinitjuayan nimadju.</FORM>
        <AUDIO start="238.764" end="253.176"/>
    </S>
    <S id="a35">
        <FORM>maru mavananga a sinipapuvarung tusa tjaucikel, nu kiljivaljivakitjen tua zuma, namaya tua masipusipusipunitjen, manu mavan a valetenitjen tua seljecan nua tja varung,</FORM>
        <AUDIO start="254.264" end="273.205"/>
    </S>
    <S id="a32">
        <FORM>aicu mana ka’ulidan a kakavelian nua kiljivak. nu izua kiljivak i kacauan, a nasi nua cawcau mana mapacun a kinangua’.</FORM>
        <AUDIO start="279.294" end="291.735"/>
    </S>
</TEXT>
