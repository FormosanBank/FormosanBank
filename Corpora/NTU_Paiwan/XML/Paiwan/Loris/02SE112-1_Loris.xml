<?xml version="1.0" ?>
<TEXT id="Li-May_PwnLoris_02SE112-1" xml:lang="pwn" source="Li-May Paiwan Data, Participant Loris, file 02SE112-1" audio="02SE112-1 Loris.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>aza ti muni, ka tjaw puvaljaw ruvaik kata valjaw a mavavuwa siuljay, temalem ta ngilengil tiamadju. aza quma niamadju izua i palikulikuz tua gadu, nu djemavac kimaya icizikang djemaljun. </FORM>
        <AUDIO start="2.500" end="24.055"/>
    </S>
    <S id="a3">
        <FORM>aza tapaw, ika qaca, ika kedri, pacengceng. au izua za sinan kansuba i gidigidi, sicapacapa tua ngilengil.</FORM>
        <AUDIO start="24.055" end="37.000"/>
    </S>
    <S id="a4">
        <FORM>izua ka ita qezemetj, makakan tiamadju, cemaca tua kinacu a biciu a kisuruljay, sa patagilj a ljemizaw ta cacapain. manu gudemen za tjanu ita i dalilj a vauwa, tanadam aza cekelj, kau linglingen ti muni.</FORM>
        <AUDIO start="37.666" end="68.611"/>
    </S>
    <S id="a5">
        <FORM> “zangu za cacapain, uri vaik aken a semaumaq a veneli tua vauwa” aya. au malap tua rusuk remaqezemetj a vaik a maqinaljan muri vauwa.</FORM>
        <AUDIO start="68.611" end="88.777"/>
    </S>
    <S id="a6">
        <FORM>vaik semaumaq a cekelj ni muni, amin timadju izua kilalalaing ta cacapain. ika cuay tu pinavavelivelidan za ngilengil, sevaivaik anga maca ta sataqedan.</FORM>
        <AUDIO start="90.388" end="110.777"/>
    </S>
    <S id="a7">
        <FORM>tjemengetjengez i tua paljing, manu lang lemangda ta galugulugu a zaing, kemedreng a djiruwac manu pacun a tjuruvu a matu sivitay a namararasudjasudj a vaivaik, maka qayaqayaw tjaimadju a cemalivalivat.</FORM>
        <AUDIO start="110.777" end="139.833"/>
    </S>
    <S id="a8">
        <FORM>ika pualalang tu anema sirukaikai na za mareka caucau, pacucunan ni muni, ljakua za caucau ika sumavanen timadju tu kinamapacun ki ini. vaivaik a pasaviri tjelu ta gadugaduan maqulip anga za sivitay. </FORM>
        <AUDIO start="140.777" end="172.555"/>
    </S>
    <S id="a9">
        <FORM>ka saugeseg ti muni, semequ ta saqiaqiaw a sequ. “amin! a ku ngilengil!” au kirimu a migacalj sa velidi za ngilengil.</FORM>
        <AUDIO start="172.833" end="191.833"/>
    </S>
    <S id="a10">
        <FORM>ka maljia mangtjez za valjaw ni muni, ika saqivu pasu matjalatjalaw tua vinaikan a remaqezemetj a semaumaq, kemeljang a cekelj tu timadju a nakuya, miculeq tauta. </FORM>
        <AUDIO start="191.944" end="213.500"/>
    </S>
    <S id="a11">
        <FORM>ka uri kencengelj tiamadju, avan zua tjawcikelan a cekelj, tazua siqezemetjan a sincevungan a sivitay, aza valjaw qivu a mayatucu: </FORM>
        <AUDIO start="213.555" end="231.721"/>
    </S>
    <S id="a12">
        <FORM>“masa susepi kineka aravac a sivitay imaza, ljakua qadjaw kasicuayan ki izua neka u kinilandavan, sa maka maqaqeci a qinaljan au macay mapuljat”. </FORM>
        <AUDIO start="231.833" end="253.722"/>
    </S>
    <S id="a13">
        <FORM>anema tja keljang pay. “qinazalj” aya ramaljemaljeng, kemasi kalevelevan a cemas tja vuvu a namaitazua.</FORM>
        <AUDIO start="254.278" end="268.195"/>
    </S>
    <S id="a14">
        <FORM>kemasi izua anga nu temekel ta vauwa, pakan anan isangas tua na qemati kata i palingulj a kadjunangan. avan tauta ika na mumalj anga pacun a misepi ti muni. </FORM>
        <AUDIO start="268.195" end="289.750"/>
    </S>
    <S id="a15">
        <FORM>“masa singelit singelit a tja vuvu i kavulungan, avan nu sipakeljang tjanuaken” aya timadju. </FORM>
        <AUDIO start="290.000" end="300.667"/>
    </S>
    <S id="a16">
        <FORM>tazua cavilj aza talem a ngilengil na mirazek a cemuvuq, na pulami tu sepaveli, liaw anga cavilj a nasarenguaq a sikac niamadju, azua anga kai ni muni “padjalim itjen izua tja kanen, neka gemalalj amin a vulaqut”.</FORM>
        <AUDIO start="300.832" end="329.832"/>
    </S>
</TEXT>
