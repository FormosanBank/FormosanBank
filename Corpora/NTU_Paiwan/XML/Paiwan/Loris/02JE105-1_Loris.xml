<?xml version="1.0" ?>
<TEXT id="Li-May_PwnLoris_02JE105-1" xml:lang="pwn" source="Li-May Paiwan Data, Participant Loris, file 02JE105-1" audio="02JE105-1 Loris.wav" copyright="CC-BY" citation="origianl" BibTeX_citation="TBD">
    <S id="a4">
        <FORM>nu sema tjaljakavus itjen a qinaljan, izua za na lemaulj anan ta sikakudanan na payuan a qinaljan, tjara tja pacuni a “vincikan a lima”, avan a na masan pazangal na mapaqaljay a patarevan. </FORM>
        <AUDIO start="2.362" end="23.034"/>
    </S>
    <S id="a5">
        <FORM>mamaw ta tja kinaljang tu na kivecik a pimudingan a seTayan. </FORM>
        <AUDIO start="24.000" end="33.138"/>
    </S>
    <S id="a6">
        <FORM>a kivecik a pitua lima na se Payuan izua a na remataladjan a ikatja kineljang a kakudanan na kivecik: ay i qinaljan ki mapidanga ramaljemaljeng ta aicu a kemasi ta vavak na sevalitan a “tjalja masan pazangalan a pukeljang”, ini taita a venecik.</FORM>
        <AUDIO start="33.154" end="68.615"/>
    </S>
    <S id="a7">
        <FORM>azua na inika na madjuq a sikudakuda, kiuli mumalj anan a tjekacauan, tu sipakeljang tu kinitju bulayan a sinan vecik a pivarung na qinaljan.</FORM>
        <AUDIO start="68.769" end="90.999"/>
    </S>
    <S id="a8">
        <FORM>a kakaian, amin a mazazangiljan maqati a vecikan a lima. nu sa kivecik a paqetleng a caucau, uri pavai anan ta na masan pazangal a nemanga sa pinusaljuan ta mazazangiljan, sa papatausi ta taqaljaqaljan. </FORM>
        <AUDIO start="91.461" end="121.807"/>
    </S>
    <S id="a9">
        <FORM>nu vincikan anga lima, maqati anga tu pitja vavaw a kina caucau, a puvaljaw ta tja vavaw a qiniladjan a caucau.</FORM>
        <AUDIO start="121.845" end="136.884"/>
    </S>
    <S id="a10">
        <FORM>a pinaka bulay na i qinaljan, “a kivecik ta lima” inika amin a bulayan, na masan ne nekanu nakuyan a vinarungan, uri na temezeng ta saqetjuan, na pakeljang tu kamayan anan a kinavavayan. </FORM>
        <AUDIO start="137.461" end="163.038"/>
    </S>
    <S id="a11">
        <FORM>nu iniyangaka kamayan, sekapalak tu kivecik ta lima. qau a matjaljaljak nu sa pakeljang ta tjenglayan a vinarungan ta aljak, sinan pazangal aravac a “kivecik ta lima” a sePayuan.</FORM>
        <AUDIO start="163.269" end="188.307"/>
    </S>
    <S id="a12">
        <FORM>izua seman tjaljavulungan ta aljak a vavayan, ayatua amin a tjalja vulungan a aljak a vavayan maqati a gemaugaw taicu a pasavangan.</FORM>
        <AUDIO start="188.653" end="204.768"/>
    </S>
    <S id="a13">
        <FORM>aicu a pinuvecikan ta lima, izua vecik na caucau, izua vecik a djalan kata vecik na teljal na qadaw. izua uta namasan patarevan ta kadjunangan, djalan, picul, a vecik na vulung a na mazatar a culis.</FORM>
        <AUDIO start="205.423" end="236.577"/>
    </S>
    <S id="a14">
        <FORM> tjemumatjumalj tu pinatukuljan na qadaw tu kisan zemazaw a cemas, na semavalit ta sevalitan kata masan pazangalan na tjaivilivililj a patarevan. </FORM>
        <AUDIO start="237.307" end="257.500"/>
    </S>
    <S id="a15">
        <FORM>paulan anga, ayatua ka patagilj a kilalaing a dripung tjauitjen, a “kivecik ta lima” sinan na sekavililj a kudanan, a izua vecik na lima a mareka tia vuvu makelem a lima sa kasan paqeteleng a masan siaqan</FORM>
        <AUDIO start="257.845" end="288.038"/>
    </S>
    <S id="a16">
        <FORM>qau aza patatavelak ta kakudan na masan nakuya anga patarevan.</FORM>
        <AUDIO start="288.114" end="297.345"/>
    </S>
    <S id="a17">
        <FORM>na kemiljaljava tu tja djumaken a semicuacuayan a kakudan a puvecik na tja sevalitan, maqati anga patatavelak ta bulayan na tja vinarungan.</FORM>
        <AUDIO start="299.115" end="320.154"/>
    </S>
</TEXT>
