<?xml version="1.0" ?>
<TEXT id="Li-May_PwnZendar_02SN111-3" xml:lang="pwn" source="Li-May Paiwan Data, Participant Zendar, file 02SN111-3" audio="02SN111-3 Zendar.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>aicu a kinive’acan nua sepaiwan a tjawcikel liav aravac, a tjaljamalangdan izua a nakive’ac a kemasi ta ’au kauta nakive’ac a kemasi tu kemasi ta ’aciljay aya, </FORM>
        <AUDIO start="1.147" end="20.237"/>
    </S>
    <S id="a2">
        <FORM>izua sini’ecilu na ’adav kata sini’ecilu na ’atjuvi aya, izua cemas a na’emati aya, maretimaljimalji aicu a tawcikel a pakatua kinive’acan na sepaiwan.</FORM>
        <AUDIO start="20.237" end="40.294"/>
    </S>
    <S id="a3">
        <FORM>aza nakive’ac a kemasi ta ’au kata ’acilja aya tjawcikel namayatucu, kasicuayan izua aza macidilj a cemas natemalem tu ita ta ’au i tjaivavav ta kudrakudral a ’aciljay, </FORM>
        <AUDIO start="40.367" end="62.567"/>
    </S>
    <S id="a4">
        <FORM>’aw aza ’au namezangal aravac, manu izua ka ita ’adav ’emudjalj a palje’aca saka zemuzung uta, ka zemung tazua tazua mapecerak aza ’au, </FORM>
        <AUDIO start="62.567" end="82.282"/>
    </S>
    <S id="a5">
        <FORM>manu izua aza vavayan a tjevuta kemasi tjaladj ta ’au aya. izua uta ka ita ’adav, namaya a ’emudja’udjalj sa zemurung, </FORM>
        <AUDIO start="82.282" end="95.960"/>
    </S>
    <S id="a6">
        <FORM>tucu mavan aza kudrakudral a ’aciljay a namapecerak, sa tjevuta kemasi tjaladj ta ’aciljay aza i ta kudrakudral a ’atjuvi.</FORM>
        <AUDIO start="95.960" end="111.970"/>
    </S>
    <S id="a7">
        <FORM>kapacunan na vavayan aza ’atjuvi, kirimu sa tau tamu taumu tamu’ulji a pasatjaladj ta tjialj nimadju,</FORM>
        <AUDIO start="112.500" end="128.523"/>
    </S>
    <S id="a8">
        <FORM>ini ka cuay pualjak ta ’aida a macidilj a u’aljay a macidilj a vavayan, ti tiamadju mavan mavan a sevalitan na sepaiwan zuku aya.</FORM>
        <AUDIO start="128.523" end="148.622"/>
    </S>
    <S id="a9">
        <FORM>izua za masanitalj na pakatua nakive’ac a kemasi ta ’au aya tjawcikel namayatucu, a kisuma na kisumadju kasicuacuayan a i kavulungan liav a ’au aya, </FORM>
        <AUDIO start="148.622" end="169.679"/>
    </S>
    <S id="a10">
        <FORM>izua za ita ’adav aza ita ’au tu ki kemuda mapecerak a kisumadju, manu liav a kakedrikedrian a ’atjuvi i tjaladj, </FORM>
        <AUDIO start="169.679" end="183.529"/>
    </S>
    <S id="a11">
        <FORM>aicu a kakedrikedrian a ’atjuvi ka mekudralanga me merecawcau, pai aicu mavananga a sevalitan na sepaiwan aya a tjawcikel.</FORM>
        <AUDIO start="183.588" end="198.364"/>
    </S>
    <S id="a12">
        <FORM>aza sini’ecilu na ’adav aya tawcikel namayatucu, kasicuayan aza ’adav a cemas namangetjez i kacauan, sa ’emecilu tu drusa, vuravuravan a ita liljualjuas a ita, </FORM>
        <AUDIO start="198.364" end="219.981"/>
    </S>
    <S id="a13">
        <FORM>sa ’ivu ta kamavanan a ljemakev taza drusa ’ecilu, manu aza vuravuravan a ’ecilu venuak ta macidilj a u’aljay, aza liljualjuas a ’ecilu venuak ta macidilj a vavayan, </FORM>
        <AUDIO start="219.981" end="243.338"/>
    </S>
    <S id="a14">
        <FORM>aicu a u’aljay kata vavayan mavan a sevalitan na sepaiwan aya. izua izua masanitaljanga uta a tawcikel a pakatua sini’ecilu na ’adav aya mayatucu, </FORM>
        <AUDIO start="243.338" end="262.382"/>
    </S>
    <S id="a15">
        <FORM>ka limakuzulj a cavilj kasicuayan na’emcilu tu sepatj a ’adav aya, aza drusa ’ecilu vinuak na ita kudrakudral a liljaljuas a ’atjuvi sa tevuta za vavayan kata u’aljay a madrusa, </FORM>
        <AUDIO start="262.382" end="284.225"/>
    </S>
    <S id="a16">
        <FORM>aicu mavan a sevalitan na tjaljaljaljaljak aya, aza drusa ’ecilu vinuak na kamavanan, sa tevuta za macidilj a vavayan kata macidilj a u’aljay, azua mavan a mavan a sevalitan na mamazangiljan aya.</FORM>
        <AUDIO start="284.225" end="303.685"/>
    </S>
    <S id="a17">
        <FORM>aicu a pakata kinive’acan na sepaiwan a tjawcikel maretimaljimalji, ’aw tjaljaliavan a pakatua sini’ecilu na ’adav kata sini’ecilu na ’atjuvi aya 'aw tjawcikel.</FORM>
        <AUDIO start="303.685" end="322.906"/>
    </S>
</TEXT>
