<?xml version="1.0" ?>
<TEXT id="Li-May_PwnZendar_02JN108-1" xml:lang="pwn" source="Li-May Paiwan Data, Participant Zendar, file 02JN108-1" audio="02JN108-1 Zendar.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>aicu a tja’inaljan a tja’a’umain a tja’a’aljupan a tjakinalivuanan, a penuljatanga makeljang tu nakemasicuay a nitjen a kadjunangan.</FORM>
        <AUDIO start="2.676" end="21.170"/>
    </S>
    <S id="a2">
        <FORM>a uri tjasisan zepezepan tucu a kadjunangan, mavan azua tjara nimadjumadju a pinakazuanan a ngadan. </FORM>
        <AUDIO start="21.170" end="33.156"/>
    </S>
    <S id="a3">
        <FORM>izua namaca macacapilj na sacemel ta cini cinuvu’an tua nemanga, sialap ta kinakemudan a gadu a pana a siljezayan a silje ljelauzan a sikivali validian; </FORM>
        <AUDIO start="33.156" end="55.888"/>
    </S>
    <S id="a4">
        <FORM>izua napacevung tua rivurivuan tua kini’ecian a ’alja. kasicuayan azua a kadjunangan a pasainu tu inazu naizuanga, savid a pinungadanan. </FORM>
        <AUDIO start="55.888" end="75.643"/>
    </S>
    <S id="a5">
        <FORM>ini ka namaya tucu a ’inulipanga na tjasihu a kangadanan, aminanga pinubangguan sakamaya, pazangalanga a tjaivilivililj a kisusu tua kangadanan nua tjamarekakadjunangan a palje gadu palje pana. </FORM>
        <AUDIO start="75.643" end="102.075"/>
    </S>
    <S id="a6">
        <FORM>saka azua a ca’uanan tua sinipapungadanan tua nakadjunangan nua tjasevalitan, ’ai! paulananga kimatazuanga sa ma’ulip!</FORM>
        <AUDIO start="102.075" end="118.606"/>
    </S>
    <S id="a7">
        <FORM>kupai kitjawcikeli, izua za kay kaviyangan aya a ’inaljan, a kinakemudan maru na kaviri a kavia’an, aza va vecekadan maru kazatjazatjan, zinan nua ta’alja’aljan a nase sarengua’, </FORM>
        <AUDIO start="119.866" end="146.000"/>
    </S>
    <S id="a8">
        <FORM>azua maru sepatj a cinulisan i vecekadan sinan kadjalanan, aza maru vulungan naljezaya a pagalju sisakavulungan aya, aza tjineveljan a paru gaugavan a pilingu pilinguljan a pasanavalj a izua caceve cacevaceva cacevaceva ta tjatjan, </FORM>
        <AUDIO start="146.219" end="181.238"/>
    </S>
    <S id="a9">
        <FORM>aza i maru kaljatan na pasakaledep pasapairang a djalan aya tjawcikel, temalidu a pa’ulid! izua za ljalji ljaljizavan aya, matjavang aravac a pasapairang sinan sasekezan cacalivatan.</FORM>
        <AUDIO start="181.238" end="204.833"/>
    </S>
    <S id="a10">
        <FORM>izua za i ngira ngirangir ngirangira’ ay aya, pungadanan tua kinakemudan a gadu. nu lemangedaitjen tua si’aivuan kemeljangitjen tu ianuan tu namakuda. </FORM>
        <AUDIO start="204.833" end="224.772"/>
    </S>
    <S id="a11">
        <FORM>izua za i kaku i kakuanga i kakuangan aya, nu djaljun tua pina pinapinetjan a ’adav kicevungan tua pairang a mazua tua cacevungan a kadjunangan, nu marasudj a ljavaran makakuang sa patagilj a kivalit tua ’atia, vatjuljayan, turivecan.</FORM>
        <AUDIO start="224.772" end="253.775"/>
    </S>
    <S id="a12">
        <FORM>izua za i tjuru’uway aya a veljeluan. ti muakakay a cemas na zemang, timadju nakuya varung rupatala’an aya. </FORM>
        <AUDIO start="253.775" end="271.309"/>
    </S>
    <S id="a13">
        <FORM>nu pakazua timanga, tjara tjemapis tua asav tu sicelep sicelep ta zin zinanga’, magagalj tu patala' patala’en sa pase paselapai. ayata sinan palisi a izua, mavekelj a temuru a mazua i veljeluan. </FORM>
        <AUDIO start="271.309" end="300.294"/>
    </S>
    <S id="a14">
        <FORM>a pa’ulid izua liavanan a i tjuzuma a pinungadanan a kadjunangan, aza i pukarangan aya, aza i maruljia ay marulinay maruljinay aya, liavanan uri ikatjen a makasusu nungida!</FORM>
        <AUDIO start="300.294" end="322.699"/>
    </S>
    <S id="a15">
        <FORM>kana tjakeljangen nakuya dremaudrav, ayata aicu a tjagadu a tjapana a tjaveljeluan a tjakadjunangan, na kemasi vin’acan nua tjasevalitan, sinipagaugav tjanuitjen a tjaivilivililj, </FORM>
        <AUDIO start="322.699" end="341.358"/>
    </S>
    <S id="a16">
        <FORM>’aw nu vaikangaitjen i kacauwan, namaya uta, tjasipatalevak tua tjavuvuanga a tjaivilivililj patje mamilingan.</FORM>
        <AUDIO start="341.396" end="353.318"/>
    </S>
</TEXT>
