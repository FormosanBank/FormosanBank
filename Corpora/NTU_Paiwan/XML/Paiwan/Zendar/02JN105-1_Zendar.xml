<?xml version="1.0" ?>
<TEXT id="Li-May_PwnZendar_02JN105-1" xml:lang="pwn" source="Li-May Paiwan Data, Participant Zendar, file 02JN105-1" audio="02JN105-1 Zendar.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>aicu a kiniseljangan tua sivaikan nua ’adav a kadjunangan, pinaretimaljimalji saka pinakaizuazua aicu a ’uljav.</FORM>
        <AUDIO start="2.176" end="15.882"/>
    </S>
    <S id="a2">
        <FORM>sa aicu a ’uljav i kadjunangan, maruanga za ’iga, a ljemita a a ljemita ta u pavalitan tua sipaljizav tjanuitjen. </FORM>
        <AUDIO start="15.911" end="34.117"/>
    </S>
    <S id="a3">
        <FORM>ayata nua nu maumalj a ’adav, maljian a ’uljav a tjapacucunan. natemalidu aravac aicu a ljinaungan na ’adav a ’uljavan!</FORM>
        <AUDIO start="34.176" end="48.647"/>
    </S>
    <S id="a4">
        <FORM>nu venuciaciar a ta’apulupuluan a vuljutan, me’udjidjilj a gemaduan, maru maru pasemalamalav tu kaljaveveananga aya! </FORM>
        <AUDIO start="49.646" end="67.853"/>
    </S>
    <S id="a5">
        <FORM>nu makesanga a va’u kata malumanga a kamaya, pacunitjen ta navurav a tja'uma a puva’uan katua pukamayan. </FORM>
        <AUDIO start="68.029" end="86.441"/>
    </S>
    <S id="a6">
        <FORM>napenakaleva aravac! sa nu nazemangal nazemangazang nazemalangzang, pa’ulid tu kaljazalangezangalanga! </FORM>
        <AUDIO start="86.470" end="99.617"/>
    </S>
    <S id="a7">
        <FORM>nu pacunitjen tabuljabuljas a asav na dja’as patagilj a maurag, kaljauragananga ayaitjen.</FORM>
        <AUDIO start="99.617" end="115.323"/>
    </S>
    <S id="a8">
        <FORM>saka nu name’udjilj a asav na sangkilj sa vucelac vucelaljanga, ki kiljavuce ki kaljavuceleljananga ayaitjen!</FORM>
        <AUDIO start="115.352" end="130.941"/>
    </S>
    <S id="a9">
        <FORM>aza mareka ’uljav na vuciar, savid a nganguangua’an, savid a napenadjalim, nu pacucunitjen, kisaseljang a mesarengua’ a tjavarung.</FORM>
        <AUDIO start="130.941" end="145.059"/>
    </S>
    <S id="a10">
        <FORM>sa pacuni a zemiyaziyan i tua puhanan a mareka kalabiabi, maretimaljimalji a ’uljav na valjanga. </FORM>
        <AUDIO start="145.088" end="155.794"/>
    </S>
    <S id="a11">
        <FORM>izua za nakisumalji tua nguangua’an  nguangua’ a palalj nua u’aljay a padavatan auta, temalidu aravac.</FORM>
        <AUDIO start="155.794" end="168.823"/>
    </S>
    <S id="a12">
        <FORM>azua i kalevelevan, tjaljasamilingan a maljevelj maljeveljev a ’adav, kata tevuta a ’uljivangeraw, izua maretimaljimalji a ’uljav nguangua’ aravac! </FORM>
        <AUDIO start="168.823" end="184.940"/>
    </S>
    <S id="a13">
        <FORM>djaljepan a djaljepantu izua a sinansenay tua puzangalan tua tjengelayan ta ’uljivangerav a nitjen a sevuculj aya. </FORM>
        <AUDIO start="184.999" end="197.646"/>
    </S>
    <S id="a14">
        <FORM>mayatucu aza parutavak, “uzinganga kupacucunan, namaya ta ’uljivangerav!” “izua za kusudjusudju, namaya ta ’uljivangerav!”</FORM>
        <AUDIO start="198.588" end="212.882"/>
    </S>
    <S id="a15">
        <FORM>azua a djemaladjalan, liav a mapacucun a nganguangua’an a hana a nase naven venangalj navenangalj i tu penalingulj a ’apaz! </FORM>
        <AUDIO start="212.882" end="230.912"/>
    </S>
    <S id="a16">
        <FORM>izua aza vucelacelay a calivudu, ’udjidjilj a tjavuvuk, katua ’ulivalivay a ljangi, maretimaljimalji a ’uljav nua hana a balaibaiba! izua a matu ki'ulji'ulji kilji’ulji’u tjanuitjen!</FORM>
        <AUDIO start="230.912" end="256.764"/>
    </S>
    <S id="a17">
        <FORM>ka kakedriyanamen na ku niakuku niasalasaladj, a ’uljimamarav katua ’uljicacingelav, temalidu aravac nu pacacikecikel, a maka makateku a makavavav a miperperpereper! matu tjemuatjuap tjanuitjen dri!</FORM>
        <AUDIO start="257.029" end="281.970"/>
    </S>
    <S id="a34">
        <FORM>aicu a ljinaungan na ’adav, a sinialang tua mareka ’uljav, tjengelayitjen, taliduitjen a pa’ulid! </FORM>
        <AUDIO start="281.999" end="293.823"/>
    </S>
    <S id="a35">
        <FORM>saka titjen a mapuljat, uljatjen a napen penau penaula nakiljivak tua tjakinaizuanan a kadjunangan, ikatjen a pa’etjeleng a ljemekuya a kemapalak.</FORM>
        <AUDIO start="293.999" end="312.588"/>
    </S>
    <S id="a36">
        <FORM>ka mama ka mamamav ka mamaviav ljemengua’ tua tjakinaizuanan tua salingaulj ta salingaungaulj, uljatjen a nasarenguangua’ a palalaut.</FORM>
        <AUDIO start="312.588" end="329.323"/>
    </S>
</TEXT>
