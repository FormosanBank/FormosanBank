<?xml version="1.0" ?>
<TEXT id="Li-May_PwnZendar_02JN106-1" xml:lang="pwn" source="Li-May Paiwan Data, Participant Zendar, file 02JN106-1" audio="02JN106-1 Zendar.wav" copyright="CC-BY" citation="origianl" BibTeX_citation="TBD">
    <S id="a1">
        <FORM>izua za maraljaljak a kina a kama kata aljak a u’aljay aya, ari vaiki a mavavua aya tiamadju, sa mirava tiamadju, nakemavic ta sikau aza kama, natjemu’ulj ta cepeng a kina, sa vaik a sema vavua tiamadju.</FORM>
        <AUDIO start="1.529" end="26.735"/>
    </S>
    <S id="a2">
        <FORM>ka djemaljun i tapav tazua, “tjaljumazau ri ’unu a kivangavang, uzacu a supapa, uzacu a sukuku.” ayain aza aljak. pai, vaik a sema kavuavuan aza marecekelj a masik tua puva’uan.</FORM>
        <AUDIO start="27.588" end="51.176"/>
    </S>
    <S id="a3">
        <FORM>manu ka cuayanga, miseleman a miseleman sa kazemzem a kalevelevan, “aicu muri ’emudjalj a palje’aca! ari vaiki a mirava ta tjakinasivavuan!” aya tiamadju, </FORM>
        <AUDIO start="51.206" end="71.676"/>
    </S>
    <S id="a4">
        <FORM>sa pakirimurimu a vaik a sema tapav. palamu sa djaljun i pana tiamadju, manu samalji tiamadju! kumayanga ’acanga sa zaljum aya.</FORM>
        <AUDIO start="71.764" end="88.412"/>
    </S>
    <S id="a5">
        <FORM>“tjaljumazamazawu ri ’unu i ljaviljaving, kusisangasan kusisangasan sa tinu’ulj ni tjaina katua kukinacu.” aya zua kama. </FORM>
        <AUDIO start="88.470" end="101.941"/>
    </S>
    <S id="a6">
        <FORM>manu kicepelav a kicepel kukicepelivaw a kualjak aya za kama, mapelju’anga a zaljum! “sau vaiku a cemikel a sema tapaw, nialapavangasun nutiyav….” ayayin azua aljak a tjemawtjav!</FORM>
        <AUDIO start="102.000" end="126.470"/>
    </S>
    <S id="a7">
        <FORM> “ini…, kaljavauaken…kacuwaken… aya sakamaya!” ayaya za aljak a ’emau’aung. ljakua, vaik sakamaya azua a marecekelj, malipatj tua gadu, “a.. manu sisaluaken ni kina ni kama.” aya zua ’unu’unu! </FORM>
        <AUDIO start="126.940" end="150.411"/>
    </S>
    <S id="a8">
        <FORM>sa vaik a kicepeliv tua tapav niamadju. semidudu sa ki’eljev sa kikezekez! pai, ka maljia, “vaiki a malap tua tjaljak” azua aza marecekelj, </FORM>
        <AUDIO start="150.470" end="168.440"/>
    </S>
    <S id="a9">
        <FORM>manu tevuta a za gadugadu niamadju tiamadju, tevuta a i tua gadugadu nimadju. mapacucun tua ’uma niamadju, “ljakua ’aku neka nu djaljipdjipdjip, ’aki yanuan a tjaljak?” matavi’ aravac tiamadju, ka djaljunen i tapav, manu ka su'elje su’eljevan, nakikezekez aza tima aza timadju a ’unu’unu.</FORM>
        <AUDIO start="168.470" end="204.441"/>
    </S>
    <S id="a10">
        <FORM>tiamadju a marecekelj ka suca’ca’an sa sazuain a ljiadut, na’emevet ta sialja kata tjalikuvalj, na macayanga! ’emaung tiamadju sa kacui a semauma’.</FORM>
        <AUDIO start="204.823" end="224.705"/>
    </S>
    <S id="a11">
        <FORM>makuda zua tjalja’edi’edi a ’emau’aung? ka kemeljanga ka kemeljanganga za lja’edi’edi tu pasakuyakuya tiamadju, vaik a pase’eljing a sema semasa tua varung niamadju. </FORM>
        <AUDIO start="224.823" end="241.705"/>
    </S>
    <S id="a12">
        <FORM>“kudain a nialjak a kinataitaitan, ta pinuin a cemevelj sa tjaljak.” aya tiamadju. “tjapimazavaw a i kasintananan.” aya sa semuluselus.</FORM>
        <AUDIO start="241.705" end="261.176"/>
    </S>
    <S id="a13">
        <FORM>ka maljialjia a kadjamadjaman, garavagav aza sinica’ev, tazua ’aki makuda aicu? ki manu mevaljut mevaljuvaljut a tjaljak aya tiamadju? </FORM>
        <AUDIO start="261.412" end="276.706"/>
    </S>
    <S id="a14">
        <FORM>sa suca’evi, manu ’ulu na ’atjuvi a kamavanan! tazua vaikanga mavilad sakamaya azua marecekelj, iniyanga ka palikuz aza kina aza kama.</FORM>
        <AUDIO start="276.941" end="293.411"/>
    </S>
</TEXT>
