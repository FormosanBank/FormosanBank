<?xml version="1.0" ?>
<TEXT xml:lang="paiwpwn1248" source="tjaiwan giling (2020) Maljialjian a qaciljay" audio="maljialjian a qaciljay.mp3" citation="Ruan, X. (2024). Corpus of Paiwan Stories. Electronic Resource." BibTeX_citation="@electronic{ruan2024paiwan,author = {Ruan, X.},year = {2024},title = {Corpus of {Paiwan} Stories},type = {Electronic Resource}}">
    <S id="S1">
        <FORM kindOf="original">aicu a qecengecengel a qaciljay.</FORM>
        <FORM kindOf="standard">aico a qecengecengel a qaciljay.</FORM>
        <TRANSL xml:lang="zho">這是一顆黑色的石頭。</TRANSL>
    </S>
    <S id="S2">
        <FORM kindOf="original">ita, drusa, tjelu, sepatj, lima, unem, izua unem a qecengecengel a qaciljay, a kinaqaca kata kinakedri maretimalji.</FORM>
        <FORM kindOf="standard">ita, drosa, tjelo, sepatj, lima, onem, izoa onem a qecengecengel a qaciljay, a kinaqaca kata kinakedri maretimalji.</FORM>
        <TRANSL xml:lang="zho">1、2、3、4、5、6，有6顆黑色的石頭，每一個形狀和大小都不一樣。</TRANSL>
    </S>
    <S id="S3">
        <FORM kindOf="original">pasusaceqalj nu tja djadjasen pitua kaviaqan, ika maru sadjelung uta.</FORM>
        <FORM kindOf="standard">pasosaceqalj no tja djadjasen pitoa kaviaqan, ika maro sadjelong ota.</FORM>
        <TRANSL xml:lang="zho">拿在手上感覺輕輕的，一點也不重。</TRANSL>
    </S>
    <S id="S4">
        <FORM kindOf="original">ti kapi kivadaq tjaivuvu “vuvu, aicu a qaciljay sikudakuda?”</FORM>
        <FORM kindOf="standard">ti kapi kivadaq tjaivovo “vovo, aico a qaciljay sikodakoda?”</FORM>
        <TRANSL xml:lang="zho">kapi問「奶奶，這顆石頭是做什麼用的?」</TRANSL>
    </S>
    <S id="S5">
        <FORM kindOf="original">peluseq ti vuvu ka lemangeda, mapaqenetj a sinecevungan a sepaleqelegan kasicuayan.</FORM>
        <FORM kindOf="standard">peloseq ti vovo ka lemangeda, mapaqenetj a sinecevongan a sepaleqelegan kasicoayan.</FORM>
        <TRANSL xml:lang="zho">奶奶突然流下眼淚，想起過去發生的事情。</TRANSL>
    </S>
    <S id="S6">
        <FORM kindOf="original">izua tu caviljan na djemuljadjuljat a i qinaljan.</FORM>
        <FORM kindOf="standard">izoa to caviljan na djemoljadjoljat a i qinaljan.</FORM>
        <TRANSL xml:lang="zho">爺爺一大早就揹著簍筐，帶著鐮刀往山裡去工作。</TRANSL>
    </S>
    <S id="S7">
        <FORM kindOf="original">djemavadjavac a gemadugaduan, manu tjevuta za ita qatjuvi sa kaci a pikuzkuzan ti vuvu.</FORM>
        <FORM kindOf="standard">djemavadjavac a gemadogadoan, mano tjevota za ita qatjovi sa kaci a pikozkozan ti vovo.</FORM>
        <TRANSL xml:lang="zho">有一隻蛇跑出來咬傷了爺爺的腳踝。</TRANSL>
    </S>
    <S id="S8">
        <FORM kindOf="original">avanzua kilimu mekelj a sema umaq, aza kula nimadju naminvalak anga.</FORM>
        <FORM kindOf="standard">avanzoa kilimo mekelj a sema omaq, aza kola nimadjo naminvalak anga.</FORM>
        <TRANSL xml:lang="zho">爺爺急忙地跑回家，這時腳已經腫得好大好大。</TRANSL>
    </S>
    <S id="S9">
        <FORM kindOf="original">ti vuvu a vavayan djaljaw a kiqeljing tua ljaqedi, sa sialap tua qecengecengel a qaciljay padjekecan tua kinacan a piqay, semamalji aravac aza qaciljay kidjekec tua piqay ika matjani.</FORM>
        <FORM kindOf="standard">ti vovo a vavayan djaljaw a kiqeljing toa ljaqedi, sa sialap toa qecengecengel a qaciljay padjekecan toa kinacan a piqay, semamalji aravac aza qaciljay kidjekec toa piqay ika matjani.</FORM>
        <TRANSL xml:lang="zho">奶奶趕緊拜託鄰居，把黑色的石頭放在咬傷的地方，奇妙的是黑石黏住了。</TRANSL>
    </S>
    <S id="S10">
        <FORM kindOf="original">aicu a qecengcengl a qaciljay maqati a semeljup tua duku nua qatjuvi, nuna matjani anga qaciljay, ayaing anan tua miruku a putjeveng.</FORM>
        <FORM kindOf="standard">aico a qecengcengl a qaciljay maqati a semeljop toa doko noa qatjovi, nona matjani anga qaciljay, ayaing anan toa miroko a potjeveng.</FORM>
        <TRANSL xml:lang="zho">黑色的石頭能吸出蛇的毒液，處理完傷口後，石頭需要用牛奶泡著。</TRANSL>
    </S>
    <S id="S11">
        <FORM kindOf="original">aya ti vuvu "aicu a maljialjian a qaciljay, tazua tjuruvu anga qineljing a sikataqaljan a caucau, kana izua duku a qatjuvi, ljaljiga, katua kumakuma, pangac, tuki namakuda a saqetjuan, maqati a tjasikiqeljing icengceng."</FORM>
        <FORM kindOf="standard">aya ti vovo "aico a maljialjian a qaciljay, tazoa tjorovo anga qineljing a sikataqaljan a caocao, kana izoa doko a qatjovi, ljaljiga, katoa komakoma, pangac, toki namakoda a saqetjoan, maqati a tjasikiqeljing icengceng."</FORM>
        <TRANSL xml:lang="zho">奶奶說「這奇特的石頭，在當時救了許多村民，無論是毒蛇、蜈蚣、蜘蛛、蜂、任何有毒的昆蟲動物，或是疼痛，都可用它做為急救工具。」</TRANSL>
    </S>
    <S id="S12">
        <FORM kindOf="original">ti vuvu qivuanan a maitucu "izua puita na malayu amen katua ku rava seme vavua."</FORM>
        <FORM kindOf="standard">ti vovo qivoanan a maitoco "izoa poita na malayo amen katoa ko rava seme vavoa."</FORM>
        <TRANSL xml:lang="zho">奶奶接著說，有一次她和朋友去山上換工。</TRANSL>
    </S>
    <S id="S13">
        <FORM kindOf="original">izua za madrusa vavayan a lumamad nasekataqed, aza macidilj sinipakaladray tua dradruy, a macidilj piniteku itua cepeng.</FORM>
        <FORM kindOf="standard">izoa za madrosa vavayan a lomamad nasekataqed, aza macidilj sinipakaladray toa dradroy, a macidilj piniteko itoa cepeng.</FORM>
        <TRANSL xml:lang="zho">有兩位小女孩睡得香甜，一個掛在樹上，一個在地上的籃子裡。</TRANSL>
    </S>
    <S id="S14">
        <FORM kindOf="original">manu tjevuta zepung, kiliulius tua palingulj nua cepeng a pacucun ta lumamad.</FORM>
        <FORM kindOf="standard">mano tjevota zepong, kiliolios toa palingolj noa cepeng a pacocon ta lomamad.</FORM>
        <TRANSL xml:lang="zho">突然一隻眼鏡蛇串了出來，圍在籃子邊看著嬰孩。</TRANSL>
    </S>
    <S id="S15">
        <FORM kindOf="original">maru emusilui, aza qatjuvi inika kinac aza vavayan, kamaka sequ vaik pasamalji, akumaya sakemeljang mun ri?</FORM>
        <FORM kindOf="standard">maro emosiloi, aza qatjovi inika kinac aza vavayan, kamaka seqo vaik pasamalji, akomaya sakemeljang mon ri?</FORM>
        <TRANSL xml:lang="zho">神奇的是，蛇沒有咬那位女孩，卻跑走了，你們知道為什麼嗎?</TRANSL>
    </S>
</TEXT>