<TEXT id="Siraya_Matthew20" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>ni', ka rou nimadingi-dingi, ni-louh-pough ki ymmid ki rarau-wei ka tou Bethlehem, tou ym'dappa ki kari-virivyl tyn, ka makka rouha ki tauwil ka makoua-appa, na ahkaquan ki kidi ka ni-tmauki-lymmugh ki Makou-zazyng pou-arara kanna.</FORM>
  </S>
  <S id="S2">
    <FORM>17 Tou kidi kanna ni-pavtæu ta sou ka na patta-sasou ki Tama-Mattæi-tan ka ti Jeremias koun;</FORM>
  </S>
  <S id="S3">
    <FORM>18 Ni-'illing-hen tou Rama ta na raroungoroungo, ta na ta t'angit'angi ki na rareirei-ing-appa ka madagh: ti Rachel ta ni-tmangitangi mattæi-voulavloulas ki allalak tyn, ka ynnang ki paka-haniap-pen, alei ka aulough-ato.</FORM>
  </S>
  <S id="S4">
    <FORM>19 Irou ka ni-mah-kidi ki yhkakaeuloung-an ta ti Herodes; k'yttei ta Tama-Gnau ki MEIRANG mæu-æmæh ti Josef-an tou maling tyn tou Egypten:</FORM>
  </S>
  <S id="S5">
    <FORM>20 Koun, Mati-mæuæ-'æ æhpit, 'ar'au ta Rauwei â-lam-au ti Ina tyn, ka thabul-lâ mou-qua tou pou-rough ki Israël, ka ni-mapatei ta neni ka ni-kiy-kiym nein ta vatti ki Rauwei.</FORM>
  </S>
  <S id="S6">
    <FORM>21 Anna ta, irou ka ni-ma-ti-mæuæh ta teni, ni-mara ki Rauwei ki Razena'n-appa tyn, ka ni-lum-mad tou pourough ka Israël.</FORM>
  </S>
</TEXT>