<TEXT id="Siraya_Matthew58" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>ki padari-kag-eil-appa ta ka'æu-hayng-en.</FORM>
  </S>
  <S id="S2">
    <FORM>2 Atta hnyn ta nanang ki Padadingi-an ka sasat kytti-en æb ki rouha: Siouro ta ti Simon ka si-ouwa Petrus, ti Andreas-appa ka tæi-appara tyn: ti Jakobus [ka alak] ti Zebedeus, ti Joannes-appa ka tæi-appara tyn,</FORM>
  </S>
  <S id="S3">
    <FORM>3 Ti Filippus ti Bartholomæus-appa: ti Thomas ti Matthæus-appa ka na tama-imigh: ti Jakobus [ka alak] ti Alfeus, ti Lebbeus-appa ka pa-si-ou-an Thaddeus.</FORM>
  </S>
  <S id="S4">
    <FORM>4 Ti Simon Kananites, ti Judas Iskariotes-appa ka ni-si-tounnoun [si hm'amha] tyni-æn.</FORM>
  </S>
  <S id="S5">
    <FORM>5 Sasat kyttien æb ki rouha k'anna ta ni-padadingi-en ti Jesus, ka ni-makou sou neini-æn, koun, Asi-kamou mou qua-ah tou darang ki Heidang, ka assi-kamou mou-rbo-ah tou æuma-æuma ki Samaritanen.</FORM>
  </S>
  <S id="S6">
    <FORM>6 Ra si-ouro-â sahkaqua tou hmi-taraæuh ka jouko ki tallagh ki Israel.</FORM>
  </S>
  <S id="S7">
    <FORM>7 Ka tou sahkaqua-noumi matta-sasou-â, koun, Mou-toukato ta Pei-sasou-an ki tounnoun ki vullu-vullum.</FORM>
  </S>
  <S id="S8">
    <FORM>8 Pakadarikæ-'ǣ ki mangouri, paka-koupti-'ǣ ki [Leproos ka] ou-tataum-min, papatti-mæu-â ki</FORM>
  </S>
</TEXT>