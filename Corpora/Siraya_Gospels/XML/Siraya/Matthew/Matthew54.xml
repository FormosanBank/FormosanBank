<TEXT id="Siraya_Matthew54" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>ki Farizeen appa, râ assi mirkit ta Pæhtatæutæu-en-oho?</FORM>
  </S>
  <S id="S2">
    <FORM>15 Ka ni-k'ma ta ti Jesus neini-æn, Hmahei-kaua mavoulas ta Alalak [ka poulalam] ki pæræh ka vahæu, rou ǣ'ia-qua-appa neini-æn ta paræh ka makakakitil [k'anna?] Râ irouah ta wæ'i'j, ka ha-mi-aul-ato ta pæræh ka makakakitil neini-æn, anna ta mirkit-ah ta neini.</FORM>
  </S>
  <S id="S3">
    <FORM>16 Aousi ta timamang ka pouh-halap ki apapad ka aousi-appa ki houpyng [kavaæu-appa] tou koula-mough [ka marouhfpa] ka rïé, ka mou-khyt ta na apad ki koulamough, ka mou-darima mou-khyt ta khyt.</FORM>
  </S>
  <S id="S4">
    <FORM>17 Ka assi pou-quan ta hala [ki karæu matæh] ka vaæu tou vannak ka rii: irou k'ma-hynna, mou-ptou-ak ra vannak, ka pa-ouh-tiri-en ta hala, ka myhkoulei ta vannak: ra pou-qu'an ta hala ki karæumatæh ka vahæu tou vannak ka vahæu, ka rourouha k'anna kasal-in hma pa-i-darie.</FORM>
  </S>
  <S id="S5">
    <FORM>18 Tou pasousou-en tyn neini-æn ki atta, kytt'ei saat ki si-bavau ni-iroua deip tyni-æn, koun, Ni-mapatei 'houni ta alak-au ka Ina, râ ouquâ pouh-halap ki rimauho tyni-æn, ka mæuæh-ah ta teni.</FORM>
  </S>
</TEXT>