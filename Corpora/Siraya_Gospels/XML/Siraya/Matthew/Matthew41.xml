<TEXT id="Siraya_Matthew41" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>tou ymmid ki keirang-en ki kidi tyn mama ki saasat ki anna.</FORM>
  </S>
  <S id="S2">
    <FORM>30 Irou k'ma-hynna pa-pammia ta Alid ki alouf ka itou-pa-poulæh hnyn ki wæ'i k'atta, ka pou-qua-auh oudamei tou ta toullou-en, assi kana papa-saoun-ah [papammia] ymoumi-æn, ka ousi-syng-kamou ki tna-msing-an?</FORM>
  </S>
  <S id="S3">
    <FORM>31 Alei ki atta, ynna pæh-kbou ki rÿh, mattæi-k'ma-hynna ki sou: Mang ta kan-au-miæn? mang ta yht-au-miæn?</FORM>
  </S>
  <S id="S4">
    <FORM>32 Alei ka kiym-en ta mamang k'atta ki Heidang. Ka kavan-an ki Raraman-oumi ka irou-tounnoun ki vullum ka mæi-æǣ-poô-kamou ki mamang k'atta.</FORM>
  </S>
  <S id="S5">
    <FORM>33 Râ maki-ouro-â kmiym ki pei-sasou-an ki Alid, ki katiktik-an-appa tyn-da, ka ymmid ki mamang katta pæä-tæuut-eihkamou-ra.</FORM>
  </S>
  <S id="S6">
    <FORM>34 Alei ki atta ynna pæh-kbou ki wæ'i ka onda-mei-ah: ka ouda-mei ki wæ'i ta ma-kbou-ah ki á teni-ah; Tæia-dludlugh ta 'æu-wǣi-'ǣi ki katt'-'e-en tyn mamadou.</FORM>
  </S>
  <S id="S7">
    <FORM>Rapapyttou ki lbægh ki soulat</FORM>
  </S>
  <S id="S8">
    <FORM>1 Ynna dming-ding [kmæih-kahier] alei ka assikamou ding-ding-auh [kmæih-kahier.]</FORM>
  </S>
</TEXT>