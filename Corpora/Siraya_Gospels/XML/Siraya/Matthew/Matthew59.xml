<TEXT id="Siraya_Matthew59" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>patei, padarang-â ki Lyttou. Ni-paki-nynno-'noumi maki-valei-da, pæ'ǣ-nynno, âppa pihga ki atta.</FORM>
  </S>
  <S id="S2">
    <FORM>9 Ynna taammia ki kym, ki malitouk, ki æu'a lava tou 'æitoumi ka rypiryp.</FORM>
  </S>
  <S id="S3">
    <FORM>10 Ynna [ammia] ki lavat tou darang, ki rourouha ki pou-louvo-en, ki tatapil, ki houkar lava. Ka mangal-ah ta tama-iroung ki ka-kannin tyn-da.</FORM>
  </S>
  <S id="S4">
    <FORM>11 Tou æuma toumamang ka tou keirang-en tou koussing-an-lava ka sa-rarbo-ei-moumi, tmeita-lighâ ti mang ta mangal tou hynna: ka itou-qua-hynna, tou kidi ki darang-ei-moumi.</FORM>
  </S>
  <S id="S5">
    <FORM>12 Dou sa-rarbo-kamou tou tallagh, mamau-â tah-kapis ki anna.</FORM>
  </S>
  <S id="S6">
    <FORM>13 Ka rou mäângal ta tallagh nda, mou-qua-al-ato ta reia-oumi hynna: ka rou assi mångal, doumiaka sa-likough-al-ato ymoumi æn ta reia-oumi.</FORM>
  </S>
  <S id="S7">
    <FORM>14 Ka rou timamang ta assi makou-ta tallagh ymou-mi-æn, ta assi-appa millingigh-ah ki sou-oumi, rou d'marang-kamou tou tallagh tou æuma lava k'anna, t'aptapei ta rapoul ki rahpal-oumi.</FORM>
  </S>
  <S id="S8">
    <FORM>15 Dilligh koun-nau-kamou râ, kafaoun-eih Imaua ki pahahavouvoung ta pourough ki Sodoma ki Gomorra tou wæ'i ki pæpæmæmæ'en ki 'æuma k'anna.</FORM>
  </S>
</TEXT>