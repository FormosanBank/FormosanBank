<TEXT id="Siraya_Matthew53" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>9 Ka tou hali-daeu-en ti Jesus hynna, ni-kmytta ki voual ka miroung tou tallagh ki'ahimhgan, ka ti Mattheus ki nanang: ka nik'ma tyni-æn, Mææuæug-a jauan. Ka rou ni-æhpit ni-mææuug tyni-æn.</FORM>
  </S>
  <S id="S2">
    <FORM>10 Ka ni-k'ma'to-hynna dou miroung mavok tou tallagh [ti Mattheus], kytt'ei mabatoung ki tama-imigh ki tama-kavarau-appa ni-iroua ni-sâl ti Jesus-an ki Pæhtatæutæu-en-appa tyn.</FORM>
  </S>
  <S id="S3">
    <FORM>11 Ka rou ni-kmytta [ki atta] ta Farizéen, ni-k'ma ta neni ki Pæhtatæutæu-en tyn, Kaumang ka mi-sâl mavok ta Tama-mahtatæutæuuh ymoumi-æn ki tamaimuh ki tama-kavarau-râ?</FORM>
  </S>
  <S id="S4">
    <FORM>12 Irou ka millingigh ta ti Jesus [ki atta], ni-k'ma neini-æn, Manga neini-æn ka madarikæh ta tama-simimia ki mâlam, ka dyk alei ki assi mariang ki voual.</FORM>
  </S>
  <S id="S5">
    <FORM>13 Ra ouqu'auto papahtæu-tæu-anei, ka mang ta atta, Kaharumman ta kamoei-en-au, assi paphgik-an. Kassi-koh irou-ato ki tætæǣm-au-mau ta matiktik, râ tama-kavarau-appa tou si-lal'an.</FORM>
  </S>
  <S id="S6">
    <FORM>14 Tou kidi k'anna ni-irou-a tyni-æn ta Pahtatæutæu-en ti Joannes, koun, K'aumang ka vounavounei-kame mirkit ta emiæn</FORM>
  </S>
</TEXT>