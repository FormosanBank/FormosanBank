<TEXT id="Siraya_Matthew92" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>Ka sasat kytti-æn'æb'ki rymä ki</FORM>
  </S>
  <S id="S2">
    <FORM>lbægh ki soulat.</FORM>
  </S>
  <S id="S3">
    <FORM>1 Tou kidi k'anna ni-iroua ti</FORM>
  </S>
  <S id="S4">
    <FORM>Jesus-an ta Mako-sasoulat</FORM>
  </S>
  <S id="S5">
    <FORM>ki Fariséen-appa ka ni-makka-Je-</FORM>
  </S>
  <S id="S6">
    <FORM>rusalem, ka k'ma,</FORM>
  </S>
  <S id="S7">
    <FORM>2 Ka'umang ka kmaarough</FORM>
  </S>
  <S id="S8">
    <FORM>ta Pahtatæutæu-en-ohou ki na</FORM>
  </S>
  <S id="S9">
    <FORM>pæǣ-tatounnoun ki mamoumou,</FORM>
  </S>
  <S id="S10">
    <FORM>ka assi madinau ki rima nein, dou</FORM>
  </S>
  <S id="S11">
    <FORM>kman-ah ki paoul?</FORM>
  </S>
  <S id="S12">
    <FORM>3 Râ teni ta ni-mattæ'i-vli</FORM>
  </S>
  <S id="S13">
    <FORM>k'ma neini- æn, Ka'umang ka kma-</FORM>
  </S>
  <S id="S14">
    <FORM>arough-appa-kamou ki pakou-</FORM>
  </S>
  <S id="S15">
    <FORM>sou-en ki Alid ki na pæ'ǣ-tatou-</FORM>
  </S>
  <S id="S16">
    <FORM>noun-oumi?</FORM>
  </S>
  <S id="S17">
    <FORM>4 Ka ni-makou-sou ta Alid,</FORM>
  </S>
  <S id="S18">
    <FORM>kma, Milligh-ah kow ti Amau-hou-</FORM>
  </S>
  <S id="S19">
    <FORM>en ti Jnau-hou-en: ka, Timamang</FORM>
  </S>
  <S id="S20">
    <FORM>ta mahkou-avavagh ki Raraman</FORM>
  </S>
  <S id="S21">
    <FORM>ki Rarenan [tyn] pakapatei-eih ta</FORM>
  </S>
  <S id="S22">
    <FORM>teni.</FORM>
  </S>
  <S id="S23">
    <FORM>5 Râ k'ma-kamou ta ymoumi,</FORM>
  </S>
  <S id="S24">
    <FORM>Timamang ta k'ma-ah hynna ki</FORM>
  </S>
  <S id="S25">
    <FORM>sou ti Ama [tyn-nen lava] ti jna</FORM>
  </S>
  <S id="S26">
    <FORM>[tyn-nen lava] pæpæpa [ta anna]</FORM>
  </S>
  <S id="S27">
    <FORM>kamamang ka papou-than-ei-mau</FORM>
  </S>
  <S id="S28">
    <FORM>kow, ka assi milligh-ah ki Rara-</FORM>
  </S>
  <S id="S29">
    <FORM>man tyn lava ki Rarenan tyn lava,</FORM>
  </S>
  <S id="S30">
    <FORM>[teni ta imsing-milligh.]</FORM>
  </S>
  <S id="S31">
    <FORM>6 Ka ni-paha-hnynno-kamou</FORM>
  </S>
  <S id="S32">
    <FORM>[kma hynna ki sou] ki ni-pakou-</FORM>
  </S>
  <S id="S33">
    <FORM>sou-en ki Alid ki na pæ'ǣ-tatou-</FORM>
  </S>
  <S id="S34">
    <FORM>noun-oumi.</FORM>
  </S>
</TEXT>