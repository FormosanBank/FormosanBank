<TEXT id="Siraya_Matthew60" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>16 Kytt'ei pa dingi-ennau-kamou mama ki joeko tou tamæuh ki louang ka mihakub: Anna ta matallahkau-â mama ki voelei, paka-saat-â [ki rÿh] mama ki dæuh.</FORM>
  </S>
  <S id="S2">
    <FORM>17 Saou-kavier râ ki ka'æuloung: alei ka pæ'ǣ-tounnoun-ah ymoumi-æn tou paæuklaklan maki-sâl ki sou, ka pa-ængat-ah ymoumi-æn tou paæui-sasâllan nein-da.</FORM>
  </S>
  <S id="S3">
    <FORM>18 Ka'ad-auh-kamou tou Tæi-sou ki pourough tou Mei-sasou-appa ka Si-bavau alei jau-an, alei ki hgeil-in tiktik neini-æn ki Heidang-appa-râ</FORM>
  </S>
  <S id="S4">
    <FORM>19 Irou-râ pæ'ǣ-tounnou-ah ymoumi-æn, ynna ma-vouskar ki rÿh, mamang lavà, kamang lavà ta pasousou-ei-moumi. Ka pourarÿh-an-eil-ato pi-'æ tou kidi ki tælei k'anna ymoumi-æn, ka kamang ta pasousou-ei-moumi-râ.</FORM>
  </S>
  <S id="S5">
    <FORM>20 Ka assi ta ymoumi ka masousou, râ Joep-an-appa ki Raraman-oumi, ka mattæi-rarÿh ki sou ymoumi-æn.</FORM>
  </S>
  <S id="S6">
    <FORM>21 Ka pæ'ǣ-tounnoun-ah ta [saät] ki tæ'i-appara ki tæ'i-appara tyn tou kapatei-an, ta Raraman ki Alak tyn, ka makou-douma-ah ta alalak ki tæi-alalak [neini-æn,] ka luhpouh-ah neini-æn.</FORM>
  </S>
</TEXT>