<TEXT id="Siraya_Matthew27" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>mou-nounang ti Jesus tou Saidd ki vaoung ki Galilæa, ni-kytt-'an tyn ta rarouha ki mahta-tæ'i-appa-ra, ta ti Simon ka Petrus ki siouwa, ti Andreas-appa ka tæ'i-appara tyn, ka smaki-vaoung ki rarei-houl (ka na-tama-'ou-d'llum ta neni.)</FORM>
  </S>
  <S id="S2">
    <FORM>19 Ka ni-k'm-'ato-hynna nei-ni-æn, mæu-æuu-hâ jau-an, ka pa-sih-qua-au-mau-kamou pa-'ou-d'llum ki kaæuloung.</FORM>
  </S>
  <S id="S3">
    <FORM>20 Ka dou madys atta-ral ki rarei-houl, ni-æu-æuug-han nein-tyni-æn.</FORM>
  </S>
  <S id="S4">
    <FORM>21 Heirou ka ni-mali-deua ta teni makka-qua-hynna, ni-k'ytt'an tyn ta rarouha ki mahta-tæ'i-appa-ra ka pani, ta ti Jakobus [k'allak] ti Zebedæus, ti Joannes-appa ka tæ'i-appara tyn touh-para ti Ama nein ka ti Zebedæus tou avang si-ä-papat ki k'akæuæur nein, ka ni-t'æt'æ-æm tyn ta teni.</FORM>
  </S>
  <S id="S5">
    <FORM>22 Ra neni k'anna dou ni-ma-dys d'marang ki avang ka talou, ki Raram'an-appa nein, ni-mæu-'æuugh tyni-æn.</FORM>
  </S>
  <S id="S6">
    <FORM>23 Ka ni-hmæ-veiæh tau-ryt-toung ta ti Jesus tou ymmud ki Galilæa, mahtatæutæuugh tou Pæui-sa-saäl-en nein, matta-sasou ki Ha-gnau ka Mariang ki Pei-sasou-an, pæh-darkiagh ymmid ki maälam, ymd-appa ki mi-væuǣloung tou tautau-an.</FORM>
  </S>
</TEXT>