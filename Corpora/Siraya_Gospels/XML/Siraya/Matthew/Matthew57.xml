<TEXT id="Siraya_Matthew57" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>34 Râ ni-koumma ta Farizéen, Padarang-en tyn ta Lyttou ki Si-bavau ki Lyttou-Lyttou.</FORM>
  </S>
  <S id="S2">
    <FORM>35 Ka ni-mou-beiæh mou-ryt-toung ta ti Jesus ki ymmid ki mæiæuma-æuma ki keirang-en ki ka-ousing-an-appa mahtatæutæuuh tou pæui-sa-sal-an nein matta-sasou ki Hahnau ki Pei-sasou-an, simimia-appa ymmid ki maälam, ymd'-appa ki mææuahyng tou tautau-an.</FORM>
  </S>
  <S id="S3">
    <FORM>36 Ka dou kakytt'an tyn ta makoi-lalaulau, ni-ouhangh mara-rÿh maharum neini-æn, alei ka ni-pasi-bain ta neni pasaboak mama ki joeko ka äousi ki kmaka-ding.</FORM>
  </S>
  <S id="S4">
    <FORM>37 Anna ta ni-k'ma ki Pæhtatæutæu-en tyn, Irang ta kaäjam-in, râ matiting ta tama-iroung.</FORM>
  </S>
  <S id="S5">
    <FORM>38 Anna ta tmoumimia ki Meirang ki ajam-an ka riæuri-oung-eih tyn madingi ta mai-roung-ah tou ajam-an tyn-râ.</FORM>
  </S>
  <S id="S6">
    <FORM>Kasasat kyttiæn ki lbæh ki soulat.</FORM>
  </S>
  <S id="S7">
    <FORM>1 Irou ka ni-tætææm tyn [paouqua] tyni-æn ki Pæhtatæu-tæu-en tyn ka sasat kyttien æb ki rouha, niphæn tyn neini-æn ki kailhg-en ki padarang-auh ta joep-an ka assi matikanagh [ki rÿh]</FORM>
  </S>
</TEXT>