<TEXT id="Siraya_Matthew37" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>mamoei makou-tohkouko ma kou-Alilid tou Pæui-sasaal-an tou vikour-appa ki dara-darang-ra, alei ka mæmæ'-æh ki kaeuloung. Dilligh koun-nau-kamou-râ, ka nimaki-kaha maki-valei ki ni-ou-va-varg-han nein.</FORM>
  </S>
  <S id="S2">
    <FORM>6 Râ ymhou, dou makou-Alilid-kow, mou-rbo-a tou yhkaquaen-hou ka tou rbo, ka dou ni-illub kow ki alub oho, makou-Alilid-a ki Raraman-oho ka tou dung, ka Raraman oho ka kmi-dung kmytta, pæ'ǣ-likouh-ah pæ'ǣ-vli ymhou-an tou panæh-da.</FORM>
  </S>
  <S id="S3">
    <FORM>7 Tou pakou-alilid-noumi ynna makou-haradouhat mama ki Heidang; ka pæu-raryh neini-æn ka tna-harum-meih papaki-valei alei ki pakou-rarinoug-han nein.</FORM>
  </S>
  <S id="S4">
    <FORM>8 Ynna k'ma-hynna ki kidi neini-an: ka moum'ha ta Raramannoumi, ka mæi-æäpoo-kamou ki mamang, rou assi-appa-kamou tmoumimia tyni-æn.</FORM>
  </S>
  <S id="S5">
    <FORM>9 Alei ki atta makou-Alilid-a makou-k'ma-hynna: Raman-jan ka itou-tounnoun kow ki vullu-vullum; Pakou-tiktik-auh [loumoulouh] ta Nanang-oho.</FORM>
  </S>
  <S id="S6">
    <FORM>10 Pa-irou'au ta Pei-sasou-an-oho. Paämt-au ta kamoei-en-hou, mama tou tounnoun ki vullum, k'ma-hynna tou Næi.</FORM>
  </S>
</TEXT>