<TEXT id="Siraya_Matthew23" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>mariang, t'aghta-aul-ato maryng tou apoei</FORM>
  </S>
  <S id="S2">
    <FORM>11 Ti jau ta mæulough ymou-mi-æn ki raloum tou si-lala-an; Ra teni ka si-æuh jauwan mou-qua ta marareih maligh iau-an, ka assi koh tou keirang-an mei-qua ki tatapil tyn-da; teni ta mmæuloug-ah y-moumi-æn ki I-oep-an ka Dlligh Matiktik, ki apoei-appa-ra</FORM>
  </S>
  <S id="S3">
    <FORM>12 Ka varakou tyn pei-qua'n ki rima tyn, ka paka-kouptigh-ah ki dæddæddæ-en-tyn, ka palilid-duah tyn ta yroung tou kouvau: Houdægh-da pa-yllamag-euh tyn tou apoei ka assi hmahei pa-'i-ougp-pun.</FORM>
  </S>
  <S id="S4">
    <FORM>13 Tou kidi kanna ni-irouä ta ti Jesus makka-Galilæa tou Jordaan ti Joannes-an, alei ka pa-'æu-loug-eih tyn tyni-æn.</FORM>
  </S>
  <S id="S5">
    <FORM>14 Ra ni-ouhang mavagh ta ti Joannes tyni-æn, koun-hia; Kidi-atou-mau ka 'æulough-ei-mhou-koh, ka iroua kow mou-qua jau-an?</FORM>
  </S>
  <S id="S6">
    <FORM>15 Ra ni-mattæ'i-vli ta ti Jesus k'ma tyni-æn; Mous-sâ hnyn, ka kidi-ato ymit-'æn ta k'ma-hynna ka pam't-au-mytta ta katiktik-an ka ymmud. Anna ta ni-mous-ato tyni-æn.</FORM>
  </S>
  <S id="S7">
    <FORM>16 Irou ka ni-'æuloug-han ra ti Jesus, madys ni-mah-dakkin</FORM>
  </S>
</TEXT>