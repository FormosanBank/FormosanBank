<TEXT id="Siraya_Matthew62" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>mamang-appa ka illingigh-'noumi tou tangyrra, patta-sasou-eito tou apang.</FORM>
  </S>
  <S id="S2">
    <FORM>28 Ynna mahtakout ki lmalpough ki voual, ka assi pis-ilpough paka-patei ki vatti: Râ masaoun-â mahtakout ki maligh smidada ki voual ki vatti tou kalæu'æu-en.</FORM>
  </S>
  <S id="S3">
    <FORM>29 Assi kaua papeila'n ki laumari ka saäsat ta 'kyrri ka rourouha? Ka assi 't-næi ta saäsat ki anna dou ynnang-en ki Raramanoumi.</FORM>
  </S>
  <S id="S4">
    <FORM>30 Ka ni-tauki-ymd-in kuhting ta voukugh tou vongo-oumi.</FORM>
  </S>
  <S id="S5">
    <FORM>31 Anna ta, ynna mahtakout, ka siouro-kamou tou vavau ki kidi ki 'kyrri ka madadagh.</FORM>
  </S>
  <S id="S6">
    <FORM>32 Anna ta, timamang ta pouh-tatourou-tourough-ah pou-pænæh jau-an tou æmæh ki kaæu-loung, pouh-tatourou-tourouh-au-mau tyni-æn tou æmæh ki Raraman-an ka tou tounnoun ki vullu-vullum.</FORM>
  </S>
  <S id="S7">
    <FORM>33 Râ timamang ta rmau-ah jau-antou æmæh ki ka'æuloung, teni ta r'au-an-ei-mau tou æmæh ki Raraman-au ka tou tounnoun ki vullu-vullum.</FORM>
  </S>
  <S id="S8">
    <FORM>34 Ynna pou-kidi pou-rÿh ka irou'ato-koh ki ad-au-mau ta reia tou Næi: Assi-koh irou-'ato ki adau-mau ta reia, râ tyrrau-appa.</FORM>
  </S>
</TEXT>