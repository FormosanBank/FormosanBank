<TEXT id="Siraya_Matthew55" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>19 Ka rou ni-æhpit ta ti Jesus, ni-mæuæuugh tyni-æn mou-lam ki Pæhtatæutæuuh-en tyn.</FORM>
  </S>
  <S id="S2">
    <FORM>20 Ka kytt'ei ta Ina ka tæuæmag-han makka-fat kytiæn ab 'ki rouha ki tauil, dou mou-rikour mou-ææugh, ni-smoukla ki na papydpyd ki koulamough tyn.</FORM>
  </S>
  <S id="S3">
    <FORM>21 Ka ni-mattæi-mado tyni-æn, rou sou-dyk-en-au smoukla ki koulamough tyn, dou miaka'ddæ-rikæh-ah-koh.</FORM>
  </S>
  <S id="S4">
    <FORM>22 Ka rou ni-mææuvering ta ti Jesus, ni-kmyta tyni-æn k'ma, Pæhs'hut-â timi, ni-paka-riang ymhou-an ta tnamsingan-oho. Ka ni-padarikæh-in ta Ina na tou kidi ki tælei k'anna.</FORM>
  </S>
  <S id="S5">
    <FORM>23 Irou ka irouato ta ti Jesus tou talagh ki Si-bavau, ni-kytt'an tyn ta mei-paringid ki kabatoung-an-appa ka saängsang,</FORM>
  </S>
  <S id="S6">
    <FORM>24 Ni-koumma neini-æn, D'maranga, k'assi ni-mapatei ta tmat-oul, râ matta'æu-dyk merip. Ka ni-mau-ak-ak-ak mattaua tyni-æn.</FORM>
  </S>
  <S id="S7">
    <FORM>25 Irou ka ni-padarang-en tyn pa-sa-mamala ta kabatoung-an, ni-sa-rarbo, ka ni-mei-yttil tou rima tyn: ka ni-æhpit ta tmat-oul:</FORM>
  </S>
  <S id="S8">
    <FORM>26 Ka ni-mæ-veiæh masouni ta kalauakau k'atta tou ymmid-appa ki pourrough k'anna.</FORM>
  </S>
</TEXT>