<TEXT id="Siraya_Matthew49" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>dægh ymmid neini-æn ka assi mariang ki voual.</FORM>
  </S>
  <S id="S2">
    <FORM>17 Alei ka pam't-aul-ato ta na sou ki Tama-mattæi-tan ka ti Esajas, ka k'ma, Ni-'ara tyn pouhalap tyni-æn ta assi kafah-kit-eneta, ka tub'bhgan tyn ta kaalam-[eta.]</FORM>
  </S>
  <S id="S3">
    <FORM>18 Tou kakytt'an ti Jesus ki mabatoung ki makoi-lalaulau ka tou ritoung tyni-æn, ni-padingi-en tyn pa-ou-arogh patau-avang.</FORM>
  </S>
  <S id="S4">
    <FORM>19 Ka ni-iroua tyni-æn saat ki Makou-sasoulat, ka ni- k'ma tyni-æn, Tama-matautauugh, ǣæuæug-au-mau kow mang ta sahkaqua-ei-'mhou.</FORM>
  </S>
  <S id="S5">
    <FORM>20 Ka ni-k'ma ta ti Jesus tyni-æn; Akou-lbas ta mamei hanna, akou-laulau ta ajajam ka [fæuæbugh] tou vullum: râ äousi ki mamang ta Alak ki kaeuloung ka pakih-qua-eih ki voung-o tyn.</FORM>
  </S>
  <S id="S6">
    <FORM>21 Kapani [ki vouel] ka nipæhtæutæu-en tyn, ni-k'ma tyni-æn, Meirang, hahei-koh ki ouqu'ei-mau si-ouro rmavak ki Raraman-au.</FORM>
  </S>
  <S id="S7">
    <FORM>22 Râ ni-kma ta ti Jesus tyni-æn, Mææuæugh-a jau-an, nda pa-ravak-â ki patei, neini-æn ka ni-mapatei.</FORM>
  </S>
  <S id="S8">
    <FORM>23 Irou ka ni-mou-avang ta teni, ni-mææuugh tyni-æn ta Pahtatæutæu-en tyn.</FORM>
  </S>
</TEXT>