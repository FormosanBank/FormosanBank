<TEXT id="Siraya_Matthew35" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>42 Piǣ-æ tyni-æn ka tmou-mimia ymhou-an-ra, ka ynna dmi-kour ki mamoei mi-bæǣ ymhou-an.</FORM>
  </S>
  <S id="S2">
    <FORM>43 Ni-millingigh ta fou, Kavæango-au-mhou ta rarouma-hou râ, ka kava-hier-au-'mhou ta mæveuugh iymhou-an.</FORM>
  </S>
  <S id="S3">
    <FORM>44 Râ ti jau ta massousou ymou-mi-æn, Kavæango-au ta mæveuuh ymoumi-æn, mattæ'i-riang-â nei-ni-æn ka mahkö-avavagh ymou-mi-æn-râ, kari-ang-ei neini-æn ka mavahier ymoumi-æn, mako-ali-lid-â alei neini-æn ka smamuk ka kmou-dyllough ymoumi-æn-ra.</FORM>
  </S>
  <S id="S4">
    <FORM>45 Alei ka alalak-ah-kamou ki Raraman-oumi ka ǣia-toun-noun ki vullu-vullum. Ka pæ-æu-tætiag-hin tyn ta wǣi neini-æn ka assi mariang, neini-æn-appa ka mariang ki rÿh, ka pa-oudal-en tyn neini-æn ka matiktik, neini-æn-appa ka assi matiktik.</FORM>
  </S>
  <S id="S5">
    <FORM>46 Ka rou kavæangō-'noumi neini-æn ka mavæangō ymoumi-æn, ka mang ta ouvavar'g-han-nou-mi? Assi kaua k'ma-hynna ki kidi ta Tama-'imugh?</FORM>
  </S>
  <S id="S6">
    <FORM>47 Irou ka dyk-kamou rmaja tmabe ki tæ'i-ä-ppara-oumi, ka mang ta pei-saoun-en-noumi ki tau ka rarouma? assi kaua k'ma-hynna ki na ringei ta Tama-imugh?</FORM>
  </S>
</TEXT>