<TEXT id="Siraya_Matthew44" xml:lang="fos" source="Siraya Bible, Matthew gospel" copyright="public domain" citation="" BibTeX_citation="">
  <S id="S1">
    <FORM>15 Râ Saou-kavier-â ki mattæi-tan mattæi-harang ka iroua ymoumi-æn tou pamammi-'en ka na jocko, râ tou-rbo-appa [mamaki] kmkakan joekko ta neni.</FORM>
  </S>
  <S id="S2">
    <FORM>16 K'alang-au-moumi ta neni tou voua nein-ra. Pia-sâl-en kaua pihtygh ta karæumætæh tou adad-dum-an? ki kamaija lava tou eyhg-au-an?</FORM>
  </S>
  <S id="S3">
    <FORM>17 K'ma-appa hynna ymmid ki pærænnæh ka mariang makkavoua ki voua ka mariang, pærænnæh ka assi mariang makka-voua ki voua ka assi mariang.</FORM>
  </S>
  <S id="S4">
    <FORM>18 Assi hmahei makka-voua ta pærænnæh ka mariang ki voua ka assi mariang: pærænnæh-appa ka assi mariang [assi hmahei] makka-voua ki voua ka mariang.</FORM>
  </S>
  <S id="S5">
    <FORM>19 Ymmid ki pærænnæh k'assi makka-voua ki voua ka mariang tætætæ-en-ato ka-aryng-ato tou apoei-ra.</FORM>
  </S>
  <S id="S6">
    <FORM>20 Anna ta k'alang-au-moumi tou voua nyn ta neni.</FORM>
  </S>
  <S id="S7">
    <FORM>21 Assi sa-rarbo-ah tou Peisasou-an ki tounnoun ki vullu-vullum ta mæi-bouvoual ka ma-nanang jau-an Meirang, Meirang: râ dyk tyni-æn ka ahqua ki kamoei-in ti Rama-au ka æ'iä-tounnoun ki vullu-vullum.</FORM>
  </S>
  <S id="S8">
    <FORM>22 Mabatoung ta kmæ'igh</FORM>
  </S>
</TEXT>