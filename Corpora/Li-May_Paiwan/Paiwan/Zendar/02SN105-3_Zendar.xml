<TEXT id="Li-May_PwnZendar_02SN105-3" xml:lang="pwn" source="Li-May Paiwan Data, Participant Zendar, file 02SN105-3" audio="02SN105-3 Zendar.wav" copyright="" citation="" BibTeX_citation="">
    <S id="a1">
        <FORM>kasicuacuayan, izua aza pinaka ti salavan a 'adav a cemas, ayanga tu si'atia si'atian ta cawcau, 'aw penili' ta djuadjuay a 'ipu, </FORM>
        <AUDIO start="2.176" end="20.499"/>
    </S>
    <S id="a2">
        <FORM>sa alang tu tjara macidjilj a u'aljay kata vavayan a pinaru cawcau a malang tu i ta 'ipu,</FORM>
        <AUDIO start="20.499" end="31.352"/>
    </S>
    <S id="a3">
        <FORM>sa djapesi a venalidi a papunasi, a papuvava papuvavaki aza inalang a 'ipu a kina kinacavacavan katua kinemeneman, vinarungan,</FORM>
        <AUDIO start="31.411" end="50.205"/>
    </S>
    <S id="a4">
        <FORM>kemasitazua 'inatian tu katjenasiyananga a cawcau, sa inika mavavetjekanga nasi nua cawcau, sa palalautanga a maudaudalj a mirazek mirazerazek.</FORM>
        <AUDIO start="50.293" end="72.440"/>
    </S>
    <S id="a5">
        <FORM>aicu a kinasizuanan a tinagiljan na cawcau, i ta pinili' na cemas a 'adav, tu papucekelj, sa patagilj a 'emati a seman aljak ta vavayan kata u'aljay tu si'acuvungan ta sinise sinisekaulj, na cemas a sengesengan.</FORM>
        <AUDIO start="72.489" end="97.923"/>
    </S>
    <S id="a6">
        <FORM>ayatua madadetanan a djamu' niamadju a marecekelj, azua a sinipualjak a u'aljay kata vavayan i ta cungal a pina pinumacan, pakasarekuya aravac ta sikipakakudanan. </FORM>
        <AUDIO start="97.923" end="118.615"/>
    </S>
    <S id="a7">
        <FORM>saka pitasiki'ecevan ta sikavaljutan, pini pinaru pinarumaljanga i kacauwan sinipaljiazuanga sikudan na cawcau sa zinululjanga namasan pazangal a kakeljangan tua sikudan na cawcau.</FORM>
        <AUDIO start="118.615" end="146.922"/>
    </S>
    <S id="a8">
        <FORM>kame'acanga za mareka aljak, izua i dedet ta uma' a karakudakuda, tazua nasedet a kalevelevan ta kadjunangan, </FORM>
        <AUDIO start="146.922" end="161.230"/>
    </S>
    <S id="a9">
        <FORM>sika maculju aravac a cedas na 'adav, ka maisu a ka maisu ta va'u, ayatua masaljiateku ljiateku angata 'adav, azua a sipaisuisu a 'aselu, nu cidingen a paljiavavaw secugcug sakamaya ta kalevelevan, </FORM>
        <AUDIO start="161.269" end="187.461"/>
    </S>
    <S id="a10">
        <FORM>ljakua izua aza napenakaleva ka ljevavav sa ljeteku a maisuisu, pina pinaljiavavavanga a cemukes a kalevelevan, 'aw maitazuanga sa masualapanga pazangazanga pazangalanga a pacugan</FORM>
        <AUDIO start="187.461" end="214.846"/>
    </S>
    <S id="a11">
        <FORM>ljakua, ayatua i ta cungal a pinakumacan nu tjema nu tjematjukutjukun ta 'ipu, aza 'ipu kata tjatjukun secugcug sakamaya ta maca. </FORM>
        <AUDIO start="214.923" end="232.692"/>
    </S>
    <S id="a12">
        <FORM>ka vililjanga, semata 'uluanga a maca niamadju, sa masualapanga sikamasanmusalj a pazangazan pazangazanga pazangazangal a pacugan.</FORM>
        <AUDIO start="232.769" end="250.307"/>
    </S>
    <S id="a13">
        <FORM>a pa'ulid a sikesan ta vasa ta vurati pakakedri nu kemesa, kumalji nu kemesa ta va'u tavatan a sikesan, ljakua ka matu gaduanga a djinumuljan tua lami niamadju, </FORM>
        <AUDIO start="250.384" end="276.230"/>
    </S>
    <S id="a14">
        <FORM>sa kinemenem tu pakaliav a kemesa, sa 'emava sa 'emavad tua va'u sa kesa pituapariyuk, anema a keljang tu minselak aza a kinsa a va'u, </FORM>
        <AUDIO start="276.577" end="294.115"/>
    </S>
    <S id="a15">
        <FORM>meliav sa kapelju' a uma' sa mulavilavi'anga pasa paljing kata 'ezung, 'aw tazua matjukamuravilavilad a cawcau, 'aw tazua matjuka matjukamavilavilad a cawcau, sa izua namacay tazua. </FORM>
        <AUDIO start="294.192" end="317.884"/>
    </S>
    <S id="a16">
        <FORM>kemasi taicu a siniselapay a cinalivatan. aza navaljut a nakica'uananga tasitu sitingtingan nu kemesa ta va'u, saka meru'aca meruca meruca'uca'uanga tiamadju a tjivilivililj a cawcau.</FORM>
        <AUDIO start="317.884" end="344.384"/>
    </S>
</TEXT>
