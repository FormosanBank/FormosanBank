<TEXT id="Li-May_PwnZendar_02SN108-3" xml:lang="pwn" source="Li-May Paiwan Data, Participant Zendar, file 02SN108-3" audio="02SN108-3 Zendar.wav" copyright="" citation="" BibTeX_citation="">
    <S id="a1">
        <FORM>izua aza marekaka, vaikan na kina kata kama a semavavua a kipusengesengan. ka semavavuavua inadju' aza madrusa a marekaka.</FORM>
        <AUDIO start="2.147" end="16.558"/>
    </S>
    <S id="a2">
        <FORM>sa 'a'ivui, “uri vaikamen a sema vavua, uri siuljayamen, sa tisun a tjavulung, kisacunguljianga a sukaka.</FORM>
        <AUDIO start="16.558" end="30.323"/>
    </S>
    <S id="a3">
        <FORM>nu masulem kezekezuanga a paljing. maya a semu'elje'eljev a pa'eteleng,” ayain aza ayain aza marekaka.</FORM>
        <AUDIO start="30.324" end="42.441"/>
    </S>
    <S id="a4">
        <FORM>kamasulem, tiamadju a marekaka i paljing a kemaljavaljava tua kama tua kina, tu uri mangtjez tu ini? cuayanga a kemaljavaljava, ini ka mangtjez a kama katua kina.</FORM>
        <AUDIO start="42.647" end="61.411"/>
    </S>
    <S id="a5">
        <FORM>ka 'ezemezemetjanga pacun a kemasi cadja a sapuy nu nu tjacuay tjamakeljang azua sapuy.“usizanga uzaianga tjia kina kati kama a namasi sapuy a mangtjengtjez,” aya ti tjavulung.</FORM>
        <AUDIO start="61.440" end="85.411"/>
    </S>
    <S id="a6">
        <FORM>sa izua tiamadju a kemaljavaljava i paljing, manu djemaljun azua sapuy, ini ka cawcau, mavan a teljar na 'ucivauvau. tazua namasuram tiamadju!</FORM>
        <AUDIO start="85.470" end="100.941"/>
    </S>
    <S id="a7">
        <FORM>sa 'eljevi a si'eljevan sa kezekezi sa kata'ed. 'aw, ta'edu ta'edanga tiamadju, manu izua a cemugecug ta paljing “kualjak, su'eljeviaken!” aya zua ti sa cumay.</FORM>
        <AUDIO start="100.971" end="123.118"/>
    </S>
    <S id="a8">
        <FORM>“timasun?” aya zua tjavulung a kivada'. “sukinaken!” aya temevela, “ini ka namata ini ka namaitazua ljingav ni kina, mageljengsun aravac,” aya ti tjavulung. “sukinaken angata lja, su'eljeviaken.”</FORM>
        <AUDIO start="123.118" end="150.676"/>
    </S>
    <S id="a9">
        <FORM>sa aza ljingav nimadju namakeljitanga, inianga ka geljegeljeng, “su'eljeviaken kualjak, salilimanga sa ta'edangaken auta!” aya ti cumay a mumalj.</FORM>
        <AUDIO start="150.764" end="169.706"/>
    </S>
    <S id="a10">
        <FORM>“ini ka kukinasun, vute'ite'ilj a sukula, sa 'ucengecengel a kula ni ku ni kina.” aya ti tjavulung, sa ini ka su'eljevi su'eljevan. sa vaik a kicacadja a 'emucengel ta kula ti cumay.</FORM>
        <AUDIO start="170.823" end="192.588"/>
    </S>
    <S id="a11">
        <FORM>“ti kina angata!” aya ti tjavulung sa su'eljevan. ti cumay puarut a sema 'erengan.</FORM>
        <AUDIO start="192.882" end="202.412"/>
    </S>
    <S id="a12">
        <FORM>ka 'emereng azua ti cumay i ta putuputung, pinivecekadananga a tjaljaljak, sa ljaviljavingananga azua a tjavulung.</FORM>
        <AUDIO start="202.559" end="213.206"/>
    </S>
    <S id="a13">
        <FORM>ka cuayanga lemangda ta 'aruce'uce'uc ti tjavulung, “anema a sukakanen kina?”</FORM>
        <AUDIO start="213.324" end="221.971"/>
    </S>
    <S id="a14">
        <FORM>“kemakakanaken ta 'arizang, palisi a keman ta palisi a keman a kakedrian, ta'edu a kirimu!” aya ti cumay, kacuayanga muri cecelen azua a tjaljaljak na kaka ni tjavulung.</FORM>
        <AUDIO start="222.235" end="240.853"/>
    </S>
    <S id="a15">
        <FORM>“ainuanga a kukaka, kina? aya aza ti tjavulung, sa cecelen na tjavulung a kaka a makaputung, neka uta!</FORM>
        <AUDIO start="240.853" end="252.764"/>
    </S>
    <S id="a16">
        <FORM>manu marekutjanga timadju, “ini ka ti kinasun, sukinananga a kukaka pai?” aya ti tjavulung, “ini, imaza i taladj ta kutjiyalj ” aya ti cumay.</FORM>
        <AUDIO start="252.852" end="268.264"/>
    </S>
    <S id="a17">
        <FORM>sa miga migacalj i sauniuni sa kavilad ti tjavulung, tazua pulingalingavanga ti tjavulung pulingalingavanga tu ini ka kina nimadju!</FORM>
        <AUDIO start="268.264" end="281.500"/>
    </S>
</TEXT>
