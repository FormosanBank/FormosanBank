<?xml version="1.0" ?>
<TEXT id="Li-May_PwnZendar_02JN106-2" xml:lang="pwn" source="Li-May Paiwan Data, Participant Zendar, file 02JN106-2" audio="02JN106-2 Zendar.wav" copyright="" citation="" BibTeX_citation="">
    <S id="a1">
        <FORM>tucu ’emacuvungangamun tua tjelu a cavilj a kinituluan, sa uri patudur a paljevavaw tua kakituluan, ulja lemaing tua tjaizua kakituluan tua ca’uan.</FORM>
        <AUDIO start="3.117" end="20.882"/>
    </S>
    <S id="a2">
        <FORM>kemasitucu ladru’anan a nu uri pakazuanan, tjara secevung tua maretimaljimalji a pazangalan, ljakua kana kezeng a tjavarung, uri makakilaud sakamaya, ika na ika nusikakuda, tjara nuvalain sakamaya!</FORM>
        <AUDIO start="21.353" end="47.794"/>
    </S>
    <S id="a3">
        <FORM>tucu seljavakaken tjanumun a kitjaulaula, izua za kuvinarungan, a kupasemalav tjanumun! kipa’enetjaken ka na’undukay, temalidu aravac!</FORM>
        <AUDIO start="48.563" end="67.437"/>
    </S>
    <S id="a4">
        <FORM>kemacalisiasianan a gemugu tua mareka mareka ngadan nua nua takumikumian (tiadjaljavan aya, tiarakacan aya, tiavulungan aya), matjatjuka matjatjuka cemabcabcab aza azua a ljemizaljizav! </FORM>
        <AUDIO start="69.342" end="102.176"/>
    </S>
    <S id="a5">
        <FORM>izua za sinan djur djemuljat a palisian, seljavakitjen tua nasemicuayan katua nasace’alj a taliduan. </FORM>
        <AUDIO start="102.237" end="116.999"/>
    </S>
    <S id="a6">
        <FORM>izua a tjemu’ulj, tjemukudr, penana’, djemuljat, venaca’, mekelj, ’emalu, pa pakuvavav, kemacakac, venangalj vena venangulj, matjatavelavelak, a mavava mavaviljic.</FORM>
        <AUDIO start="116.999" end="149.152"/>
    </S>
    <S id="a7">
        <FORM>nu maitucu a seljavak a kicapicapilj tua taliduan, makayanga a kemasizua kica’uan ta kinacalisiyanan a situ, azua a pinalingulj a djeljep zinugan tua nitjen a kinacalisiyanan a tjawcikel, pate tema temeljar tua tua tjagakku.</FORM>
        <AUDIO start="149.386" end="179.732"/>
    </S>
    <S id="a9">
        <FORM>kemasitua kini kitulu ta situcuan a vecik sisupuan a ljingav, sa makayanga a pulingalingav tua tjakakudakudan a tjara kakanen,</FORM>
        <AUDIO start="180.238" end="195.470"/>
    </S>
    <S id="a10">
        <FORM>patjara itung, patjara uma’, patjara pali palisiyan, aza tatuluan ta menalang tua vecik, izua pinarukinavatjesan, pinarucawcauan, pinaruvulungan, pinaru’adavan a maretimaljimalji.</FORM>
        <AUDIO start="195.679" end="218.704"/>
    </S>
    <S id="a11">
        <FORM>kemasicuay tu izuanga tjasikudan tu paljakev tua tjakinaizuanan a kadjunangan tua tjasikavaljutj tjasikavaljutjan.</FORM>
        <AUDIO start="218.892" end="231.547"/>
    </S>
    <S id="a12">
        <FORM>tjaljapumaljimaljiitjen tua nakina kina nakisumalji a gakku, nu kiveci kivu kicevungan tua malalumalj tua semupu tua kinacalisiyanan, i sangasangas sakamaya a pakaleva, </FORM>
        <AUDIO start="232.222" end="256.352"/>
    </S>
    <S id="a13">
        <FORM>ulja sizangalan a patulu tua tjaivilivililj a kemasi kemacalisiyanan a mapuljat, siayanga za matjaljaljak, ulja napara paraljuv a papizazaya uta. </FORM>
        <AUDIO start="256.382" end="274.588"/>
    </S>
    <S id="a14">
        <FORM>ayata i tjuma’ a i tjaljapa’ulidan a kakituluan tua kinacalisiyanan a kai.</FORM>
        <AUDIO start="275.014" end="285.308"/>
    </S>
    <S id="a15">
        <FORM>’aw timun a kitjawlaula, uljamun a nakikezeng tua nuvarung, namadaudav a mapuljat, mayayanga kipa’eteleng sa sepevaliv sa sepasaliv, mitatemezen mitatemezengu sakamaya kitulu tua nemanga a sengesengan! </FORM>
        <AUDIO start="285.352" end="312.705"/>
    </S>
    <S id="a16">
        <FORM>ulja makaya a kicevungan a venaca’ tua pazangazangal a saliman, sa mavananga kinipaparangezan nua ta’alja’aljan, tjara izua sukamangua’ nutiav nusikatjlu! namaya tucu a niapuzangalan niamen a sumatjaljaljak angata!</FORM>
        <AUDIO start="312.911" end="336.823"/>
    </S>
</TEXT>
