<?xml version="1.0" ?>
<TEXT id="Li-May_PwnZendar_02SN106-1" xml:lang="pwn" source="Li-May Paiwan Data, Participant Zendar, file 02SN106-1" audio="02SN106-1 Zendar.wav" copyright="" citation="" BibTeX_citation="">
    <S id="a1">
        <FORM>pipi! pipi! kuahau! kuahau! ayaya matu ku langedangedan a kemasi kasasavan, pakirimuaken a ljeteku sa kukemasi ’ezung a paljilji, u! iya! </FORM>
        <AUDIO start="2.029" end="18.294"/>
    </S>
    <S id="a2">
        <FORM>kukeljangen tu ti kama i iyubing, pakirimuaken a djemaulj tjay vuvu a malap ta hang, ulja makaya a temalevak tua kuahau.</FORM>
        <AUDIO start="18.352" end="31.823"/>
    </S>
    <S id="a3">
        <FORM>tazua sekauljanaken tu malap ta kacian, sa pasigalu pasigaljuin ni vuvu a cemelak, manu sinipasusu’ ni kama i maicus a kemasi taipei a siasing nimadju. </FORM>
        <AUDIO start="31.823" end="54.823"/>
    </S>
    <S id="a4">
        <FORM>matu nema a levan ni vuvu tazua, ’aw kisaseljangaken a maleva auta! aicu a ti kama i iyubing, nama matjak a tjalupun, a sinitung siniitung, a tinevavavan a utubay. </FORM>
        <AUDIO start="54.823" end="80.529"/>
    </S>
    <S id="a5">
        <FORM>aza utubay i tjai’ayav i tjailikuz izua sinan lubuk, papangaljan tua mareka tigami katua cinavuan. </FORM>
        <AUDIO start="80.529" end="93.705"/>
    </S>
    <S id="a6">
        <FORM>penaljipaljing a sematjez tua tigamianga, nakipapawlingav napasusu aravac tua sengesengan nimadju. </FORM>
        <AUDIO start="94.853" end="106.706"/>
    </S>
    <S id="a7">
        <FORM>saka ini ka puzalangezang, puljalje’el, ini ka pu’emudjalj, puvenali, kamayan sakamaya a kidelji kidjelian tjanuitjen a sematjesatjez tua tigamianga. </FORM>
        <AUDIO start="106.735" end="126.235"/>
    </S>
    <S id="a8">
        <FORM>aicu a namaitucu a namakaki’adilj a sikudan, a namitatekuan, napena’aljay aravac, mavan nu tjakakicualan a pa’ulid.</FORM>
        <AUDIO start="126.323" end="143.470"/>
    </S>
    <S id="a9">
        <FORM>maitucu aza tjawcikel ni vuvu, kapasusangas tu unem a pulu’ a caviljan, a tja’inaljan kasicuayan, neka nekanan a pacacikecikel tua ta langedangedan a kemasi tju’alja a patjara nemanga, </FORM>
        <AUDIO start="143.529" end="165.441"/>
    </S>
    <S id="a10">
        <FORM>namatjatju ’inaljanaljanitjen, nu izua pacugan, ikatjen a selangeda ikatjena seljavak, nekanan a dinva, </FORM>
        <AUDIO start="165.471" end="180.000"/>
    </S>
    <S id="a11">
        <FORM>uangka, nasemarukuya aravac a tjasikarakudan! amin a iyubing a manavenaca’ tua tjakinipaparangezan tjaimadju!</FORM>
        <AUDIO start="183.029" end="200.412"/>
    </S>
    <S id="a12">
        <FORM>ayata azua a siparecacikelan nua ’inaljan katua itju’alja, azua i sasasasavan a semupusupu a ma’acuvucuvung a tjasikatjaqaljan, mavan a tigami a kinipaparangezan tua sikeljakeljang tua sipacunan, tu namakuda kata kemudakuda i ’inaljan katu i tju’alja. </FORM>
        <AUDIO start="200.470" end="233.970"/>
    </S>
    <S id="a13">
        <FORM>pusaladj a man tigami tua timadju tiamadju a ini ka kemeljang ta ljinautian a vecik, sa izua nu pusaladj a semupu tua tigami a nia nakemasi tju’alja a tjasikata’aljan a sivitjay, </FORM>
        <AUDIO start="234.117" end="257.205"/>
    </S>
    <S id="a14">
        <FORM>izua nu seljavakitjen a ki'aivuan a ki’aivuavuan ta vuluvulung a ki'aivuavuan tua vavulungan, lemalimalima lemalimaliman sa ’ivuivu, ayata pairang tiamadju, ika maca’u ta tjakai, pazangal a mare’aivu. </FORM>
        <AUDIO start="257.205" end="286.735"/>
    </S>
    <S id="a15">
        <FORM>’aw timun a kakedrian tjara pazangal a masalu taicu a namaitucu a tjaparekiljivaljivak a pa’ulid, lja ikamun a naseljavak a tjaivilivililj!</FORM>
        <AUDIO start="286.882" end="303.176"/>
    </S>
    <S id="a16">
        <FORM>saku sanu saka nu djaljunenitjen niamadju a iyubing a sematjez tua tigami, maljimalji tjayavav sa pudjavadjavai a papupicul tu tja tua tjaiyubing!</FORM>
        <AUDIO start="304.558" end="325.793"/>
    </S>
</TEXT>
