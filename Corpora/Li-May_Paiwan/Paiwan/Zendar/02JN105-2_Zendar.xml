<TEXT id="Li-May_PwnZendar_02JN105-2" xml:lang="pwn" source="Li-May Paiwan Data, Participant Zendar, file 02JN105-2" audio="02JN105-2 Zendar.wav" copyright="" citation="" BibTeX_citation="">
    <S id="a1">
        <FORM>“tisun a na'emati, pay! ulja su'inati a kualjak a u'aljay tu nacalje'il a sikudan a patje kemeljang tua lumeljakan a sikudan nimadju,</FORM>
        <AUDIO start="2.205" end="17.588"/>
    </S>
    <S id="a2">
        <FORM>ulja narakac a kicevungan tua rekutjan, nu nakipa'ulid sa seljekuya kinipusengesengan, tjara ika uri masuram, nu namalaing namasusu a sinikarakudan, ulja kamayan a naki a nakinangua' a nakitatekuan.”</FORM>
        <AUDIO start="17.676" end="47.529"/>
    </S>
    <S id="a3">
        <FORM>ki'aungaken tjanusun, ulja sutjiniak a cemiur timadju tu ini ka kika kikavulj tua nasa nasala naseljengua' tu nasace'alj.</FORM>
        <AUDIO start="48.176" end="67.382"/>
    </S>
    <S id="a4">
        <FORM>nu tjacepeliven a kinemenem, nu uri secevung tua naseme semadjelung, napenazangal a paljavakan, ulja kica'uan a migacalj nu kicacevung nu kicevungan tua maru raljiz a selapayan,</FORM>
        <AUDIO start="67.382" end="89.970"/>
    </S>
    <S id="a5">
        <FORM>ulja sa ulja izua salimsim katua kipavala tua tiamadju a namai namitemezengan a ki'adi ki'adi'adilj tua selapayan a cawcau.</FORM>
        <AUDIO start="90.029" end="109.117"/>
    </S>
    <S id="a6">
        <FORM>pay! 'atiyu a kualjak a u'aljay, tu namasenav a vinarungan, na maljiacadja sa tjemalji'aca a kininemeneman,</FORM>
        <AUDIO start="109.206" end="127.588"/>
    </S>
    <S id="a7">
        <FORM>sa nu uri semekaulj ta 'ali'ali, ulja napakasangas a kemeljang tu kemuda a nangua' a sivaikan nimadju a menacidjiljan; sa inika angata a dremaudrav tua pinacalivalivat a pinasalivan,</FORM>
        <AUDIO start="127.705" end="149.352"/>
    </S>
    <S id="a8">
        <FORM>ulja namakaya auta a tjemi tjemi tjemilji'aca sa lema sa lemadru'an tua djalan nutiav nusikatjelu nimadju.</FORM>
        <AUDIO start="149.617" end="165.941"/>
    </S>
    <S id="a9">
        <FORM>nu napasusu a kini'aung a penuljat nimadju, uri kikavuljananaken, tu pavayan ta ca'uan a ljemikayan,</FORM>
        <AUDIO start="166.058" end="180.147"/>
    </S>
    <S id="a10">
        <FORM>ulja makarekaya a kitjumaljiyan sa nazemangal a sikipua sikipakakudan, sa ika napalangtjav a ki'aung tjaymadju a macidjilj.</FORM>
        <AUDIO start="180.205" end="195.676"/>
    </S>
    <S id="a11">
        <FORM>pay lja! ulja supagaugavan ta tjaiteku kitatekuan, ulja napa'enetj a palalau, a pita ka'ulidan nua puvaruvarung i tua sikarakudan,</FORM>
        <AUDIO start="196.293" end="214.617"/>
    </S>
    <S id="a12">
        <FORM>a pitua ka'ulidan a ca'uan i tua namacelak a kinemeneman, a pitua ka'ulidan a pupicul i tua su sulapeljan a vinarungan.</FORM>
        <AUDIO start="214.706" end="231.059"/>
    </S>
    <S id="a13">
        <FORM>nu maitazuanga, tiaken a namasan kama, temu temuluangaken a pagalju a 'ivu tu “mapu'ata a kunika a kukinaikacauwanan.”</FORM>
        <AUDIO start="231.059" end="248.117"/>
    </S>
    <S id="a14">
        <FORM>nu tjasupuin a gemalju satje kinemenem kinemenemi a pivarung, aicu a sinan vecik ta aljak, makeljang aravac a kiljivak katua puzangalan tua aljak a u'aljay.</FORM>
        <AUDIO start="248.205" end="266.794"/>
    </S>
    <S id="a15">
        <FORM>sa timadju a tjaljavavavan a kinisan sivitayan a namaligu i kacauan, lima vitju'an a na galiljegilj i ta 'avan, 'aw siki'eljing ta cem cemas a aljak a papupicul a papuvarung.</FORM>
        <AUDIO start="266.941" end="288.588"/>
    </S>
    <S id="a16">
        <FORM>ulja tjapacuali a kiljivak ta tjaljak, palemek a tjakisamulja sa tjanangua' a tjaljak a mapuljat.</FORM>
        <AUDIO start="288.764" end="301.323"/>
    </S>
</TEXT>
