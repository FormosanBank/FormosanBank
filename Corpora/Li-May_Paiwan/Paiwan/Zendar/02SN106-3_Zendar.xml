<?xml version="1.0" ?>
<TEXT id="Li-May_PwnZendar_02SN106-3" xml:lang="pwn" source="Li-May Paiwan Data, Participant Zendar, file 02SN106-3" audio="02SN106-3 Zendar.wav" copyright="" citation="" BibTeX_citation="">
    <S id="a1">
        <FORM>kasicuayan izua aza kedrikedri a ’inaljan, a ngadan djerav aya, izua aza ita ’aciljay imaza i djerav a ’inaljan, </FORM>
        <AUDIO start="1.588" end="15.470"/>
    </S>
    <S id="a2">
        <FORM>pinapungadanan tua ti siver, mavan a ljemakeljakev tua ’inaljan i djerav, izua aza namayatucu a kai a sipatjatjwcikecikel i ’inaljan, </FORM>
        <AUDIO start="15.882" end="31.382"/>
    </S>
    <S id="a3">
        <FORM>napapisepi a cemas ta lja kauvuan a ti ljamayav a parakaljay a mayatucu, pasusu tua ku sinipazazekatj a kai a kipakim taza marecekelj a ’aciljay ayain, </FORM>
        <AUDIO start="31.470" end="52.323"/>
    </S>
    <S id="a4">
        <FORM>pai tuazua vaik a kipakim ti ljamayav a lja kauvuan, kipakim tu ki makapidalj a ’adav ti ljamayav a lja kauvuan, </FORM>
        <AUDIO start="52.441" end="68.000"/>
    </S>
    <S id="a5">
        <FORM>manu djumaken i pasa kuvakuva i veljeluan aza ti siver a u’aljay a ’aciljay, ljakua ini ka nadjemumak taza vavayan a ’aciljay, </FORM>
        <AUDIO start="68.088" end="85.941"/>
    </S>
    <S id="a6">
        <FORM>vaik a semauma’ ti ljamayav a parakaljay sa ’epu’epui a sedjerav a ma’acuvucuvung a rakac, </FORM>
        <AUDIO start="86.205" end="98.265"/>
    </S>
    <S id="a7">
        <FORM>sa ’alui a pasadjerav a ’inaljan ti siver sa ljenguai’ sa kapalisilisi, nu matjatjawcikecikel a i ’inaljan a cawcau mayatucu nu ’ivu, aicu a ti siver a ’aciljay pulu’em aravac aya, </FORM>
        <AUDIO start="98.265" end="126.441"/>
    </S>
    <S id="a8">
        <FORM>kana izua tjasiki’aung tjaymadju tjara mapasusu sakamaya aya, pai aicu a sedjerav a ta’alja’aljan nu uri vaik a kiayan ta nemanga a malalumalumalj kata nu uri vaik a semacemecemel a ’emaljup, tjara ki’aung sa palisi a pasusangas tjay siver, </FORM>
        <AUDIO start="126.441" end="153.000"/>
    </S>
    <S id="a9">
        <FORM>ki’aung tua ulja tjaljamakayan nu kiayan ta malalumalumalj tiamadju kata nu vaik a ’emaljup, ulja izua a kini’aljup niamadju, kata nu vaik a ki’ecian, ulja tjaparut a ’alja aya.</FORM>
        <AUDIO start="153.264" end="174.647"/>
    </S>
    <S id="a10">
        <FORM>ka imazanan a dripung nu uri setavat a ’inaljan tjara kacuin sakamaya ti siver, nu uri pakagaravagaven a pasetavat isangas, </FORM>
        <AUDIO start="174.705" end="191.558"/>
    </S>
    <S id="a11">
        <FORM>cemuljuanan ta ’acang a palisi a ta’alja’aljan, sa tjara mavan a lja kauvuan a ti ljamayav a parakaljay a kemacu a palisi, </FORM>
        <AUDIO start="191.558" end="206.088"/>
    </S>
    <S id="a12">
        <FORM>’aw nu sinalaputanga ni ljamayav a parakaljay ti siver, mana makayanga a pakagaravagaven a pasa tua pinetjan ta uri kaizuanan.</FORM>
        <AUDIO start="206.117" end="221.558"/>
    </S>
    <S id="a13">
        <FORM>tucu a kinaizuanan ni siver imaza i kazangiljan a inaljan, izua aza ’ivuivu ta pasetavat tjay, ljakua neka nu lememu a pakagararagav, ayatua kataisangas izua aza ika masalu taicu, </FORM>
        <AUDIO start="221.647" end="244.264"/>
    </S>
    <S id="a14">
        <FORM>pai nakemacu ta kikay a sisapasapay, manu ka celcelen ta kikay ti siver, kirimu a maljekuya izua za kikay nimadju,</FORM>
        <AUDIO start="244.264" end="261.647"/>
    </S>
    <S id="a15">
        <FORM>’aw tazua kamasulem sa’etju a selapay saka ini kanga a makaya migacalj timadju, ini ka cuay vaik ikacawan timadju. </FORM>
        <AUDIO start="261.672" end="274.199"/>
    </S>
    <S id="a16">
        <FORM>pai kemasizua matjatjawcikecikelanga a ikazangiljan a cawcau, manu ka tjelu’eman aicu a ti siver a ’aciljay aya a ta’alja’aljan!</FORM>
        <AUDIO start="274.212" end="295.085"/>
    </S>
</TEXT>
