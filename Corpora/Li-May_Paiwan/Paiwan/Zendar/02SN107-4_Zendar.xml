<TEXT id="Li-May_PwnZendar_02SN107-4" xml:lang="pwn" source="Li-May Paiwan Data, Participant Zendar, file 02SN107-4" audio="02SN107-4 Zendar.wav" copyright="" citation="" BibTeX_citation="">
    <S id="a1">
        <FORM>azua sika makaya a izua a patjetucu a kai, a kakudakudan, a palisi na paiwan zuku, mavan a izua pinu pinaljanan a sinan kakudan tua 'iniladjan.</FORM>
        <AUDIO start="1.823" end="19.794"/>
    </S>
    <S id="a2">
        <FORM>'aw aicu a pinu pinui'inaljanan a sinan kakudan tua 'iniladjan 'inila'iladjan, kemasimaza taicu a matjatjalevalevak ta 'iladjan na vusam a kakudakudan.</FORM>
        <AUDIO start="19.794" end="40.500"/>
    </S>
    <S id="a3">
        <FORM>aicu a matjatjalevalevak ta 'iladjan na vusam a kakudakudan namayatucu, a na tjasevalitan a 'iniladjan kata zaisang,</FORM>
        <AUDIO start="40.529" end="58.999"/>
    </S>
    <S id="a4">
        <FORM>mavana sangasangasan a aljak a tjemalevak aya, ipu u'aljay ipu vavayan, kana sangasangasan a sinipualjak, timadju a tjemalevak a penuljat tazua sawzayan</FORM>
        <AUDIO start="59.353" end="76.735"/>
    </S>
    <S id="a5">
        <FORM>ngadan nua uma' kata 'iniladjan i'inaljan, makeljang angata tu aicu a paiwan zuku mamamav a sipacunan tua vavay vavayavan katua u'alja'aljay,</FORM>
        <AUDIO start="77.146" end="96.176"/>
    </S>
    <S id="a6">
        <FORM>manasika tjuruvuanga a vavayavayan a vusam a na'emiladj i'inaljan tucu, makeljang angata tu mamav a sipacunan tua vavayavayan katua u'alja'aljay na paiwan zuku, aicu mavana sikizengezenger nua paiwan zuku a cawcau uta.</FORM>
        <AUDIO start="96.293" end="119.676"/>
    </S>
    <S id="a7">
        <FORM>aicu a seravar namaya paiwan zuku uta, ljakua maljiyan a kakudan niamadju, aicu a seravar semanvusam tua u'aljay, neka nu u'aljay a aljak nu neka nu aljak a nu neka u'aljay a aljak, mana seman vusam ta vavayan a aljak.</FORM>
        <AUDIO start="119.941" end="145.264"/>
    </S>
    <S id="a8">
        <FORM>aicu a nasi na u'aljay kata vavayan tjara izua a patarevan, aicu a sikamamav nua u'aljay nua vavayan a palja paljavak tua ikacauan a kininemeneman,</FORM>
        <AUDIO start="145.588" end="164.882"/>
    </S>
    <S id="a9">
        <FORM>kinasicuay nua paiwan zuku, kemasi tua sia sialangen sialangan tua nemanga, maljaluay aza sisan pazangalan tua u'aljay ta vavayan a langalj</FORM>
        <AUDIO start="164.970" end="185.166"/>
    </S>
    <S id="a10">
        <FORM>katua vecik na djilung, na tjiuma, na kamavanan, kana sinicuayan a vecik izua sakamaya a pa'a'ecev tua vavayan tua u'aljay.</FORM>
        <AUDIO start="185.166" end="200.882"/>
    </S>
    <S id="a11">
        <FORM>a kininemeneman nua paiwan zuku ini ka amin a 'em 'emuzimuzip na izua u'aljay a vavayan, aicu a icemecemel a nema namezangal tua nemanga izua namasan u'aljay namasan vavayan,</FORM>
        <AUDIO start="200.944" end="220.667"/>
    </S>
    <S id="a12">
        <FORM>naseminamalji a pa'ulid a puvarungan nua sevalitan na paiwan zuku, mapu'atijen mapu'ataitjen a kizenger a mapuljat a paiwan zuku a cawcau, satje sanpazangali aicu a tjaljapena penapamavan a kakudakudan i tua tja'inaljan.</FORM>
        <AUDIO start="221.055" end="249.555"/>
    </S>
</TEXT>
