<TEXT id="Li-May_PwnZendar_02JN105-3" xml:lang="pwn" source="Li-May Paiwan Data, Participant Zendar, file 02JN105-3" audio="02JN105-3 Zendar.wav" copyright="" citation="" BibTeX_citation="">
    <S id="a1">
        <FORM>kasicuayan izua aza kadjunangan i tjailiku, rutevuta a likuljav. nu uri penasa'etju ta cawcau a likuljav, papacunanan ta kinarekutjan nimadju, </FORM>
        <AUDIO start="2.794" end="22.676"/>
    </S>
    <S id="a2">
        <FORM>sa nu inianan a kemeljang ta kinakemudan nimadju, tjara na te'azavan te'azavanga te'azavangasun ta surekutjan, namaya namaitucu tazua tjara uri madjelu a paka pakalakesun pakalakesun nua likuljav.</FORM>
        <AUDIO start="22.823" end="51.411"/>
    </S>
    <S id="a3">
        <FORM>tucu a 'adav, izua za macidilj a vavayan kinacu na madrusa a aljak a mapana a venate'. </FORM>
        <AUDIO start="51.470" end="63.852"/>
    </S>
    <S id="a4">
        <FORM>pai kivangavang anan i tua vudavudas aza madrusa a aljak, 'aw ljeteku ta vudas sa vate' i ljaviljaving ta pana. </FORM>
        <AUDIO start="64.176" end="78.559"/>
    </S>
    <S id="a5">
        <FORM>aza madrusa a aljak ika namapenetj a sikivangavangan, nu tjaudjemu djemumulj ta vudas, palamu sa mene menekala pitalima, sa palamu kitjuvangavangan uta, namaleva aravac tiamadju a kivangavang.</FORM>
        <AUDIO start="78.646" end="106.882"/>
    </S>
    <S id="a6">
        <FORM>pai tazua manu sevaca' azua na nakemasi gadu a likuljav, mintjus kapacun aza venatevate' a vavayan, ikanga pulingalingaw tu uri pasainu a mavilad, ini ka kisumavanenanga a aljak nimadju, </FORM>
        <AUDIO start="107.029" end="129.617"/>
    </S>
    <S id="a13">
        <FORM>pakirimu a mintulu' matu zaljuzaljumen a ki'ilja, ini ka kemeljana tu sini'aljudanga a kava nimadju. </FORM>
        <AUDIO start="129.853" end="142.029"/>
    </S>
    <S id="a14">
        <FORM>nadremukung i taladj a zaljum ta zaljum, aminanga za drusa a berung na ngudjus tua sinasiyan a mapacucun, sa migeregereger a kinacavacavan nimadju. </FORM>
        <AUDIO start="142.029" end="160.088"/>
    </S>
    <S id="a15">
        <FORM>tazua aza madrusa a aljak, kamayan a ki nakipasavid a kivangavangavang i vudavudas, ika kemeljang tu nakemuda a penalinguljan, saka inika nakinemenem tu ljiadedededetanga tjayamadju a kamakama na sacemel a ki a likuljav tu pa'ede'edevan tiamadju.</FORM>
        <AUDIO start="160.176" end="193.029"/>
    </S>
    <S id="a16">
        <FORM>ika namaya tua 'aya'ayam tua sacemel katua caucau, kana pacun tua seme'u ta likuljav, matjatjuka mavilavilad a kicacadja, kimanu nema aicu a madrusa kakedriyan? a muri inika nasemanema?</FORM>
        <AUDIO start="193.559" end="216.559"/>
    </S>
    <S id="a17">
        <FORM>'aw, kumalji tu celecelen tiamadju ta 'ulu na likuljav, aza madrusa a kakedriyan penumaya a benisbis ta 'ulu nuazua likuljav, neka angata a rekutjan niamadju, nu tjamarekutitjen tjamadjaulj tua tjasiselapay, aicu a pupicul kata nama'ar, katje rakacan katje rekutjan.</FORM>
        <AUDIO start="216.647" end="249.823"/>
    </S>
    <S id="a18">
        <FORM>nu naminseg a suvarung, saka neka nu sugagaljan katua lumaljan, maruanga azua drusa a kakedriyan a neka angata a kininemeneman tua tavian tavi'an, siayanga, kumali ki pa'a pa'ene'ene pa'ede'edevan na likaljav, inika uri sikakuda.</FORM>
        <AUDIO start="250.029" end="278.323"/>
    </S>
</TEXT>
