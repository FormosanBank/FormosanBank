<TEXT id="Li-May_PwnZendar_02SN105-2" xml:lang="pwn" source="Li-May Paiwan Data, Participant Zendar, file 02SN105-2" audio="02SN105-2 Zendar.wav" copyright="" citation="" BibTeX_citation="">
    <S id="a1">
        <FORM>kasicuacuayan, izua a drusa a 'adav i kalevelevan, nu maledep a ita 'adav, mine'ut a kitjavililj azua maljian a 'adav a ita.</FORM>
        <AUDIO start="1.676" end="17.323"/>
    </S>
    <S id="a2">
        <FORM>avan nu sika, neka nu mu'adadav kata'ezemezematj tazua, ika semekez a masan masalj a mine'ut aza rusa a 'adav, tjuruvu a lumamad a namadrasi sa pacay.</FORM>
        <AUDIO start="17.382" end="36.352"/>
    </S>
    <S id="a3">
        <FORM>'aw izua za macidjilj a namacay ta kinadrasiyan a lumamad a kama, madudu aravac, manu masipana' masipana', pakelayan a calinga tu pida a singucan a va'u,</FORM>
        <AUDIO start="36.440" end="58.587"/>
    </S>
    <S id="a4">
        <FORM>sevaljen a macidjilj a aljak a u'aljay, vaik a pasakacedas tu venalet ta 'adav.</FORM>
        <AUDIO start="58.735" end="68.470"/>
    </S>
    <S id="a5">
        <FORM>ka pasusangas ta vaik, temalem tu ta'apuluan ta tjianes i kasasavan, sa 'ivu ta cemekeljan “nu me me'aca sa vangalj a tjianes, tjaraken a tjuma'.”</FORM>
        <AUDIO start="68.470" end="88.058"/>
    </S>
    <S id="a6">
        <FORM>aza maraljak, 'adjav ki pacalivatanga tu pida cavilj, sa me'acanga aza aljak a u'aljay.</FORM>
        <AUDIO start="88.147" end="99.353"/>
    </S>
    <S id="a7">
        <FORM>temekulj tu ki pidanga a pulu' a gaduan, izua ka ita 'adav, manu secevung ta 'adav i palikulikuz ta ljinavia nua uma',</FORM>
        <AUDIO start="99.499" end="115.558"/>
    </S>
    <S id="a8">
        <FORM>'aw pakirimu a penana' ta 'adav, ljakua mapana' a ita maca na 'adav,</FORM>
        <AUDIO start="115.618" end="125.000"/>
    </S>
    <S id="a9">
        <FORM>'ezetjen ta tiya a lima ta tiyalj a lima aza na mapacatua maca aza namapasa'etju a maca, sa djadjasen ta tiyalj a lima za maraljak, masiduduan a kivada'</FORM>
        <AUDIO start="125.000" end="147.264"/>
    </S>
    <S id="a10">
        <FORM>“'aku nupana'en a kumaca? ” tevelayin niamadju “ ayatua su 'adaven sakapacay a tjuruvu a nialumamad a aljak, mavan nu niasipavalet.</FORM>
        <AUDIO start="147.265" end="164.147"/>
    </S>
    <S id="a11">
        <FORM>aza 'adav pacun tu ki kinasi varung a kisupacevak nua marealjak, gaugaven sa pusaluyi ta pasaliv ni ti tiamadju, sa pasemalavi</FORM>
        <AUDIO start="164.323" end="184.676"/>
    </S>
    <S id="a12">
        <FORM>“kemasitucu kiken a masan 'iljas, nu tjuma'anga nu tjuma'angamun tjaucikelianga nu sikata'aljan, nu itua mamalitjuku a 'iljas kapalisiangaken,</FORM>
        <AUDIO start="184.912" end="202.500"/>
    </S>
    <S id="a13">
        <FORM>nu mayatazua tjaramun a pulami, me merirakerakez merirakezemun. tucu kupavayai ta ku ta kuka kata vusam na va'u, a kuka kisan pakeljang ta milingan, a va'u sipalisi.”</FORM>
        <AUDIO start="202.559" end="231.941"/>
    </S>
    <S id="a14">
        <FORM>ka makapasemalav, patagilj a sangasangasan a 'eme 'ezemezemetj, ka pasavaik a maraljak, pas pasemalav uta 'adav a mumalj pasemalav a 'adav a mumalj.</FORM>
        <AUDIO start="231.970" end="255.124"/>
    </S>
    <S id="a15">
        <FORM>“kemasitucu nu min'utaken ita vilivililjan a 'adav a ljemita 'iljas, uri kemacuaken ta macidjilj a cawcau, tazua sekezuanga a lima 'adav, nu ikamun a makaya keman ta na 'aljeme'em kata 'apedapedang a kakanen, ika kina kinvava uta, avan a sikapaulan tua kinacu a cawcau.</FORM>
        <AUDIO start="255.124" end="290.541"/>
    </S>
    <S id="a16">
        <FORM>ka djemaljun i 'inaljan tiamadju, nadremadrukungananga a ramaljeng a kama, 'udrasananga azua u'aljay a aljak. aza sinitalem a tjianes navenangaljanga tu liyav.</FORM>
        <AUDIO start="290.666" end="314.166"/>
    </S>
    <S id="a17">
        <FORM>'aw ljemaluway a temaucikel ta kini'eciyan ta 'adav a sikata'aljan, sa pasemal pasemalav ta sinipazazekatj na 'iljas tua ta'alja'aljan.</FORM>
        <AUDIO start="314.208" end="331.041"/>
    </S>
    <S id="a18">
        <FORM>kemasitazua sebu e sebunung a caw a sebunung a cawcau situ situgut a kemasita 'iljas a va'u, sa pasusu ta malitu malitjuku na 'iljas a masengeseng kata kemapalisi.</FORM>
        <AUDIO start="331.374" end="357.291"/>
    </S>
</TEXT>
