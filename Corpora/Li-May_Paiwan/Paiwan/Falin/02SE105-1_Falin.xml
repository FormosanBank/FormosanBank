<TEXT id="Li-May_PwnFalin_02SE105-1" xml:lang="pwn" source="Li-May Paiwan Data, Participant Falin, file 02SE105-1" audio="02SE105-1 Falin.wav" copyright="" citation="" BibTeX_citation="">
    <S id="a1">
        <FORM>kasicuacuayan na nekanan a caucau i kacauan, azua ljaljakanan a qadaw cemalivat a paka navalj i taiwan,</FORM>
        <AUDIO start="1.647" end="17.852"/>
    </S>
    <S id="a2">
        <FORM>palemek pacunan a nabulay a kedrikedri a vuteqiteqilj a qinaciljay a umaq.</FORM>
        <AUDIO start="17.852" end="27.588"/>
    </S>
    <S id="a4">
        <FORM>paka temalidu aravac a qadaw, au saqumaqanen a qinaciljay a umaq, na sapacun tua anemanema i qumaqan a nemangamanga.</FORM>
        <AUDIO start="27.617" end="47.087"/>
    </S>
    <S id="a7">
        <FORM>manu a i qumaqanan ta qinaciljay a umaq, izua qacaqaca a djilung, katje vecikan tua drusa ta vulung kata na bulay a vecik.</FORM>
        <AUDIO start="51.146" end="69.264"/>
    </S>
    <S id="a9">
        <FORM>azua na lemingaw a qadaw paka temalidu, au qemiladj i pavavaw ta djilung sa ljizaw ta vecik i tua qinaciljay a djeljepi.</FORM>
        <AUDIO start="69.559" end="89.882"/>
    </S>
    <S id="a10">
        <FORM>manu inika na kinemenem, pualjak tu drusa qecilu patagilj, pualjak tua drusa qecilu pitaladjen ta djilung a qadaw.</FORM>
        <AUDIO start="90.000" end="111.765"/>
    </S>
    <S id="a11">
        <FORM>ka tjausipualjak a qecilu, mintjus a qadaw, sa cedas ta na pupicul a teljar.</FORM>
        <AUDIO start="112.294" end="125.853"/>
    </S>
    <S id="a13">
        <FORM>azua maljavaljavar i papamavan ta ladu a vatu kata ngiyaw, ka pacun ta na semin semama, ka pacun ta na semamalji a teljar, pakirimu a mintuluq a sema laduladu.</FORM>
        <AUDIO start="126.058" end="149.676"/>
    </S>
    <S id="a17">
        <FORM>nasa ljemengeljeng tuki anema na sepakaka tuki anema na sepakakuda pacugan.</FORM>
        <AUDIO start="150.352" end="163.000"/>
    </S>
    <S id="a16">
        <FORM>a kivangavangavang i kalevelevan a qayaqayam, maca, makacu uta makacu ta teljar uta, sa minlayap a semavavaw ta kasiw i palikulikuz ta qinaciljay a umaq a ljemizaw taicu a inia tja ljinengeljengan i kacauan.</FORM>
        <AUDIO start="172.264" end="205.735"/>
    </S>
    <S id="a20">
        <FORM>pacun a vatu ta temeljateljar a qinaciljay a umaq, pakirimu a kipalingulj ta umaq sa gurugurugur. mezangal a siguruguran, pagaraugaven a kadjunangan a kalevelevan.</FORM>
        <AUDIO start="207.647" end="231.088"/>
    </S>
    <S id="a23">
        <FORM>a qadaw ki dukduk i sema kalevean ta rekutjan, patjetucu inia patjetucu iniangaka temuru a ljeteku. azua qacaqaca a djilung maipuq tua zangalan nua zaing,</FORM>
        <AUDIO start="235.323" end="262.558"/>
    </S>
    <S id="a25">
        <FORM>au maruqu sa tjekacauan a drusa a qecilu a sema ta gidi na ngiyaw, gumacen sa pasekezi a qecilu.</FORM>
        <AUDIO start="274.176" end="290.029"/>
    </S>
    <S id="a26">
        <FORM>manu mapeteq a qecilu, au minqut tu, sa minqut tu macidilj ta bulabulay a kakedrian a vavayan,</FORM>
        <AUDIO start="290.029" end="305.940"/>
    </S>
    <S id="a29">
        <FORM>azua ita qecilu, izua na sauqaljay a uqaljay a kakedrian. djuriyacen a qaca tu litjuku a drusa maca.</FORM>
        <AUDIO start="306.265" end="322.852"/>
    </S>
    <S id="a30">
        <FORM>pacunanga ta bulay nua kacauan, sa djeli ta bulayan a sidelian. a djeli matu na saceqalj a zaing na ciriring.</FORM>
        <AUDIO start="322.852" end="339.646"/>
    </S>
    <S id="a32">
        <FORM>puamin anga gemurugur a vatu, kidjut kidjut a kidjut a kigalju a ngiyaw uta, sa kidjeljapa i patekekuteku ta kula niamadju.</FORM>
        <AUDIO start="340.853" end="362.882"/>
    </S>
    <S id="a35">
        <FORM>a qayaqayam a tjatjiu, masepu ta ina, masepu ta kina serenguaqan, masepu ta kina serenguaq nauza zaing,</FORM>
        <AUDIO start="362.882" end="382.412"/>
    </S>
    <S id="a37">
        <FORM>na maleva a minlayalayap a penalingulj tjayamadju, sa qivuivu, “tjuku!” “tjuku!” “ljua!” “ljua!”.</FORM>
        <AUDIO start="397.999" end="416.235"/>
    </S>
    <S id="a39">
        <FORM>au, pinaka ti “tjuku” a vavayan, a uqaljay pinaka ti “ljua” a ngadan. tiamadju avan tu namasan tja sevalitan ta paiwan.</FORM>
        <AUDIO start="416.558" end="433.852"/>
    </S>
</TEXT>
