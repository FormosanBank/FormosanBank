<TEXT id="Li-May_PwnFalin_02SE105-2" xml:lang="pwn" source="Li-May Paiwan Data, Participant Falin, file 02SE105-2" audio="02SE105-2 Falin 3rd v.wav" copyright="" citation="" BibTeX_citation="">
    <S id="a1">
        <FORM>kasicuacuayan, izua drusa a qadaw i kalevelevan, nu maledep a ita qadaw, cemedas a kirimu a matjaita qadaw.</FORM>
        <AUDIO start="1.382" end="17.117"/>
    </S>
    <S id="a3">
        <FORM>avan nu sika na nekanan nua mauqadaw kata qezemezematj tazua.</FORM>
        <AUDIO start="17.117" end="28.500"/>
    </S>
    <S id="a5">
        <FORM>ika semekez a masasevalit a cemedas tazua drusa qadaw, tjuruvu a lumamad na marasi sa pacay.</FORM>
        <AUDIO start="32.941" end="46.617"/>
    </S>
    <S id="a7">
        <FORM>au izua za macidilj a na macay ta kinarasiyan a lumamad, azua kama matjalaw aravac a vinarungan,</FORM>
        <AUDIO start="51.912" end="68.088"/>
    </S>
    <S id="a8">
        <FORM>manu masi panaq sa pakelay a calinga tu pida singucan a vaqu, sevaljen a macidilj a aljak a uqaljay,</FORM>
        <AUDIO start="68.411" end="86.676"/>
    </S>
    <S id="a10">
        <FORM>au vaik a pasa kacedas tu venalet ta qadaw.</FORM>
        <AUDIO start="87.147" end="95.205"/>
    </S>
    <S id="a12">
        <FORM>ka pasusangas ta vaik, temalem tu taqapuluan ta vulalitjuk i litjavan, sa qivu ta sika tai taqumaqanan, sa qivu ta sika taiqumaqanan, “nu meqaca sa vangalj a vulalitjuk, kitjumaq a'en.” azua maraljak.</FORM>
        <AUDIO start="138.353" end="169.911"/>
    </S>
    <S id="a14">
        <FORM>qadjau ki pacalivat anga tu pida cavilj, sa meqaca anga azua aljak a uqaljay.</FORM>
        <AUDIO start="172.382" end="185.558"/>
    </S>
    <S id="a16">
        <FORM>linagaw anga pidapuluq a ladu.</FORM>
        <AUDIO start="211.353" end="216.647"/>
    </S>
    <S id="a18">
        <FORM>manu izua ka ita qadaw, secevung ta qadaw i palikulikuz ta ljinaviya a umaq, au pakirimu a penanaq ta qadaw.</FORM>
        <AUDIO start="216.852" end="236.088"/>
    </S>
    <S id="a21">
        <FORM>ljakua mapanaq a ita maca na qadaw, tjubingen na qadaw a lima azua na mapasaqetju a maca, sa djapesi sa sa djameqi a tailj na lima azua maraljak.</FORM>
        <AUDIO start="236.088" end="265.146"/>
    </S>
    <S id="a23">
        <FORM>au masitjalavan a kivadaq, “aku nu panaqen a u maca?” tevelain nimadju,</FORM>
        <AUDIO start="269.912" end="282.235"/>
    </S>
    <S id="a24">
        <FORM>“ayatua su qadaven sa kapacay a tjuruvu a nia aljak a lumamad,</FORM>
        <AUDIO start="282.235" end="293.117"/>
    </S>
    <S id="a27">
        <FORM>avan nu nia sipavalet.” qemutac a qemutac sa karukay a qadaw, “maru ika mun a paqenetj ta u siqeljingan anga tjanumun,</FORM>
        <AUDIO start="314.293" end="334.676"/>
    </S>
    <S id="a30">
        <FORM>a nu sikudan na kipaparangez mun tjanua'en, ika mun a na masalu tjanua'en,</FORM>
        <AUDIO start="359.529" end="370.823"/>
    </S>
    <S id="a35">
        <FORM>avan nu sika rasi sa pacay, aicu timun a na ika, aicu timun a na kikavulj ta aicu a nu pualan!</FORM>
        <AUDIO start="376.912" end="397.000"/>
    </S>
    <S id="a32">
        <FORM>ka lemangeda ta kay na qadaw azua madrusa, paka paqulid tjaimadju.</FORM>
        <AUDIO start="410.412" end="422.765"/>
    </S>
    <S id="a33">
        <FORM>au patjevuta ta kava djuasan a maca na qadaw sa kis djuasan a maca na qadaw sa kisuadi a qadaw.</FORM>
        <AUDIO start="425.558" end="443.852"/>
    </S>
</TEXT>
