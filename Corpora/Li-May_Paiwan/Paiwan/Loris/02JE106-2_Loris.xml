<TEXT id="Li-May_PwnLoris_02JE106-2" xml:lang="pwn" source="Li-May Paiwan Data, Participant Loris, file 02JE106-2" audio="02JE106-2 Loris.wav" copyright="" citation="" BibTeX_citation="">
    <S id="a1">
        <FORM>ka sicuayan a tja kakudan, numakakivaqu izua tja sinan pazangal a palisian, mavan azua masalut.</FORM>
        <AUDIO start="1.823" end="13.852"/>
    </S>
    <S id="a2">
        <FORM>pumaljimalji tua tja cemas ti tjagaraus, satjekana pulami puvaqu tua tja sikavaljut aya patarevan na aicu a pupalisian.</FORM>
        <AUDIO start="13.882" end="35.411"/>
    </S>
    <S id="a3">
        <FORM>nu sangasangasan a qadaw ta masalusalut, kaiumaq a taqaljaqaljan a mapuljat a qemavaqavai, cemuljuculju. na venaua uta a tacekecekeljan.</FORM>
        <AUDIO start="36.970" end="60.411"/>
    </S>
    <S id="a4">
        <FORM>nu izua mangetjez i tjanuitjen, ta patekelan ta vinaua, tja sikit ta qavai a pasedjalu.</FORM>
        <AUDIO start="60.676" end="72.881"/>
    </S>
    <S id="a5">
        <FORM>nu sikamusalj a qadaw, pumali pumaljimalji, kisukup ta cemas, patjevuta tua kavaquan, nukemesa ika maqati sedjelj a kavaquan, tja pataudan ta sicaviljan a kinivaqu.</FORM>
        <AUDIO start="74.470" end="102.499"/>
    </S>
    <S id="a6">
        <FORM>nu ika itjen a pasusu pinaka palisi nua ramaljemaljeng.</FORM>
        <AUDIO start="103.058" end="110.117"/>
    </S>
    <S id="a7">
        <FORM>izua tulu na ramaljemaljeng tu penaula itjen tua tja lami a vaqu, aicu a kemasi ta temugut patje kivaqu, tja kinedrengan tja kinaluljayan aravac!</FORM>
        <AUDIO start="110.205" end="133.558"/>
    </S>
    <S id="a8">
        <FORM>aicu a tja lami a vaqu, tja sinan pazangal a kemasicuay. tazua qadaw patjavang a pipaljing tua kavaquan, vutjulj, qavay, vaua.</FORM>
        <AUDIO start="133.970" end="152.764"/>
    </S>
    <S id="a9">
        <FORM>mangtjez a malada a kemapalisi a semannanguq tua tja cavilj.</FORM>
        <AUDIO start="153.059" end="162.029"/>
    </S>
    <S id="a10">
        <FORM>nu djemaljun ta kaljasalutan a qadaw, papuljiva a uqaljaqaljay ta mareka sudju.</FORM>
        <AUDIO start="162.470" end="173.323"/>
    </S>
    <S id="a11">
        <FORM>qemuyulj ta uri mezua si pecungu a kasiu, sa satjezi a pasa tua na sudju a umaq.</FORM>
        <AUDIO start="174.029" end="188.087"/>
    </S>
    <S id="a12">
        <FORM>aicu a namaitucu sini pakacadja a pakeljang tua tjenglayan. aza matjaljaljak na cemavu tu sipavalet tua sauqaljay.</FORM>
        <AUDIO start="188.323" end="205.587"/>
    </S>
    <S id="a13">
        <FORM>aza sikaizua nusa papuljiva nu kaljasalutan, mavanazua sinipapiayan tua sudjusudju a vavayavayan.</FORM>
        <AUDIO start="205.911" end="223.558"/>
    </S>
    <S id="a14">
        <FORM>nu sika masantjelu a qadaw, ljaki vuluvulung katua kakedrian. savid a na kipaqulid a mitung a kilalang tua kinacalisian!</FORM>
        <AUDIO start="224.323" end="244.412"/>
    </S>
    <S id="a15">
        <FORM>maqepuqepu itua mazazangiljan a kasasavan, parutava parutavatavak a masasenay a maqacuvucuvung.</FORM>
        <AUDIO start="245.382" end="260.794"/>
    </S>
    <S id="a16">
        <FORM>tazua nu zemiazian i katuruvuan, izua mazazangiljan, izua kalaingan a papapiliq tua tjalja valeljeveljan a vavayan.</FORM>
        <AUDIO start="261.382" end="278.618"/>
    </S>
    <S id="a17">
        <FORM>kiteke kitkelan a pakata laingan. aicu a namaitucu a kakudan nu masalusalu paseketj aya</FORM>
        <AUDIO start="279.765" end="295.676"/>
    </S>
    <S id="a18">
        <FORM>nu temalidu na temalidu aravac!</FORM>
        <AUDIO start="295.970" end="302.823"/>
    </S>
    <S id="a19">
        <FORM>nu sika masan simatjelj a qadaw, malada penaljing a kemapalisi uta,</FORM>
        <AUDIO start="302.970" end="314.117"/>
    </S>
    <S id="a20">
        <FORM>kiqaung sa kupu tua cemas a papuluqem, tu na suljivat itjen ta a taqaljaqaljan.</FORM>
        <AUDIO start="314.588" end="327.176"/>
    </S>
    <S id="a21">
        <FORM>nu sikalimalj anga qadaw, vilivililjan anga mavesuang aya, tazua maqati anga qemaljup, maqati anga qemuma. patagilj anga uta vaquan a cavilj.</FORM>
        <AUDIO start="327.353" end="347.735"/>
    </S>
</TEXT>
