<TEXT id="Li-May_PwnLoris_02JE105-4" xml:lang="pwn" source="Li-May Paiwan Data, Participant Loris, file 02JE105-4" audio="02JE105-4 Loris.wav" copyright="" citation="" BibTeX_citation="">
    <S id="a1">
        <FORM>neka nu uri kipasaliv tua temakesi! neka nu uri pabilji tua kitulu. pazangal tua kemuda anga a makulung tua vecik.</FORM>
        <AUDIO start="3.549" end="18.833"/>
    </S>
    <S id="a2">
        <FORM>mavan anga azua tja siselapalapay a sisegaljugalju a paiwan. “ini a na temakesi ti vuvu, sikanaselapay aken a mulisengesengan” mavan anga azua siayaya ni vuvu.</FORM>
        <AUDIO start="18.833" end="40.566"/>
    </S>
    <S id="a3">
        <FORM>timitja a caucau i kacawan a pinapacuganan, mavan a tja talivakan, tja salenguaqan, tja paqeljin tua i kacawan.</FORM>
        <AUDIO start="40.767" end="62.033"/>
    </S>
    <S id="a4">
        <FORM>ljakua, tja pacunan a namakulung, naselapay, napasaliw a mala caucau.</FORM>
        <AUDIO start="63.267" end="74.367"/>
    </S>
    <S id="a5">
        <FORM>sa pai. neka nunamaya tua situluan ta temakesi, mavanangan azua uri tja pakasizuanan tua kemudanga, aya sa kisantemulu anga.</FORM>
        <AUDIO start="74.699" end="94.632"/>
    </S>
    <S id="a6">
        <FORM>sa aicu a temakesi, ini a mavan a seme semalu tua matjaljaljak aya. tua sasekingen aya. tua paqeljing aya.</FORM>
        <AUDIO start="94.767" end="113.133"/>
    </S>
    <S id="a7">
        <FORM>anema sa pakazuanan nua situlutuluan ta temakesi? nu aya aken uri masan tjelu a ku sisusu a pasemalaw.</FORM>
        <AUDIO start="113.233" end="127.699"/>
    </S>
    <S id="a8">
        <FORM>azua masanitalj, mavan a mapazulju a tja penaqenetjan sa mavan a macaquan itjen tua tja sikudakuda.</FORM>
        <AUDIO start="127.766" end="145.767"/>
    </S>
    <S id="a9">
        <FORM>saka kisamulja itjen a temakesi, ini a itjen a malupi. ini a itjen a masudram.</FORM>
        <AUDIO start="146.700" end="161.833"/>
    </S>
    <S id="a10">
        <FORM>tja kituluan a nanguanguaq a sikudakuda. sa nu tja puqenetj itjen, tja kitjayteku itjen.</FORM>
        <AUDIO start="161.999" end="175.500"/>
    </S>
    <S id="a11">
        <FORM>a caquan itjen a paqaljay tua timaimanga. azua masanmusalj, mavan a izua anga tja ngadan mavan a mapavalit a tja sikudakuda.</FORM>
        <AUDIO start="176.967" end="196.466"/>
    </S>
    <S id="a12">
        <FORM>uri parulialiaw, paruqadaqavan patje mamiling a tja ngadan.</FORM>
        <AUDIO start="196.799" end="208.633"/>
    </S>
    <S id="a13">
        <FORM>azua masantjelu, mavan a papegamel tua tja valung, mavan a izua anga tja pakasizuanan.</FORM>
        <AUDIO start="208.933" end="224.133"/>
    </S>
    <S id="a14">
        <FORM>azua kemuda anga na kemasi valung sakamaya, nu liaw anga tja piniqenetj, uri tja talivak anga itjen a paiwan tua tja sikudakuda.</FORM>
        <AUDIO start="224.433" end="243.533"/>
    </S>
    <S id="a15">
        <FORM>azua temakesi, sinanpicul, mavan anga azua siayaya.</FORM>
        <AUDIO start="243.666" end="252.366"/>
    </S>
    <S id="a16">
        <FORM>azua paqulid angata, masalu aravac tua ku matjaljaljak, tua mareka ku sasusuan a patakesin itjen.</FORM>
        <AUDIO start="252.833" end="267.333"/>
    </S>
    <S id="a17">
        <FORM>macaqu anga itjen tua vecik aya, tua sitakesian aya, tua sikudakuda aya.</FORM>
        <AUDIO start="267.566" end="278.499"/>
    </S>
    <S id="a18">
        <FORM>sa nu qemacuvung itjen a temakesi, azua tja kinitulu a tja caquanan, tja situlu anga tua tjaivilivililj a kakedrian, ulja pitjaljiazua a tja caquanan.</FORM>
        <AUDIO start="282.533" end="302.366"/>
    </S>
</TEXT>
