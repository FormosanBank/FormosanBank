<TEXT id="Li-May_PwnLoris_02SE105-2" xml:lang="pwn" source="Li-May Paiwan Data, Participant Loris, file 02SE105-2" audio="02SE105-2 Loris.wav" copyright="" citation="" BibTeX_citation="">
    <S id="a1">
        <FORM>ka cicuacuayan, izua drusa a qadaw i kalevelevan, nu maledep a ita qadaw, cemedas a kirimu a qadaw a ita. avan nu sika nanekanan nu mauqadaw kata qezemezematj tazua.</FORM>
        <AUDIO start=".965" end="19.558"/>
    </S>
    <S id="a2">
        <FORM>ika semekez a masasasevalit a cemedas aza drusa qadaw, tjuruvu a lumamad na madrasi sa pacay.</FORM>
        <AUDIO start="20.084" end="33.406"/>
    </S>
    <S id="a3">
        <FORM>qau izua za macidilj a na macay ta kinadrus drasiyan a lumamad, aza kama matjalaw aravac a varung.</FORM>
        <AUDIO start="33.406" end="45.830"/>
    </S>
    <S id="a4">
        <FORM>manu masi panaq sa pakelay a calinga tu pida singucan a vaqu, seva sevaljen a macidilj a aljak a uqaljay, qau vaik a pasa kacedas tu venalet ta qadaw.</FORM>
        <AUDIO start="46.500" end="69.230"/>
    </S>
    <S id="a5">
        <FORM>ka pasusangas ta vaik, temalem tu taqapuluan ta vulalitjuk i litjavan, sa qivu ta sikataqumaqanan, “nu meqaca sa venangalj ca vulalitjuk, ki en a tjumaq.”</FORM>
        <AUDIO start="69.461" end="95.461"/>
    </S>
    <S id="a6">
        <FORM>aza mareka aljak qadjaw ki pacalivazat anga tu pida cavilj, sa meqaca anga za aljak a uqaljay. linaljaw anga pina pidapuluq a gadu.</FORM>
        <AUDIO start="95.730" end="118.577"/>
    </S>
    <S id="a7">
        <FORM>manu izua ka ita qadaw, secevung ta qadaw i palikulikuz ta ljinavia a umaq, qau pakirimu a penanaq ta qadaw.</FORM>
        <AUDIO start="118.808" end="134.192"/>
    </S>
    <S id="a8">
        <FORM>ljakua mapanaq a ita maca na qadaw, qezetjen na qadaw ta lima aza na mapasaqetju a maca, sa djeme djemeli ta tailj a lima za mare aljak. qau masitjalavan a kivadaq, “aku nu penanaqen a u maca?”</FORM>
        <AUDIO start="134.384" end="165.192"/>
    </S>
    <S id="a9">
        <FORM>tevelain nimadju, “ayatua su qadavan sakapacay a tjuruvu a nia aljak a lumamad, avan nu nia sipavalet.” qemutac sa ka karukay a qadaw,</FORM>
        <AUDIO start="165.999" end="189.115"/>
    </S>
    <S id="a10">
        <FORM>“maru ika mun a paqenetj ta u si siqeljingan anga tjanumun, a nu sikudan na kipaparamgez mun tjanuaken, ika mun a na masalu tjanuaken, avan nu sika drasi sa pacay, aicu timun a na kikavulj taicu a nu paulan!”</FORM>
        <AUDIO start="189.423" end="220.346"/>
    </S>
    <S id="a11">
        <FORM>ka lemangeda ta kay na qadaw aza madrusa, paka paqulid tiamadju. qau patjevuta ta kava dju djuasan a maca na qadaw sa kisuadi a qadaw.</FORM>
        <AUDIO start="221.269" end="241.961"/>
    </S>
    <S id="a12">
        <FORM>a qadaw pacun tu kinasi varung a kisuad na mare mareljak, gaugaven sa pusaw pusaluy a pasaliu a pasaliu niamadju, qau sa pasemalavi.</FORM>
        <AUDIO start="242.230" end="263.230"/>
    </S>
    <S id="a13">
        <FORM>“kemasi tucu ki en a masan qiljas. nu tjumaq anga mun tjumalji anga nu sikataqaljan, nu ita malitjuku a qiljas kipalisiu anga en, nu mayatazua tjara mun a pulami, uri mirazek mun.”</FORM>
        <AUDIO start="263.577" end="289.961"/>
    </S>
    <S id="a14">
        <FORM>kemasi tazua a bunung a caucau sitjukulj anga kemasita qiljas a vaqu, sa kicaciur ta qiljasan kata zemezem a masengeseng kata kemapalisi tiamadju.</FORM>
        <AUDIO start="291.192" end="315.923"/>
    </S>
</TEXT>
