<?xml version="1.0" ?>
<TEXT id="Li-May_PwnLoris_02JE108-1" xml:lang="pwn" source="Li-May Paiwan Data, Participant Loris, file 02JE108-1" audio="02JE108-1 Loris.wav" copyright="" citation="" BibTeX_citation="">
    <S id="a1">
        <FORM>tazua qadaw, na malivu kata kina timadju, matjalaw a pasanitalj, kivalidi sa ukelj a sema sasaw. </FORM>
        <AUDIO start="1.470" end="13.852"/>
    </S>
    <S id="a2">
        <FORM>ka cuay anga tu vinaikan, pacunan a seman subasuba, masa maculja anga tjialj, ljakua, sasipuin a penuljat pulingetj a lubulubu, manu neka tuita pakiyaw.</FORM>
        <AUDIO start="14.235" end="35.705"/>
    </S>
    <S id="a3">
        <FORM>aza kisan semansuba a caucau nu tja pacunen na sarenguaq aravac a ramaljeng a vavayan,</FORM>
        <AUDIO start="35.941" end="48.324"/>
    </S>
    <S id="a4">
        <FORM>ljemengljeng tjaymadju a namigacalj izua, kivadaqan, “aljak, uri keman sun ta suba?”</FORM>
        <AUDIO start="50.764" end="64.823"/>
    </S>
    <S id="a5">
        <FORM>“ljakua, malim anga aken a masi paisu.” na masiaq a pagalju a temevela. </FORM>
        <AUDIO start="66.028" end="77.028"/>
    </S>
    <S id="a6">
        <FORM>“inika makuda, ku pakanay sun.” aza ramaljeng a vavayan na pizua tu takisian a nguljinguljingulj a suba.</FORM>
        <AUDIO start="77.617" end="92.735"/>
    </S>
    <S id="a7">
        <FORM>na masalu aravac timadju, tjaukan tu pida angaljan, matjani a luseq, sa katjanitjani i ta kisi.</FORM>
        <AUDIO start="93.529" end="109.235"/>
    </S>
    <S id="a8">
        <FORM>“makuda sun?” aya na livadrek a kivadaq. “neka nu ku pacugan, ljakua na masalu aravac aken!” </FORM>
        <AUDIO start="109.353" end="124.823"/>
    </S>
    <S id="a9">
        <FORM>djemuadjuas ta luseq, a matjakay tua san seman suba a va vuluvulung, </FORM>
        <AUDIO start="126.323" end="137.058"/>
    </S>
    <S id="a10">
        <FORM>“ika itjen a makakeljang, sa nanguaq sun aravac tjanuaken, kisalu sun a kemesa tua suba tjanuaken. </FORM>
        <AUDIO start="138.528" end="152.293"/>
    </S>
    <S id="a11">
        <FORM>ljakua ti ina, malivu amen, sauin aken, sa ayain aken tu maya anga tjumaq!”</FORM>
        <AUDIO start="152.705" end="162.941"/>
    </S>
    <S id="a12">
        <FORM>ka kilangeda anga vuluvulung a vavayan, na pagalju a maitucu, “aljak, akumaya maitucu sun a kinemenem?” </FORM>
        <AUDIO start="163.382" end="177.529"/>
    </S>
    <S id="a13">
        <FORM>pay varungu qemayam, “u su sini san takisian a suba sa u su pakani, akumaya ika sun na masalu tjaiamadju? aku sun a malivu kati tjaina?”</FORM>
        <AUDIO start="178.058" end="199.647"/>
    </S>
    <S id="a14">
        <FORM>ljemeker aza kakedrian a vavayan, pakilimuin a keman a suba, sa vaik i dut tua tjumaq, </FORM>
        <AUDIO start="201.558" end="214.088"/>
    </S>
    <S id="a15">
        <FORM>kilalimu a ljemeljeng tua na masi luljayan a pacucun a pasatutunazu anga, ka pacun timadju, sekeljang a levan ta mudingan, </FORM>
        <AUDIO start="214.764" end="233.234"/>
    </S>
    <S id="a16">
        <FORM>“samazau a kilimu, makakesa anga aken kasauni, nu ika sun tjumaq a keman, uri na ljaljeqel anga djamay!” </FORM>
        <AUDIO start="233.323" end="246.911"/>
    </S>
    <S id="a17">
        <FORM>qau, tucu matjani anan uta luseq na za kakedrian a vavayan!</FORM>
        <AUDIO start="247.382" end="256.323"/>
    </S>
</TEXT>
