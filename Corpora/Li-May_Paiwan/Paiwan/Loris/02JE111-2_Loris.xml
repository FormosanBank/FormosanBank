<?xml version="1.0" ?>
<TEXT id="Li-May_PwnLoris_02JE111-2" xml:lang="pwn" source="Li-May Paiwan Data, Participant Loris, file 02JE111-2" audio="02JE111-2 Loris.wav" copyright="" citation="" BibTeX_citation="">
    <S id="a1">
        <FORM>mangtjez anga kalalazung kata tjainan ana masi alju nua vuciyar, kinipusauan anga kavuavuan sa tjumaq a tavaluljan a sizi kata gung.</FORM>
        <AUDIO start=".852" end="20.294"/>
    </S>
    <S id="a3">
        <FORM>remuqu ta sapuy a tjukutjuku a qudjilj a matu sapuy sa tjuaq a qadaw.</FORM>
        <AUDIO start="20.675" end="33.087"/>
    </S>
    <S id="a4">
        <FORM>ka temeljar a dingki i ta djalan sa parasulem a pakeljang ta qinaljan, mangtjez anga kipagalju ka qezemezemetj na kaljavaquan. mangtjez anga! mangtjez anga!</FORM>
        <AUDIO start="33.235" end="53.853"/>
    </S>
    <S id="a5">
        <FORM>ljeteku anga kipagalju a kemasi tua ngaingaw nua yasi. mangtjez anga! mangtjez anga!</FORM>
        <AUDIO start="53.911" end="64.558"/>
    </S>
    <S id="a6">
        <FORM>vinuqesian a pulingetj tua cencu kata qaqacan tua galja galjelje galjiljegilj a ginpian a kalevelevan. na bulay a vengin na kaljavaquan lja!</FORM>
        <AUDIO start="65.323" end="90.441"/>
    </S>
    <S id="a7">
        <FORM>na sarenguaq a vengin na kaljavaquan lja! na taqed anga qinljevan tua drinipa kaizuanan a siusiu kata bibi.</FORM>
        <AUDIO start="90.559" end="105.706"/>
    </S>
    <S id="a8">
        <FORM>maka kilangda tua milimilingan ni vuvu a ramaljemaljeng, a uqaljay kata vavayan a kakedrian sevaik maca a mi misepisepi anga.</FORM>
        <AUDIO start="106.382" end="123.382"/>
    </S>
    <S id="a9">
        <FORM>taqed anga, na taqed anga! matu ljimeljimek, na miculeq sa kataqed a gadu!</FORM>
        <AUDIO start="123.735" end="133.647"/>
    </S>
    <S id="a10">
        <FORM>matu ljimeljimek, na miculeq sa kataqed a kavuavuan!</FORM>
        <AUDIO start="134.264" end="141.617"/>
    </S>
    <S id="a11">
        <FORM>amin anga na kitjuvu tua padrar i tjaysasaw tua qezung a siak a na paceged anan, kinecekec a vaudj sa kipagalju a ljevavaw tua qaljiw.</FORM>
        <AUDIO start="141.823" end="162.676"/>
    </S>
    <S id="a12">
        <FORM>amin anga liljualjuas a pana na paceged anan, kipagaljugalju a semanay sa kicakaw a maka ta vikiviking a kedrikedri a tja kudrang.</FORM>
        <AUDIO start="162.705" end="179.970"/>
    </S>
    <S id="a13">
        <FORM>amin anga karungan a na paceged anan, mekelj sa tjekacauan tua qauqauin, kicaciuran tua masi ranpu a qucivauvaw.</FORM>
        <AUDIO start="180.206" end="200.147"/>
    </S>
    <S id="a14">
        <FORM>malevaleva tja qalja i tua bulabulay a vengin na kaljavaquan.</FORM>
        <AUDIO start="200.587" end="209.529"/>
    </S>
</TEXT>
