<?xml version="1.0" ?>
<TEXT id="Li-May_PwnSarnix_02JE105-1" xml:lang="pwn" source="Li-May Paiwan Data, Participant Sarnix, file 02JE105-1" audio="02JE105-1 Sarnix.wav" copyright="" citation="" BibTeX_citation="">
    <S id="a1">
        <FORM>nu sema Tjaljakavus itjen a qinaljan, izua aza a linaulj anan a sikakudan nua payuan a qinaljan, tjara tja pacuni a “vincikan a lima”, avan a masan pazangal na mapaqaljaqaljay a patarevan. mamau ta tja kineljang, mamau ta tja kineljangan tu na kivecik a pimudingan a se Tayan.</FORM>
        <AUDIO start="2.580" end="34.280"/>
    </S>
    <S id="a2">
        <FORM>a kivecik a pita lima na se Payuan izua a na remataladj a ika tja kineljang a kakudanan a na kivecik, a i qinaljan ki mapidanga a ramaljemaljeng ta aicu a kemasi ta vavak na sevalitan a “tjalja masan pazangalan a pukeljang”, ini ta ita a vinicik. azua na inika na maqadjuq a sikudakuda, ki uli mumalj anan a tjeme, tjeza, ki, ki uli mumalj anan a tjekacauan, tu sipakeljang ta kinitju bulayan a sinan vecik a pinivarung na qinaljan. </FORM>
        <AUDIO start="35.610" end="90.930"/>
    </S>
    <S id="a3">
        <FORM>a kakaiyan, amin a a mamazangiljan maqati a vecikan a lima. nu sa kivecik a paqeteleng a caucau, uri pavai anan ta na masan pazangal a nemangamanga sa pinusaluan na mamazangiljan, sa patausi ta taqaljaqaljan. nu vincikan anan a lima, maqati anga tu pitjayvavau a kinacaucauan, a puvaljau ta tja vavau a qiniladjan a caucau.</FORM>
        <AUDIO start="93.180" end="136.850"/>
    </S>
    <S id="a4">
        <FORM>a pinaka bulay na i qinaljan, “a kivecik ta lima” inika amin a bulayan, na masan nekanu, masan,  na masan neka nu nakuyan a vinarungan, uri na temezeng ta saqetjuan, na pukeljang tu kamayan anan a kinavavavayan. nu inika angata ka, nu iniya ka kamayan, sekapalak nu kivecik ta lima. qau a matjaljaljak nu sa pakeljang ta tjenglayan ta vinarungan a aljak. </FORM>
        <AUDIO start="138.820" end="185.090"/>
    </S>
    <S id="a5">
        <FORM>nu sa pakeljang ta tjenglayan a vinarungan ta aljak. sinan pazangal aravac a “kivecik ta lima”. a se Payuan izua seman tjaljavulungan ta aljak a vavayan, ayatua amin a tjaljavulungan a aljak a vavayan maqati a gemaugaw taicu a pasa,  maqati a gemaugaw ta aicu a pasavangan.</FORM>
        <AUDIO start="187.600" end="222.360"/>
    </S>
    <S id="a6">
        <FORM>aicu a pini, pinuvecikan ta lima, izua vecik na caucau, izua vecik a djalan kata vecik a teljar na qadaw. izua uta namasan patarevan ta kadjunangan, djalan, picul, a vecik na vulung a na mazare, a na vulung a na macatar a calis. tjemumatjumalj tu pinu, tjemumatjumalj tu pina tuku, tjemumatjumalj tu pinutukuljan na qadaw tu kisan ze, zema, zemazaw a cemas, tu kisan zemazaw a cemas. na sema, semavalit, na semavalit ta sevalitan kata masan pazangalan na tjaivilivililj a patarevan.</FORM>
        <AUDIO start="223.950" end="295.150"/>
    </S>
    <S id="a7">
        <FORM>paulan anga, ayatua ka patagilj a kilalaing a Dripung tjauitjen, a “kivecik ta lima” sinan na sekavililj a kakudan, a izua vecik na lima a mareka tjavuvu makelem a lima sa kasan paqeteleng a masan siaqan, qau azua patatavelak ta kakudan na masan nakuya anga a patarevan.</FORM>
        <AUDIO start="296.210" end="336.100"/>
    </S>
    <S id="a8">
        <FORM>na kemaljaljav na kemiljavaljava tu tja djumaken a simicuacuayan a kakudan a puvecik na tja sevalitan, maqati anga a patatalevak, maqati anga a, maqati anga patatale, maqati anga patatavelak, maqati anga patatavelak ta bulayan na tja vinarungan.</FORM>
        <AUDIO start="338.280" end="375.710"/>
    </S>
</TEXT>
