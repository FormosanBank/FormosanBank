<TEXT id="Li-May_PwnNira_02SN106-3" xml:lang="pwn" source="Li-May Paiwan Data, Participant Nira, file 02SN106-3" audio="02SN106-3 Nira.wav" copyright="" citation="" BibTeX_citation="">
    <S id="a1">
        <FORM>kasicuayan izua aza kedrikedri a 'inaljan, a ngadan djerav aya, izua aza ita 'aciljay imaza i djerav a 'inaljan, pinapungadanan tua ti siver, mavan a ljemakeljakev tua 'inaljan i djerav. </FORM>
        <AUDIO start="7.558" end="29.323"/>
    </S>
    <S id="a2">
        <FORM>izua aza namayatucu a kai a sipatjacikecikel sipatjacikecikel i 'inaljan, napapisepi a cemas ta lja kauvuan a ti ljamayav a parakaljay a mayatucu, </FORM>
        <AUDIO start="30.205" end="47.764"/>
    </S>
    <S id="a3">
        <FORM>“pasusu tua ku sinipazazekatj a kai a kipakim taza marecekelj a 'aciljay!” ayain, pai tuazua vaik a kipakim ti ljamayav a lja kauvuan, kipakim tu ki mapi makapidalj a 'adav ti ljamayav a lja kauvuan,</FORM>
        <AUDIO start="48.411" end="73.235"/>
    </S>
    <S id="a4">
        <FORM>manu djumaken i pasa kuvakuva i veljeluan aza ti siver a u'aljay a 'aciljay, ljakua inika nadjemumak taza vavayan a 'aciljay, </FORM>
        <AUDIO start="73.382" end="88.882"/>
    </S>
    <S id="a5">
        <FORM>vaik a semauma' ti ljamayav a parakaljay sa 'epu'epui a sedjerav a ma'acuvucuvung a rakac,</FORM>
        <AUDIO start="93.794" end="104.147"/>
    </S>
    <S id="a6">
        <FORM>sa 'alui a pasadjerav a 'inaljan ti siver sa ljengua'i sa kapalisilisi, nu matjatjawcikecikel a i 'inaljan a cawcau mayatucu nu 'ivu,</FORM>
        <AUDIO start="104.323" end="120.647"/>
    </S>
    <S id="a7">
        <FORM>aicu a ti siver a 'aciljay pulu'em aravac aya, kana izua tja siki'aung tjaymadju tjara mapasusu sakamaya aya, </FORM>
        <AUDIO start="120.764" end="134.205"/>
    </S>
    <S id="a8">
        <FORM>pai aicu a sedjerav a ta'alja'aljan nu uri vaik a kiayan ta nemanga a malalumalumalj kata nu uri vaik a semacemecemel a 'emaljup, </FORM>
        <AUDIO start="134.323" end="148.323"/>
    </S>
    <S id="a9">
        <FORM>tjara ki'aung sa palisi a pasusangas tjay siver, ki'aung tua ulja tjalja makayan nu kiayan ta malalumalumalj tiamadju </FORM>
        <AUDIO start="148.323" end="161.264"/>
    </S>
    <S id="a10">
        <FORM>kata nu vaik a 'emaljup, ulja izua a kini'aljup niamadju, kata nu vaik a ki'ecian, ulja tjaparut a 'alja aya.</FORM>
        <AUDIO start="161.735" end="174.411"/>
    </S>
    <S id="a11">
        <FORM>ka imazanan a dripung nu uri setavat a 'inaljan tjara kacuin sakamaya ti siver, </FORM>
        <AUDIO start="176.265" end="185.706"/>
    </S>
    <S id="a12">
        <FORM>nu uri pakagaravagaven a pasetavat isangas, cemuljuanan ta 'acang a palisi a ta'alja'aljan, </FORM>
        <AUDIO start="193.500" end="206.500"/>
    </S>
    <S id="a13">
        <FORM>sa tjara mavan a lja kauvuan a ti ljamayav a parakaljay a kemacu a palisi, </FORM>
        <AUDIO start="206.823" end="215.617"/>
    </S>
    <S id="a14">
        <FORM>'aw nu sinalaputanga ni ljamayav ni ljamayaw a parakaljay ti siver, mana makayanga a pakagaravagav mana makayanga a pakagaravagaven a pasa tua pinetjan ta uri kaizuanan.</FORM>
        <AUDIO start="215.882" end="242.676"/>
    </S>
    <S id="a15">
        <FORM>tucu a kinaizuanan ni siver imaza i kazangiljan a "inaljan, izua aza "ivuivu ta pasetavat tjay siver,</FORM>
        <AUDIO start="243.411" end="256.117"/>
    </S>
    <S id="a16">
        <FORM> ljakua neka nu lememu a pakagararagav, ayatua kataisangas izua aza ika masalu taicu, pai nakemacu ta kikay a sisapasapay, manu ka celcelen ta kikay ti siver, kirimu a maljekuya izua za kikay nimadju, </FORM>
        <AUDIO start="256.529" end="280.970"/>
    </S>
    <S id="a18">
        <FORM>manu ka celcelen ta kikay ti siver, kirimu a maljekuya izua za kikay nimadju, </FORM>
        <AUDIO start="281.235" end="295.735"/>
    </S>
    <S id="a19">
        <FORM>pai kemasizua matjatjawcikecikelanga a i kazangiljan a cawcau, manu ka tjelu'eman aicu a ti siver a 'aciljay aya a ta'alja'aljan!</FORM>
        <AUDIO start="296.588" end="311.264"/>
    </S>
</TEXT>
