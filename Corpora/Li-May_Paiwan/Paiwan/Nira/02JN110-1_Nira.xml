<?xml version="1.0" ?>
<TEXT id="Li-May_PwnNira_02JN110-1" xml:lang="pwn" source="Li-May Paiwan Data, Participant Nira, file 02JN110-1" audio="02JN110-1 Nira.wav" copyright="" citation="" BibTeX_citation="">
    <S id="a1">
        <FORM>naseminamalji a kaljuala’</FORM>
        <AUDIO start="6.882" end="10.117"/>
    </S>
    <S id="a2">
        <FORM>aicu a kaljuala’ liav a sikudan, tin’uljan na cacagalj kata a kumakuma, namasan uma’ niamadju, namasan turivecan niamadju.</FORM>
        <AUDIO start="13.352" end="25.411"/>
    </S>
    <S id="a5">
        <FORM>a tja secevungan, palemek tu i gidigidi ta djeljep, i putuputung ta ljivek, i vavav tua ricing, i zaleman tua supung, i tjaiteku tua ’aljiv, na kipakelay ta sialangan i tjuma’.</FORM>
        <AUDIO start="25.470" end="43.646"/>
    </S>
    <S id="a6">
        <FORM>i pasaliljililjing, malaing a kinaizuanan a seman kaljualjuala’ tua uri segetjer aza mareka miperperper a ’uljipepe a kalabiabi a ’uljicacingelav a ’aivaveng a ’aya’ayam, kata ’atjuvitjuvi.</FORM>
        <AUDIO start="43.646" end="63.529"/>
    </S>
    <S id="a9">
        <FORM>sa matazuazua a masepesepelj ika semekez, ika puvengin puma’adav a seman kaljuala’, nu sikasekez metad a kaljuala’, pazangalanga a segetjer a uri san kakanen nimadju.</FORM>
        <AUDIO start="64.088" end="81.912"/>
    </S>
    <S id="a10">
        <FORM>pai nu neka a kanen, uri selapay timadju! sika setangalitjen tua setukezan nimadju!</FORM>
        <AUDIO start="81.912" end="92.059"/>
    </S>
    <S id="a13">
        <FORM>pai ini ka amin azua tja sinipatanema tasawni, izua uta a salapeljan, a lalangav, madjeluitjen a sepacun tua nasegetjer a pangac, a tjainan, a sasi’, saka timadju naki’ilja a puraung, nakitjakaray i tua patekuteku ta kaljaula’ nimadju.</FORM>
        <AUDIO start="92.705" end="117.941"/>
    </S>
    <S id="a14">
        <FORM>saka ika malavut angata aza nu secelcel nu ljiadedetj a miperper, madjame’ saka sedjekecanga sakamaya tua kaljuala’, sika liav a ’alja nimadju, maca’u a ’emeci ru, maca’u a ’emeci tua uri kanen nimadju.</FORM>
        <AUDIO start="118.587" end="140.264"/>
    </S>
    <S id="a16">
        <FORM>izua ka makatalj, ika namakinemenem, sedjumakaken taza cacagalj a seman kaljualjuala’, manu pangetezan nua vali, sa sivali aza tjauka’acuvung a kaljuala’ sa mabuanganga.</FORM>
        <AUDIO start="141.293" end="159.087"/>
    </S>
    <S id="a18">
        <FORM>ka pacunaken, aicu tjara masuram sa setavat ayaken, manu ika mavala mumalj auta a seman kaljuala’.</FORM>
        <AUDIO start="159.117" end="170.059"/>
    </S>
    <S id="a19">
        <FORM>ki kinpidapidalj a mumal ini ka semekez, nekangata a supilan setja’emitjen tua namakaki’adilj!</FORM>
        <AUDIO start="170.088" end="182.647"/>
    </S>
    <S id="a23">
        <FORM>aicu a makacemecemel a makavavua a djalan a cacalivatan nua cawcau, mavan nu tja sikeljakeljang tu cinalivatan tu ini, nu kamayan a namaljengua’ a kaljuala’, tjara nekanan a napasamaza pacacikel a cawcau, saka aza uri kipakikim tjara vaik a cemikel.</FORM>
        <AUDIO start="182.764" end="209.617"/>
    </S>
    <S id="a24">
        <FORM>nu secevungitjen tua marucinpu a kaljuala’, a namarasudj a kinavecikan a namalitjuku a kinipakelay, selingacitjen nu pacunitjen tua ca’uan a kinasengeseng!</FORM>
        <AUDIO start="210.235" end="229.440"/>
    </S>
    <S id="a27">
        <FORM>’aki kinuda saka makaya a mamamav a cinulis a inalang, a namacacurucuru a pasavavav a pasateku, a pasakinivalidian a penalingulj, namapamapamav, matu sinialap ta ’acepang ta ’inpic a zinugan, maljian tu maljian, naseminamalji angata!</FORM>
        <AUDIO start="229.735" end="255.706"/>
    </S>
    <S id="a28">
        <FORM>manasika ta sicaucauyan, izua tja sikudan, azua a mamaca’uan ta cempu ta tjemenun ta seman lalang, makaya sisalu a kivecik ta lima tua pinarucacagalj a vecik, sipapuliguligu tua ca’uan nimadju a vavayan!</FORM>
        <AUDIO start="255.911" end="278.117"/>
    </S>
</TEXT>
