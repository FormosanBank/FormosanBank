<TEXT id="Li-May_PwnNira_02SN107-4" xml:lang="pwn" source="Li-May Paiwan Data, Participant Nira, file 02SN107-4" audio="02SN107-4 Nira.wav" copyright="" citation="" BibTeX_citation="">
    <S id="a1">
        <FORM>azua sika makaya a izua a patjetucu a kai, a kakudakudan, a palisi na paiwan zuku, mavan a izua pinui'inainaljan mavan a izua pinui'inaljanan a sinan kakudan tua 'iniladjan.</FORM>
        <AUDIO start="8.264" end="29.323"/>
    </S>
    <S id="a2">
        <FORM>'aw aicu a pinui'inaljanan a sinan kakudan tua 'inila'iladjan, kemasimaza taicu a matjatjalevalevak ta 'iladjan na vusam a kakudakudan.</FORM>
        <AUDIO start="43.676" end="59.823"/>
    </S>
    <S id="a5">
        <FORM>aicu a matjatjalevalevak ta 'iladjan na vusam a kakudakudan namayatucu, a na tja-sevalitan a 'iniladjan kata zaisang, sawzayan, mavan a sangasangasan a aljak a tjemalevak aya,</FORM>
        <AUDIO start="65.794" end="89.323"/>
    </S>
    <S id="a7">
        <FORM>ipu u'aljay ipu vavayan, kana sangasangasan a sinipualjak, timadju a tjemalevak a penuljat tua zaisang, sawzayan, ngadan nua uma' kata 'iniladjan i 'inaljan.</FORM>
        <AUDIO start="89.529" end="107.912"/>
    </S>
    <S id="a8">
        <FORM>makeljang angata tu aicu a paiwan zuku mamamav a sipacunan tua vavayavayan katua u'alja'aljay, manasika tjuruvuanga a vavayavayan a vusam a na'emiladj i 'inaljan tucu,</FORM>
        <AUDIO start="109.088" end="128.059"/>
    </S>
    <S id="a9">
        <FORM>makeljang angata tu mamav a sipacunan tua vavayavayan katua u'alja'aljay na paiwan zuku, aicu mavana sikizengezenger nua paiwan zuku a cawcau uta.</FORM>
        <AUDIO start="132.735" end="148.353"/>
    </S>
    <S id="a10">
        <FORM>aicu a seravar namaya paiwan zuku uta, ljakua maljiyan a kakudan niamadju, aicu a seravar semanvusam tua u'aljay, nu neka nu u'aljay a aljak, mana seman vusam ta vavayan a aljak.</FORM>
        <AUDIO start="148.353" end="170.500"/>
    </S>
    <S id="a11">
        <FORM>aicu a nasi na u'aljay kata vavayan tjara izua a patarevan, aicu a sikamamav nua u'aljay nua vavayan a paljavak tua ikacauan a kinemeneman, a kininemeneman, kinasicuay nua paiwan zuku.</FORM>
        <AUDIO start="170.735" end="195.588"/>
    </S>
    <S id="a17">
        <FORM>kemasi tua sialangan tua nemanga, maljaluay aza sisan pazangalan ta u'aljay ta vavayan a langalj, katua vecik na djilung, na tjiuma, na kamavanan. kana sinicuayan a vecik izua sakamaya a pa'ecev pa'a'ecev tua vavayan tua u'aljay. kemasi tua sialangan tua nemanga, maljaluay aza sisan pazangalan ta u'aljay ta vavayan a langalj, katua vecik na djilung, na tjiuma, na kamavanan. kana sinicuayan a vecik izua sakamaya a pa'ecev pa'a'ecev tua vavayan tua u'aljay.</FORM>
        <AUDIO start="195.706" end="225.764"/>
    </S>
    <S id="a19">
        <FORM>a kininemeneman nua paiwan zuku inika amin a 'emuzimuzip na izua u'aljay a vavayan,</FORM>
        <AUDIO start="225.764" end="235.205"/>
    </S>
    <S id="a20">
        <FORM>aicu a i cemecemel a namezangal tu nemanga izua namasan u'aljay namasan vavayan,</FORM>
        <AUDIO start="241.176" end="250.588"/>
    </S>
    <S id="a21">
        <FORM>naseminamalji a pa'ulid a puvarungan nua sevalitan na paiwan zuku, mapu'ataitjen a kizenger a mapu'ataitjen a kizenger a mapuljat a paiwan zuku a cawcau,</FORM>
        <AUDIO start="258.823" end="277.647"/>
    </S>
    <S id="a22">
        <FORM>satje sanpazangali aicu a tjaljapenapamavan a kakudakudan i tua tja 'inaljan.</FORM>
        <AUDIO start="295.058" end="303.646"/>
    </S>
</TEXT>
