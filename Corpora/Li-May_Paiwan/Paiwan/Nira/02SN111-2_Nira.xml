<?xml version="1.0" ?>
<TEXT id="Li-May_PwnNira_02SN111-2" xml:lang="pwn" source="Li-May Paiwan Data, Participant Nira, file 02SN111-2" audio="02SN111-2 Nira.wav" copyright="" citation="" BibTeX_citation="">
    <S id="a1">
        <FORM>tucu kaljauragananga pa’ulid! azua a makamaza a gemaduan, matjavang a namapelju’ a kaljaljudrung na ljavia,</FORM>
        <AUDIO start="6.705" end="20.617"/>
    </S>
    <S id="a2">
        <FORM>sa aza ljavia a siuzangalan nama’upu’upung a ta’apulupuluan, masa uri maljaveljavekanga azua a nacemuvu’ a zuma a cemal.</FORM>
        <AUDIO start="25.911" end="41.529"/>
    </S>
    <S id="a5">
        <FORM>aza tja sikatangal, kemasi ta cangiangia sa me’ulivalivay patje mevucelacelay a ’uljavan na kaljaljudrung, namaya ta zinugan a tagaduan nu tja pacunan a kina nguangua’an.</FORM>
        <AUDIO start="42.206" end="64.088"/>
    </S>
    <S id="a6">
        <FORM>aicu a asav na ljavia, ladruadru’an saka ljusepisepitj, mayanga pudjui a ljemavingan ta asav nimadju.</FORM>
        <AUDIO start="69.999" end="83.411"/>
    </S>
    <S id="a8">
        <FORM>nu ikatjen a nakipapaulingav mangadaitjen. palemek a pimaza i lima i valjangaljanga palje tja mudingan.</FORM>
        <AUDIO start="83.676" end="95.323"/>
    </S>
    <S id="a11">
        <FORM>nu magedrisitjen pedjamu’itjen sa’etju angata! saka aza uljay pazangal uta a semualap. aicu a maka cemecemel ika amin a ljavia a pudjui.  izua uta a ljasaras a tjavuvuk, a ljakidjur,</FORM>
        <AUDIO start="101.941" end="126.735"/>
    </S>
    <S id="a14">
        <FORM>savid a namadadedet a kinacuvu’an niamadju. selapay nu madjui ta ljakidjur, ’u! ’u!</FORM>
        <AUDIO start="145.323" end="158.264"/>
    </S>
    <S id="a15">
        <FORM>maru caljedjenitjen nua pangac aya, maya kinacuacuay nu palutud!</FORM>
        <AUDIO start="172.029" end="180.117"/>
    </S>
    <S id="a17">
        <FORM>manasika nu macemecemel a karakuda, maya a mitung ta drikidrikit saka ljusepisepit, tjanangua’ a nakudremel a pagalju saka ladruadru’ a situng.</FORM>
        <AUDIO start="180.352" end="197.970"/>
    </S>
    <S id="a18">
        <FORM>saka neka nu patarevan nua ljavia ayau nu kinemenemitjen?  ini! ini! pai kutjawcikelaysun!</FORM>
        <AUDIO start="199.000" end="210.823"/>
    </S>
    <S id="a21">
        <FORM>aicu a ljavia makaya a pakialalang tua salingawngaulj, aza vayav makaya a sane vakelain tu sipanapana’ nua kakedrian a vangavangan. </FORM>
        <AUDIO start="211.705" end="227.587"/>
    </S>
    <S id="a23">
        <FORM>a kaljaljudrung tja sanesuapen, a asav si’aljup nu ’emavay ta kinepel kata cemavu.  kataluanan ’emuyulj tua zaman tja sikipusapuy a pacacikel.</FORM>
        <AUDIO start="227.911" end="247.793"/>
    </S>
    <S id="a26">
        <FORM>nu zemezemanga ikatjen a matavi’ ta ’atjuvi uta. aza ljivania aza ljinavia a tapav nu ma’adav nu ’emudjalj kakiljaljaungan.</FORM>
        <AUDIO start="248.029" end="265.471"/>
    </S>
    <S id="a27">
        <FORM>nu lemutelut ta namacayanga a asav na ljavia, san paudjaljen tjasipecungu nu lemalja, nu lemikezalj tua vasa, tua vurasi.</FORM>
        <AUDIO start="266.088" end="279.617"/>
    </S>
    <S id="a29">
        <FORM>seman ungelj ta asav nu temu’ulj tua cepeng, sarengua’ a tja’ulu nu masikinacuan. na matazua a pinacalivat a sikudan niavuvu.</FORM>
        <AUDIO start="280.000" end="296.353"/>
    </S>
    <S id="a30">
        <FORM>kasicuayan, sipukeljakeljang tu pasainuitjen, nu i vukivukid nu i vukid nu i cemecemel a lemuiluv tua ringay kata ki’aljup,</FORM>
        <AUDIO start="296.735" end="313.794"/>
    </S>
    <S id="a31">
        <FORM>penudrung a pakeljang tu inuanitjen, tu inuan a ringay. samaljiiten tua ca’uan na sicuayan a pa’ulid! siayanga neka anan nua “tauhang” tazua. </FORM>
        <AUDIO start="319.176" end="335.529"/>
    </S>
    <S id="a36">
        <FORM>kasicuayan nu kaljakiva’uan, izua aza tjepesan aya a kakudan, si’eceng ta pakazuanan. nu ’emacuvunganga sa mavesuag makayanga sutjepesan.</FORM>
        <AUDIO start="336.323" end="355.058"/>
    </S>
    <S id="a39">
        <FORM>nu izua ljayar a sa’etjuan, aza djalan tjepesan a sirengez tua sakuyakuya. nu pacalivatanga a ljayar sutjepesan.</FORM>
        <AUDIO start="355.441" end="368.323"/>
    </S>
    <S id="a37">
        <FORM>kemasi taicu a ljavia, izuanga a tja kinituluan tu namakuda a sikudakudan kata tja sinikamangua’ taicu a ljavia.</FORM>
        <AUDIO start="369.206" end="383.265"/>
    </S>
</TEXT>
