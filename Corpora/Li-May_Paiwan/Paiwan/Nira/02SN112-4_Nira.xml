<TEXT id="Li-May_PwnNira_02SN112-4" xml:lang="pwn" source="Li-May Paiwan Data, Participant Nira, file 02SN112-4" audio="02SN112-4 Nira.wav" copyright="" citation="" BibTeX_citation="">
    <S id="a1">
        <FORM>pa'enetj ka kakedrianaken nu na cemavu ti kina, semekaulj tjanuamen, “sau, siljevan tjay su vuvu tjay tjama tjay tjaina aicu a cinavu.”</FORM>
        <AUDIO start="5.294" end="22.500"/>
    </S>
    <S id="a3">
        <FORM>'aw nu na kasi vavua a 'inuman a vurasi a vasa, tjara pakavulj sakamaya ta lja'edi'edi.</FORM>
        <AUDIO start="22.794" end="33.911"/>
    </S>
    <S id="a4">
        <FORM>nu kasi cemecemel ti kama, nu izua djiname' a sacemel, cemeged a pipaljing ta mangetjez a cemulju tazua 'adaw ni kama a vavuy.</FORM>
        <AUDIO start="33.911" end="48.147"/>
    </S>
    <S id="a7">
        <FORM>nu kaljakidjulisan mangetjez a tja lja'edi'edi a pusaladj a cemuljeculj ta penaisu mudja' ta djulis. azua djulis a pinuljacengan sa sisiaw ta ljameljam. mapa'enetj a patjetucu.</FORM>
        <AUDIO start="49.735" end="70.646"/>
    </S>
    <S id="a8">
        <FORM>ljakua maumalj a ziday, tucu tjuruvu a kakedrian a vaikanga kitevelj a mapairang a semupu. lemaing ta varung niamadju a sikacu.</FORM>
        <AUDIO start="70.970" end="85.352"/>
    </S>
    <S id="a11">
        <FORM>aicu a kakedrian tucu ma-pavalit-anga a varung a sipacunan a silangedan a sidjavacan, neka nu sepacengeceng ta situluan na tjaisangasangas.</FORM>
        <AUDIO start="86.088" end="102.352"/>
    </S>
    <S id="a13">
        <FORM>tucuanga aicu a kakedrian nu veneli a masiubay ta kakanen, nu sipangetjez i tjuma', makulung a pacun ta izua i tjuma' a mareka cemekemekelj.</FORM>
        <AUDIO start="103.294" end="118.706"/>
    </S>
    <S id="a14">
        <FORM>makulunganga a pukanu ta matjaljaljak ta cemekemekelj, keman a kisumadju. “nu mavetuaken kiparia,” aya kininemeneman.</FORM>
        <AUDIO start="119.529" end="134.911"/>
    </S>
    <S id="a17">
        <FORM>tucuanga aicu a kakedrian, nekanga nu papa'aljayan tua matjaljaljak tua tjavuluvulung.</FORM>
        <AUDIO start="134.911" end="144.794"/>
    </S>
    <S id="a19">
        <FORM>nu pacunitjen a pita tinese. uianga ui angata tu na geminagalj. nu tja cikelen a pacun a sicuayan a sikacu, namasete'ec a ma namase'etj maca'u a lemangeda a kakedrian ta kai nua matjaljaljak.</FORM>
        <AUDIO start="144.970" end="173.558"/>
    </S>
    <S id="a20">
        <FORM>aicu a masasiljevaljevaitjen i ta tja-sikudan nangua' aravac. nu semiljevaitjen ta mareka tja kaka, uri mangetjez a tja mangua'an.</FORM>
        <AUDIO start="174.764" end="190.617"/>
    </S>
    <S id="a21">
        <FORM>nu namacelak a tja lima, uri mapase'eljing a mareka tja kaka. nu namasu'eljev a tja varung, izua tja levan.</FORM>
        <AUDIO start="190.852" end="203.705"/>
    </S>
    <S id="a25">
        <FORM>kavala sa makaya a cemikel azua tja masasiljevaljeva kasicuayan.</FORM>
        <AUDIO start="211.264" end="219.147"/>
    </S>
    <S id="a27">
        <FORM>tucu, amin a tja kemasitjuma' kata tja kinacemekeljan a temulu ta tja aljak namakuda situluan na tjaisangasangas, mana uri pinivarung aicu a nguangua' a kakudan.</FORM>
        <AUDIO start="227.735" end="249.470"/>
    </S>
    <S id="a31">
        <FORM>nu nakemasitjuma' a matulu a kakedrian, pai nu vaikanga sasaw tiamadju a kitateveljan ta 'ali'ali, mana uri izua marepa'alja'aljay marekiljivaljivak.</FORM>
        <AUDIO start="250.147" end="266.323"/>
    </S>
    <S id="a28">
        <FORM>azua maresiljevaljeva mana uri nama'ulipanga a tja pacucunan a pita tinese a na geminagalj. ulja ini a na ma'ulip azua masasiljevaljeva a tja sikudan.</FORM>
        <AUDIO start="266.588" end="285.588"/>
    </S>
</TEXT>
