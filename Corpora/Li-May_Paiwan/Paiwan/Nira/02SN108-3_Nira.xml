<TEXT id="Li-May_PwnNira_02SN108-3" xml:lang="pwn" source="Li-May Paiwan Data, Participant Nira, file 02SN108-3" audio="02SN108-3 Nira.wav" copyright="" citation="" BibTeX_citation="">
    <S id="a1">
        <FORM>izua aza marekaka, vaikan na kina kata kama a semavavua a kipusengesengan.</FORM>
        <AUDIO start="7.235" end="22.470"/>
    </S>
    <S id="a3">
        <FORM>sa 'a'ivui, “uri vaikamen a sema vavua, uri siuljayamen, sa tisun a tjavulung, kisa-cunguljianga a su kaka. nu masulem kezekezuanga a paljing. maya a semu'elje'eljev a pa'eteleng.” ayain aza marekaka.</FORM>
        <AUDIO start="22.470" end="47.970"/>
    </S>
    <S id="a4">
        <FORM>kamasulem, tiamadju a marekaka i paljing a kemaljavaljava tua kama katua kina, tu uri mangtjez tu ini?</FORM>
        <AUDIO start="48.088" end="60.323"/>
    </S>
    <S id="a5">
        <FORM>cuayanga a kemaljavaljava, inika mangtjez a kina katua kama. ka 'ezemezemetjanga pacunan a kemasi cadja a sapuy, nu tjacuay tjamakeljang aza sapuy.</FORM>
        <AUDIO start="60.971" end="80.206"/>
    </S>
    <S id="a9">
        <FORM>“uzaianga tjia kina kati kama a namasi sapuy a mangtjengtjez, ” aya ti tjavulung. sa izua tiamadju a kemaljavaljava i paljing, manu djemaljun azua sapuy, ini ka cawcau, mavan a teljar na 'ucivauvau.</FORM>
        <AUDIO start="81.117" end="100.881"/>
    </S>
    <S id="a10">
        <FORM>tazua namasuram tiamadju! sa 'eljevi a si'eljevan sa kezekezi sa kata'ed.</FORM>
        <AUDIO start="101.147" end="111.559"/>
    </S>
    <S id="a12">
        <FORM>'aw, ta'edanga tiamadju, manu izua a cemugecug ta paljing “ku aljak, su'eljeviaken!” aya zua ti sa cumay. “timasun?” aya zua tjavulung a kivada'.</FORM>
        <AUDIO start="111.911" end="129.234"/>
    </S>
    <S id="a14">
        <FORM>“su kinaken!” aya temevela, “inika namaitazua ljingav ni kina, magelegele mageljengsun aravac, ” aya ti tjavulung.</FORM>
        <AUDIO start="129.617" end="147.794"/>
    </S>
    <S id="a16">
        <FORM>“su kinaken angata lja, su'eljeviaken.” aya, sa aza ljingav nimadju namakeljitanga, inianga ka geljegeljeng,</FORM>
        <AUDIO start="147.970" end="161.617"/>
    </S>
    <S id="a19">
        <FORM>“su'eljeviaken kualjak, salilimanga sa ta'edangaken uta!” aya ti cumay a mumalj.</FORM>
        <AUDIO start="162.970" end="172.029"/>
    </S>
    <S id="a20">
        <FORM>“inika kukinasun, vute'ite'ilj a su kula, sa 'ucengecengel a ku sa 'ucengecengel a kula ni ku kina.” aya ti tjavulung, sa inika su'eljevan. sa vaik a kicacadja a 'emucengel ta kula ti cumay.</FORM>
        <AUDIO start="172.500" end="195.794"/>
    </S>
    <S id="a23">
        <FORM>“ti kina angata!” aya ti tjavulung sa su'eljevan. ti cumay puarut a sema 'erengan. ka 'emereng azua ti cumay i ta putuputung, pinivecekadanga pinivecekadanga pinivecekadananga a tjaljaljak, sa ljaviljavingananga azua a tjavulung.</FORM>
        <AUDIO start="196.058" end="225.617"/>
    </S>
    <S id="a25">
        <FORM>ka cuayanga lemangda ta 'aruce'uce'uc ti tjavulung, “anema a su kakanen kina?” “kemakakanaken ta 'arizang, palisi a keman a kakedrian, ta'edu a kirimu!” aya ti cumay,</FORM>
        <AUDIO start="234.000" end="255.206"/>
    </S>
    <S id="a27">
        <FORM>ka cuayanga muri celecelen azua a tjaljaljak a kaka ni tjavulung. “ainuanga a ku kaka, kina?” aya aza ti tjavulung,</FORM>
        <AUDIO start="255.617" end="267.499"/>
    </S>
    <S id="a29">
        <FORM>sa celecelen na tjavulung a kaka a makaputung, neka uta! manu marekutjanga timadju,</FORM>
        <AUDIO start="267.765" end="278.647"/>
    </S>
    <S id="a30">
        <FORM>sa celecelen na tjavulung a kaka a makaputung, neka uta! manu marekutjanga timadju, “inika ti kinasun, su kinananga a ku kaka pai?” aya ti tjavulung, “ini, imaza i taladj ta kutjiyalj” aya ti cumay.</FORM>
        <AUDIO start="279.146" end="293.499"/>
    </S>
    <S id="a32">
        <FORM>sa migacalj i sauniuni sa kavilad ti tjavulung, tazua pulingalingavanga tu ini ka kina nimadju!</FORM>
        <AUDIO start="293.676" end="304.647"/>
    </S>
</TEXT>
