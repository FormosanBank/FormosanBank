<TEXT id="Li-May_PwnNira_02JN106-2" xml:lang="pwn" source="Li-May Paiwan Data, Participant Nira, file 02JN106-2" audio="02JN106-2 Nira.wav" copyright="" citation="" BibTeX_citation="">
    <S id="a1">
        <FORM>sinipazazekatj ta kitjaulaula</FORM>
        <AUDIO start="2.500" end="8.235"/>
    </S>
    <S id="a2">
        <FORM>tucu 'emacuvungangamun tua tjelu a cavilj a kinituluan, sa uri patudur a paljevavav tua kakituluan, ulja lemaing tua tjaizua kakituluan tua ca'uan.</FORM>
        <AUDIO start="8.235" end="24.941"/>
    </S>
    <S id="a5">
        <FORM>kemasitucu ladru'anan a nu uri pakazuanan, tjara secevung tua maretimaljimalji a pazangalan, ljakua kana kezeng a tja varung, uri makakilaud sakamaya, ika nusikakuda, tjara nu-valain sakamaya!</FORM>
        <AUDIO start="24.941" end="46.206"/>
    </S>
    <S id="a7">
        <FORM>tucu seljavakaken tjanumun a kitjaulaula, izua za ku vinarungan, a ku pasemalav tjanumun! kipa'enetjaken ka na'undukay, temalidu aravac! </FORM>
        <AUDIO start="47.146" end="62.264"/>
    </S>
    <S id="a8">
        <FORM>kemacalisiasianan a gemugu tua marakangadan nua takumikumian, tiadjaljavan aya, tiarakacan aya, tiavulungan aya, matjatjuka cemabcabcab azua a ljemizaljizav!</FORM>
        <AUDIO start="62.382" end="80.823"/>
    </S>
    <S id="a10">
        <FORM>izua za sinan djemuljat a palisian, seljavakitjen tua nasemicuayan katua nasace'alj a taliduan.</FORM>
        <AUDIO start="81.353" end="91.470"/>
    </S>
    <S id="a13">
        <FORM>saka azua a sinan taliduan, izua a tjemu'ulj, tjemukudr, penana', djemuljat, venaca', mekelj, 'emalu, pakuvavav, kemacakac, venangulj, matjatalevalevak, matjatavelavelak, mavaviljic.</FORM>
        <AUDIO start="91.647" end="117.882"/>
    </S>
    <S id="a14">
        <FORM>nu maitucu a seljavak a kicapicapilj tua taliduan, makayanga a kemasizua, makayanga a kemasizua kica'uan ta kinacalisiyanan a situ, </FORM>
        <AUDIO start="117.882" end="132.441"/>
    </S>
    <S id="a16">
        <FORM>azua a pinalingulj a djeljep zinugan tua nitjen a kinacalisiyanan a tjawcikel, papetemeljar tua tja gakku.</FORM>
        <AUDIO start="133.059" end="143.323"/>
    </S>
    <S id="a17">
        <FORM>kemasitua kitulu ta situcuan a vecik sisupuan a ljingav, sa makayanga a pulingalingav tua tja-kakudakudan a patjara kakanen, patjara itung, patjara uma', patjara palisiyan,</FORM>
        <AUDIO start="144.382" end="161.529"/>
    </S>
    <S id="a20">
        <FORM>aza tatuluan ta menalang tua vecik, izua za pinarukinavatjesan, pinarucawcauan, pinaruvulungan, pinaru'adavan a maretimaljimalji.</FORM>
        <AUDIO start="162.676" end="176.264"/>
    </S>
    <S id="a23">
        <FORM>kemasicuay tu izuanga tja sikudan tu paljakev tua tja kinaizuanan a kadjunangan tua tja sikavaljutjan.</FORM>
        <AUDIO start="187.882" end="198.735"/>
    </S>
    <S id="a25">
        <FORM>tjaljapumaljimaljiitjen tua nakisamulja a gakku, nu kicevungan tua malalumalj tua semupu tua kinacalisiyanan, i sangasangas sakamaya a pakaleva,</FORM>
        <AUDIO start="199.559" end="214.265"/>
    </S>
    <S id="a27">
        <FORM>ulja sizangalan a patulu tua tjaivilivililj a kemacalisiyanan a mapuljat, siayanga za matjaljaljak, ulja naparaljuv a papizazaya uta. ayata i tjuma' a tjaljapa'ulidan a kakituluan ta kinacalisiyanan a kai.</FORM>
        <AUDIO start="218.911" end="239.735"/>
    </S>
    <S id="a28">
        <FORM>'aw timun a kitjawlaula, uljamun a nakikezeng tua nuvarung, namadaudav a mapuljat, mayaya kipa'eteleng sa sepasaliv, mitemezenganu sakamaya kitulu tua nemanga a sengesengan! </FORM>
        <AUDIO start="240.940" end="258.499"/>
    </S>
    <S id="a31">
        <FORM>ulja makaya a kicevungan a venaca' tua pazangazangal a saliman, sa mavananga kinipaparangezan nua ta'alja'aljan, tjara izua su kamangua' nutiav nusikatjlu! namaya tucu a nia puzangalan a su matjaljaljak!</FORM>
        <AUDIO start="258.587" end="279.587"/>
    </S>
</TEXT>
