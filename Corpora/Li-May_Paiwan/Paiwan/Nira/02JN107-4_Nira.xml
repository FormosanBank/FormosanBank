<TEXT id="Li-May_PwnNira_02JN107-4" xml:lang="pwn" source="Li-May Paiwan Data, Participant Nira, file 02JN107-4" audio="02JN107-4 Nira.wav" copyright="" citation="" BibTeX_citation="">
    <S id="a1">
        <FORM>ni sa muakakai kati kuljeljeljelje a milimilingan</FORM>
        <AUDIO start="2.058" end="7.000"/>
    </S>
    <S id="a2">
        <FORM>kasicuayan izua za maresudju a madrusa, ti sa kuljeljeljelje, kati sa muakakay.</FORM>
        <AUDIO start="7.794" end="15.794"/>
    </S>
    <S id="a4">
        <FORM>aza kina ni sa muakakay ini ka natjenglay tjay sa kuljeljeljelje, ayatua izuanga vinarungan a zuma nimadju, pai kinemnem aza kina ni muakakay tu ki kudain a pavavaday tiamadju a madrusa.</FORM>
        <AUDIO start="16.206" end="36.265"/>
    </S>
    <S id="a5">
        <FORM>izua ka makatalj, ma'epu'epu a mapuljat a vavayavayan a uri padjele a seman kakanen tua u'alja'aljay.</FORM>
        <AUDIO start="37.676" end="47.118"/>
    </S>
    <S id="a8">
        <FORM>tazua ranaven a semkawlj aza ti sa muakaikay na kina a sematjatjan a tjezaljum, kudain aya timadju sa ki'adjilj a vaik a sematjatjan a tjezaljum.</FORM>
        <AUDIO start="47.323" end="62.029"/>
    </S>
    <S id="a11">
        <FORM>ini ka cuay masasuitaita a mangetjez a na'emaljup a u'alja'aljay, aza tjakaljavaljava a vavayavayan i 'inaljan, pakirimu a malap tua kinasengeseng a cinavu sa patjavangan tua u'alja'aljay a semululjayan.</FORM>
        <AUDIO start="62.176" end="81.705"/>
    </S>
    <S id="a12">
        <FORM>'aw ti sa muakakay namasilevan a uri pakaleva tjay sa kuljelje ta cinavu nimadju. manu tazua ka pavavala keman ti sa kuljeljeljelje, maumalj i sauniuni aza mudjingan nimadju.</FORM>
        <AUDIO start="81.764" end="97.647"/>
    </S>
    <S id="a13">
        <FORM>manu 'uvalj na 'acang aza sinipaluvluv! aicu tjara pasaliv aya kinemenem ti sa muakakay, ka pacun tua mudjingan ni sa kuljeljeljelje, tjara pinavalitan ni kina aza paluveluv aya kinemenem ti sa muakaikai.</FORM>
        <AUDIO start="97.941" end="119.999"/>
    </S>
    <S id="a16">
        <FORM>'akiken nakemuda nu maitucu aya ti sa muakakay, sa paljelalaing a pacun tua kinatjengelayan a sudju nimadju a namasi suraman a vaivaik.</FORM>
        <AUDIO start="120.617" end="133.587"/>
    </S>
    <S id="a17">
        <FORM>kacuayanga pakirimu a lemaing ti sa muakakay tjay sa kuljeljeljelje, sa 'emau'aung a ki'aung tjay sa kuljeljeljelje, maya a vaik ari kicekeli a sema uma', maya a vaik ari cikeli a sema uma' ayain!</FORM>
        <AUDIO start="133.587" end="153.734"/>
    </S>
    <S id="a20">
        <FORM>ljakua mayatucu a 'ivu ti sa kuljeljeljelje, kudain a ika selaing a su matjaljaljak, kudain a ika selaing a su matjaljaljak tjanuitjen, sau cikulu a semauma' aya ti sa kuljeljeljelje!</FORM>
        <AUDIO start="154.058" end="172.176"/>
    </S>
    <S id="a23">
        <FORM>ljakua aza ti sa muakakay ini ka malegleg a varung nimadju, tjengelay sakamaya ta kiayan tjay sa kuljeljeljelje! </FORM>
        <AUDIO start="179.735" end="192.176"/>
    </S>
    <S id="a25">
        <FORM>tazua kipidanga djinavacan niamadju, semekezanan sa kiljaljaung tiamadju, manu pasa tjemengez sa sekata'ed ka cuayanga ti samuakakay.</FORM>
        <AUDIO start="192.646" end="205.646"/>
    </S>
    <S id="a26">
        <FORM>'aianga! ika kemeljang tu vaivaikan ni sa kuljeljeljelje ti sa muakakay, ka uri vaik ti sa kuljeljeljelje tazua, inadju' a kinatjenglayan a kuang nimadju a pitjuljivar tjay sa muakakay,</FORM>
        <AUDIO start="205.823" end="223.264"/>
    </S>
    <S id="a30">
        <FORM>mana ljemakev tjay sa mukakay a palalaut siniaya. manu ka paceged ti sa muakakay namaya ta nema a pageric sa kuljelje! kuljelje! ayaya 'emau'au'av! ljakua neka sakamaya ti sa kuljeljeljelje.</FORM>
        <AUDIO start="223.588" end="242.441"/>
    </S>
    <S id="a27">
        <FORM>patjetucu nu lemangdaitjen taicu a ni sa muakakay kati sa kuljeljeljelje a milimilingan, pu'ai itjen taza parekatjenglay niamadju a madrusa!</FORM>
        <AUDIO start="242.970" end="257.029"/>
    </S>
</TEXT>
