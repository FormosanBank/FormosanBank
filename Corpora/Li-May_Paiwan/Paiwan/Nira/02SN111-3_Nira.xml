<?xml version="1.0" ?>
<TEXT id="Li-May_PwnNira_02SN111-3" xml:lang="pwn" source="Li-May Paiwan Data, Participant Nira, file 02SN111-3" audio="02SN111-3 Nira.wav" copyright="" citation="" BibTeX_citation="">
    <S id="a1">
        <FORM>aicu a kinive’acan nua sepaiwan a tjawcikel liav aravac, a tjaljamalangdan izua a nakive’ac a kemasi ta ’au kata nakive’ac a kemasi ta ’aciljay aya,</FORM>
        <AUDIO start="15.529" end="31.852"/>
    </S>
    <S id="a3">
        <FORM>izua sini’ecilu na ’adav kata sini’ecilu na ’atjuvi aya, izua cemas a na’emati aya, maretimaljimalji aicu a tawcikel a pakatua kinive’acan na sepaiwan zuku.</FORM>
        <AUDIO start="32.499" end="51.205"/>
    </S>
    <S id="a5">
        <FORM>aza nakive’ac a kemasi ta ’au kata ’acilja aya tjawcikel, namayatucu, kasicuayan izua aza macidilj a cemas</FORM>
        <AUDIO start="52.411" end="65.558"/>
    </S>
    <S id="a6">
        <FORM>natemalem tu ita ta ’au itjaivavav ta kudrakudral a ’aciljay,</FORM>
        <AUDIO start="81.588" end="89.411"/>
    </S>
    <S id="a7">
        <FORM>’aw aza ’au namezangal aravac, manu izua ka ita ’adav ’emudjalj a palje’aca saka zemuzung uta, ka zemung tazua, mapecerak aza ’au,</FORM>
        <AUDIO start="89.500" end="108.882"/>
    </S>
    <S id="a10">
        <FORM>manu izua aza vavayan a tevuta kemasi tjaladj ta ’au aya. izua uta izua uta ka ita ’adav, namaya a ’emudja’udjalj sa zemuzung, tucu mavan aza kudrakudral a ’aciljay a namapecerak, </FORM>
        <AUDIO start="109.265" end="132.382"/>
    </S>
    <S id="a12">
        <FORM>sa tevuta kemasitjaladj ta ’aciljay aza ita kudrakudral a ’atjuvi, kapacunan na vavayan aza ’atjuvi, pakirimu sa tamu’ulji a pasatjaladj ta tjialj nimadju,</FORM>
        <AUDIO start="132.647" end="147.735"/>
    </S>
    <S id="a13">
        <FORM>ini ka cuay pualjak ta ’aida a macidilj a u’aljay a macidilj a vavayan, tiamadju mavan a sevalitan na sepaiwan zuku aya.</FORM>
        <AUDIO start="148.676" end="162.088"/>
    </S>
    <S id="a14">
        <FORM>izua masanitalj a pakatua nakive’ac a kemasi ta ’au aya tjawcikel namayatucu, kasicuacuayan a i kavulungan, liav a ’au aya.</FORM>
        <AUDIO start="163.146" end="180.440"/>
    </S>
    <S id="a18">
        <FORM>izua ka ita ’adav, aza ita ’au tu ki kemuda, mapecerak a kisumadju, manu liav a kakedrikedrian a ’atjuvi i tjaladj, aicu a kakedrikedrian a ’atjuvi ka mekudralanga merecawcau, pai aicu mavan a sevalitan na sepaiwan zuku aya a tjawcikel.</FORM>
        <AUDIO start="181.000" end="208.088"/>
    </S>
    <S id="a20">
        <FORM>aza sini’ecilu na ’adav aya tawcikel, namayatucu, kasicuayan aza ’adav a cemas namangetjez i kacauan, sa ’emecilu tu drusa, vuravuravan a ita liljualjuas a ita, sa ’ivu ta kamavanan a ljemakev taza drusa ’ecilu,</FORM>
        <AUDIO start="209.588" end="235.911"/>
    </S>
    <S id="a21">
        <FORM>manu aza vuravuravan a ’ecilu venuak ta macidilj a u’aljay, aza liljualjuas a ’ecilu venuak ta macidilj a vavayan, aicu a u’aljay kata vavayan mavan a sevalitan na sepaiwan zuku aya.</FORM>
        <AUDIO start="236.117" end="256.941"/>
    </S>
    <S id="a22">
        <FORM>izua masanitaljanga tawcikel a pakatua sini’ecilu na ’adav aya namayatucu, ka limakuzulj a cavilj kasicuayan, na’emcilu tu sepatj a ’adav aya,</FORM>
        <AUDIO start="258.176" end="274.323"/>
    </S>
    <S id="a25">
        <FORM>aza drusa ’ecilu vinuak na ita kudrakudral a liljaljuas a ’atjuvi sa tevuta za vavayan kata u’aljay a madrusa,</FORM>
        <AUDIO start="274.882" end="288.294"/>
    </S>
    <S id="a27">
        <FORM>aicu mavan a sevalitan na tjalja ljaljaljak aya, aza drusa ’ecilu vinuak na kamavanan, sa tevuta za macidilj a vavayan kata macidilj a u’aljay, azua mavan a sevalitan na mamazangiljan aya.</FORM>
        <AUDIO start="288.353" end="310.823"/>
    </S>
    <S id="a30">
        <FORM>aicu a pakatua kinive’acan na sepaiwan a tjawcikel maretimaljimalji, ’aw tjaljaliavan a pakatua sini’ecilu na ’adav kata sini’ecilu na ’atjuvi, ’aw tjaljaliavan a pakatua sini’ecilu na ’adav kata sini’ecilu na ’atjuvi aya tjawcikel.</FORM>
        <AUDIO start="312.088" end="337.735"/>
    </S>
</TEXT>
