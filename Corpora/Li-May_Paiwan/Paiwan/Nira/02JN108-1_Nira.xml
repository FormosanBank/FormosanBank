<TEXT id="Li-May_PwnNira_02JN108-1" xml:lang="pwn" source="Li-May Paiwan Data, Participant Nira, file 02JN108-1" audio="02JN108-1 Nira.wav" copyright="" citation="" BibTeX_citation="">
    <S id="a1">
        <FORM>temalidu a tjawcikel ta kadjunangan</FORM>
        <AUDIO start="2.735" end="7.529"/>
    </S>
    <S id="a3">
        <FORM>aicu a tja 'inaljan a tja 'a'umain a tja 'a'aljupan a tja kinalivuanan, a penuljatanga, makeljang tu nakemasicuay a nitjen a kadjunangan.</FORM>
        <AUDIO start="21.617" end="36.029"/>
    </S>
    <S id="a4">
        <FORM>a uri tja sisan zepezepan tucu a kadjunangan, mavan azua tjara nimadjumadju a pinakazuanan a ngadan.</FORM>
        <AUDIO start="36.412" end="44.235"/>
    </S>
    <S id="a7">
        <FORM>izua namacacapilj ta sacemel ta cinuvu'an tua nemanga, sialap ta kinakemudan a gadu a pana a siljezayan a siljelauzan a sikivalidian; izua napacevung tua rivurivuan tua kini'ecian ta 'alja.</FORM>
        <AUDIO start="52.588" end="74.882"/>
    </S>
    <S id="a9">
        <FORM>kasicuayan azua a kadjunangan a pasainu tu naizuanga, savid a pinungadanan. ini ka namaya tucu a 'inulipanga na tja sihu a kangadanan, aminanga pinubangguan sakamaya, pazangalanga a tjaivilivililj a kisusu tua kangadanan nua tja marekakadjunangan a palje gadu palje pana.</FORM>
        <AUDIO start="75.559" end="101.000"/>
    </S>
    <S id="a11">
        <FORM>saka azua a ca'uanan tua sinipapungadan tua nakadjunangananga nua tjasevalitan, 'ai! paulananga kimatazuanga sa ma'ulip!</FORM>
        <AUDIO start="129.470" end="143.882"/>
    </S>
    <S id="a13">
        <FORM>kupai kitjawcikeli, izua za kaviyangan aya a 'inaljan, a kinakemudan maru na kaviri a kavia'an, aza vecekadan maru kazatjazatjan, zinangan nua ta'alja'aljan a nasarengua',</FORM>
        <AUDIO start="144.587" end="164.234"/>
    </S>
    <S id="a14">
        <FORM>azua maru sepatj a cinulisan i vecekadan sinan kadjalanan, aza maru vulungan naljezaya a pagalju sisakavulungan aya, aza tjineveljan a paru gaugavan a palinguljan a pasanavalj a izua cevaceva tjatjan, aza i maru kaljatan pasakaledep pasapairang a djalan aya tjawcikel, temalidu a pa'ulid!</FORM>
        <AUDIO start="164.470" end="197.382"/>
    </S>
    <S id="a17">
        <FORM>izua za i ljaljizavan aya, matjavang aravac a pasapairang sinan sasekezan cacalivatan. izua za i ngirangira' aya, pungadanan tua kinakemudan a gadu. nu lemangedaitjen tua si'aivuanan kemeljangitjen tu ianuan tu namakuda.</FORM>
        <AUDIO start="198.176" end="222.558"/>
    </S>
    <S id="a19">
        <FORM>izua za i kakuangan aya, nu djaljun tua pinenetjan a 'adav, kicevungan ta pairang a mazua tua cacevungan a kadjunangan, nu marasudj a ljavaran, makakuang sa patagilj a kivalit ta 'atia, vatjuljayan, turivecan.</FORM>
        <AUDIO start="222.558" end="243.470"/>
    </S>
    <S id="a20">
        <FORM>izua za i tjuru'uway aya a veljeluan. ti muakaikay a cemas na zemang, timadju nakuya varung, rupatala'an aya.</FORM>
        <AUDIO start="243.940" end="257.117"/>
    </S>
    <S id="a23">
        <FORM>nu pakazua timanga, tjara tjempis tua asav tu sicelep ta zinanga', magagalj tu patala'en sa paselapai, sa paselapai. ayata sinan palisi a izua, mavekelj a temuru a mazua i veljeluan.</FORM>
        <AUDIO start="257.117" end="279.264"/>
    </S>
    <S id="a24">
        <FORM>a pa'ulid izua liavanan a i tjuzuma a pinungadanan a kadjunangan, aza i pukarangan aya, aza i maruljinay aya, liavanan uri ikatjen a makasusu nungida!</FORM>
        <AUDIO start="279.352" end="294.205"/>
    </S>
    <S id="a27">
        <FORM>kana tja keljangen nakuya dremaudrav, ayata aicu a tja gadu a tja pana a tja veljeluan a tja kadjunangan, na kemasi vin'acan nua tja sevalitan, sinipagaugav tjanuitjen a tjaivilivililj,</FORM>
        <AUDIO start="295.058" end="314.264"/>
    </S>
    <S id="a28">
        <FORM>'aw nu vaikangaitjen i kacauwan, namaya uta, tja sipatalevak tua tja vuvuanga a tjaivilivililj patje mamilinganga.</FORM>
        <AUDIO start="314.381" end="326.058"/>
    </S>
</TEXT>
