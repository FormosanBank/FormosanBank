Cai in un kapitanʉ koka mualiuhlʉ siihuna malitʉnʉlʉ cucuvuvulunga
maapuahlʉusuacaihlimualualu miunguarinaani, mahlipapuhla, matingahla ngahla sitakuamiangahlana, maruauvuvulunga paramacuacungahla cucuvu vulunga, ku ucaanimatavilaucu raahlua sipiakasʉkasʉangahlanana, mataingalicu puamahlʉngʉ cucuvuvulunga taivangʉ, usuanganaiau mairahlucu cupisasaruana. musiri kani’ mikasʉkasʉ angahlahlana, arinani tumuaitama taingalʉ kirakakuaukakakuata. tumuakumualiuhlu siihu umahlikua cucuvuvuvulunga, umarulangica tʉkʉmalitʉnʉ, marun hlicaliva upatʉ hlimiungu caihlina,hlipasalangʉlangʉa hla kuparaiiaiahlʉahlipumiana, mualiuhluaku siihu umahlikua acancancihli malitʉnʉlʉ. 
pautuamacuaku miunguarinani marusiangusipita liliungana, maruacucu‘u usumanu sianatamika maliatʉnʉlʉ. kani’iia mairahlu hliparapihlaku arinani muliuhlu siihuna malitʉnʉlʉ. mahlicaliva kuparaiaiahlana siakitana, mahlicaliva hlipasalangʉlangʉa tahlana usumanʉna, mairahlusipuamia hlimaracucumangusipi angahlahlana arataisa, kani’i ia hliparapihlaku arinani musirinanina, sumalitʉtʉkʉhlʉ maivalʉ hla patakʉsʉlʉsipamia pacʉpʉcʉpʉngʉ. 
umaru matalakiahlʉ kari mairahluna, umarutʉkʉkihlamuhlamu pahlu miamia, tiaraisaumahliakua cucuvuvulungamalitʉnʉlʉ. kani’i sasaruana taivangʉna, upatʉ hlimiungu caihli mualualu ia mairahlucu picucu’u maruaruisana, kani’i cucumaruaruisanana hlamairahlu mavacangʉka , siangusipisa takacicihli, pikari takacicihli vunguka 
palisia pararana mangusipi, kicunguhlu makuhlipaimacuisa hlakana’ana, kani’i sasaruanana mʉcʉkʉhlʉa ucani tarʉana tahlana usumanʉ. hlicaliva hliarataisanana cucuhlimulivahlʉna hlicumalihlimalusangalʉ cucumairahlu maruaruisana. marumataingalʉa hlahlamanisa sasaruanana tarapasʉngʉ, maracucuhliarahlusuhlusu marakupipalungu marapatʉpatʉkʉa cucu’u. siparamacumacua ucani tahlana, kumatumuhlu’aika hliarilangʉlangʉa maricʉka ma tahlana usumanʉhla, ucaniimacii kutakacicihli maluliri ihlata ia ucani pihliparaiaiahlʉa koka, kuaunana ia kani’i hlicalivalikisina tumua puatʉtʉrʉpumahlʉmahlʉngʉ, tumua hlikitana pakiapuhlu kihlahlamu. hla macua macuuisa ia, tumua siihuna marapihli kani’i hlicalivana musaumarutʉkʉ pahluaiaili, ihlaisa hliparapihlaku arinani musiri nani arinani. 
marua ucani tʉpʉhlana suhlatʉ, piahlisuhlata hlicaliva taivangʉ,. hlipatacu ngucunguhlua kari siaucani ngʉtʉhlana hlipakipuhlua amihla uka’a suhlata taivangʉ. hlirumia’amusikunga taku’iiarʉa hlakʉsaiana ia saarumia cingtai taku’i’iarʉ. kani’iiasapihlicaliva hlitamahlʉnga pakisia’a. cucuvuvulunga maupiaini hlimiailicaihlimualualu mairahlucumaruaru kani’isasaruanana pisipacʉcʉpʉngʉ miahlivihlivimavacangʉkavung ukaisa, tumahlusuhlusu muvavilihlisa. kuhlaisahla ucaniisipuamiahlamu sʉngʉpʉrʉmiamʉtʉmʉtʉa hlisuhlatahlicaliva, marapihlikani’i muliuhluaku siihu umahlikua cucuvuvulunga malitʉnʉlʉ.
‘aumusikunga nua hlamhlammarʉ umarumanganʉ sitakuamia maruahlakʉvʉ tahlana’aulia apingʉtʉhlʉ angahlahlanaisa vahlituku, caihlihlakusaiana kiariari, hlimurutaisa murucara’ʉ nua arupapiamiamʉtʉmʉtʉcumalihli akuisa ’aumumana ia umarumiacʉpʉlʉ miapualʉ mativalʉtʉkʉisa, miungutarisilʉpʉngʉtarik icangihli umuhlicua siihu hlamhlammarʉna, taku’i‘iarʉ sitakuamiaisa vuvulunga nua mapuhlarʉ. kani’I upatʉ hlimiungucaihlana, aucaucani hlimʉcʉkʉhlʉ mahlukua taivangʉna tʉkʉhlʉa hlitakumiaisa umarumiamʉtʉmʉtʉ tarikicangihli cumalihli malusangalʉ sasaruana, maiakakacu mairahlupi isikanacucuvuvulungana. marapihli kani’i muliuhluaku siihu umahlikua cucuvuvulunga malitʉnʉlʉ. 
cucuvuvulunga umarumaiirahlu ahlahlamanisa maiatuhluhlu miararuma, apulavaʉ sitakuavʉhlʉvʉhlʉrʉna, hla umarumaiirahlu sipacʉcʉpʉngʉna siparaiiaiiahla. manikiia makani’i hliapusiria hlicaliva sitakuamia kokana, cucuvuvulunga umahlikua ta’iaraisa takacicihli, marahlupucua hlatatʉkʉaisa takacicihli, hlamanganʉisa maiatuhluhlu takacicihli aparahlupumairahlu tumahlaʉtarʉana, hlamanganʉhliapucua cucutahlana kumʉmʉa apautuamacu, marapihli kani’i muliuhluaku siihu umahlikuacucuvuvulunga malitʉnʉlʉ. 					
cucuvuvulunga hlamairahlu maruakarisa takacicihli, hlicaliva akuisa’aumu mana apa’ʉcʉmʉ sitakuamia kapitanʉ’aumu, ma 1945caihli rumahlaʉ, siihu kana’a kuapaluliri kari takacicihli, marapihlicuka karicucuvuvulunga marahlupu, tamataingalʉa karitahla na’auliana marangangatʉmarahlupu, siihu kiariari umahlikua mairahlu vunguka cucuvuvulunga, kuiatʉhlʉnga hlipaimiaisa maiatuhluhluisana, marapihlikani’i muliuhluaku siihu umahlikua cucuvuvulunga malitʉnʉlʉ. 					
caihlikana’a maruasiihuna kuacacahlia tahlana iamerukuna pahlumiamia saikua miararumaisaka talʉhlʉ’ʉa. cucutahlana sasaruana lanii pasakamu maritara’ʉ lʉhlʉ’ʉ maiakakana, marapihlikani’i muliuhluaku siihuna umahlikua cucuvuvulunga malitʉnʉlʉ. 						
angahlicunana puaruaruma miungu kani’i, maruaru ulalikasana mapuhlarutahlana ‘aulia mʉlʉmʉlʉmʉpakipuhlu ia, angahli hlimaiatuhluhluna aparakuka ngahlacucutahlana’aulia, marapihli kani’i muliuhluaku mʉmʉa siihuna umahlikua cucutahlana‘aulia malitʉnʉlʉ. 
takʉsʉlʉa sitakuamia rumahlaʉ hliumalivalʉa kokana hlipakinia cucuvuvulunga takuamia ta’iara, hlitumamahlʉngʉa kokana ucani sipiatʉtʉrʉa, hlitumamahlʉngʉ mʉmʉa ucan isipasamanganʉ, arinani tampihlitakuhlusuhlusuaita, sipatʉahla parikiatungusana cucuvuvulunga ta’iara, hlamacua kani’i sipakatʉrana kupualisʉhlʉisana siihuna, kuakulaia hlitakumia takuiahlivihlivi kuiatʉhlʉnga mavacangʉisa, marapihli kani’i mualiuhluaku siihu umahlikua cucuvuvulunga malitʉnʉlʉ. 				
makuvaaua taivangʉna amihla, matumuhlu tarʉtatʉkʉhlʉ mavacangʉa vungukahlamu, hla miungu arinaani masiaravahlaʉvaʉ cucuvuvulunga, siatuturu angahlahlana mangusipina, sitakuamia kokana ma ahlahlapa siakitaasangalʉ, mairaahlumana hlimarinasʉku cucuvuvulungamacuna, macuahlikʉrʉmatʉkʉ cucuvuvulunga, ahlasipuakasʉkasʉna mairahlukuarakuka, kuatumuhlua hlatamahlʉngʉ siihu, apaitara’ʉhla cucuvuvulunga tahlana usumanʉ, kupihlicaliva matialulangʉlangʉi’arahlasana, marapihli kani’i mualiuhluaku siihu umahlikua cucuvuvulunga malitʉnʉlʉ. 
kuiatʉhlʉnga hlipasamanganʉhlamu, marapihlia muvavilihli kupakacani paukarahlata kuacahlia kuitʉhlʉnga hlipasamanʉhlamu, inicikia pasalangʉlangʉa cancancihli minisaʉ miungu arinani, macuisa akuainita’ai. hlialitʉnʉ likuarinanina maniki’airahluacu hlipasarʉkʉcʉ ia, manikiia siruamia kuakutumua ma upatʉ hlimiungu caihli hlipasalangʉlangʉa hliparakaka cucuvuvulungana, hlamarapihli kani’is uhlatʉ hlipingahla malitʉnʉlʉna, minisaʉ misau umaruamiakutʉkʉ upapalu, hlialitʉnʉlʉ arinanina kani’i ia ihlaisa ukakakua patasuuru cucukokana rumia arupakiahlahlamu. 
tuahlʉ parumia ihlaku ucani pacʉcʉpʉnga cucuvuvulungana, kisumahlʉngʉ hliaricucuvungu arinanina, matahlana kari hla’aluana sapimacu hla arupakiahlahlamu, macua usua sipiamiana ia ihlaisa kani’i, sapimacu hla arupa kiahlahlamua pahlumiamiaisa, hliapumia paumahlʉngʉhla macuisa inici tuahlʉmaramacu. 
ma vunguka cucuvuvulungana maci maruapuaka, cucumiararuma usumanʉna, maci pitʉkʉarupakiahlahlamu ia, maramasuahlituahlahlamana hlimaiakakana hla apaiakakana maripucu. patarucuvungu kupakacani arupakari akuainita’aimii, tumua acancancihli paumahlʉngʉ, kihlahlamu hlicalivaisamahlina, kani’i ia umaruamiacu sapimacuna minisaʉ hlicalivaisa miungupasalʉpʉngʉ, pasalʉpʉngʉ ia ariaʉlʉsʉcisa sasuana aparuua apimau canitahlakumapaci, apicalivia macuuisa hlicalivana. ihlaisacu arupakiahlahlamuna. 				
uapapaluaku hlitarucucuvunga arinanina, ihlaisa kani’ii ucani siihu nua cucuvuvulunga maruaisana arupakiahlahlamu. maruamiaku hlicaliva hlipasasapuana, hlicaliva sapimacuna umaru patasuuru tuahlʉna, kuapatavavatʉ pakipuhlumaluliri, cucuvanana tukucu cucuvuvulunga pakiapuhlu mʉmʉa maluliri sipamiaisa. muruahlʉa kumarunaani patuhluhluna hla umarupaumahlʉngʉ, apulavaʉahlatuana hlipasasapua kiariari kucutuvarʉ ‘ʉangahlangahla, kani’i kokana maru ucaniaari tuahlʉmacuuisa mukakakua arupakiahlahlamuna. 				
arinani ia hlamuna ruamia tuahlʉ’ania ahlʉahla arupakariana, kupacucu vuvulunga nua tahlana ’auliana ihlaisa ma siihuna. macahliaku umarua ngususangalʉiaku iatʉhlʉnga, marapihli cucuvuvulunga patasuuruhlitamahlʉnga mʉmʉana ia, ihlaisa kani’i kokana macuisa’aini tuahlʉa arupakiahlahlamuna maramacu ia kana’a kapalangʉlangʉa. 				
maruaku naani kisuhlivihlivimaluliri, maru parana-kapitanʉ kokana, tumamahlʉngʉ pimacuhlicaliva cucuvuvulunga, takʉsʉlʉmarapisapimacu taruacucuvungana, umarua miakungahla koka maramasumara mariapucu cu cu’u, nua aucaucani apuamiatahlanana takʉlʉsʉ ukikirimi hlicalivamacu hla arupakari koka aunanakaukakakua taku’i’iarʉ.
tumuaku piapuhla paranatarucucuvungu kapitanʉkoka, mataingalʉpua langʉlangʉa, ihlaisakoka hla cucuvuvulunga aparaiahlʉa takuamia, apurumita aucaucanitahla apuamiana, alʉhlʉvʉtahlana’aulia rianʉcucutahlana hla miararuma kikucupuamiaparikiatungusana, kani’I sitakuamiana ihlaisa cucuvuvulungana pautatʉtʉrʉtakuamiana, tuahlʉatʉkʉ cucutahlana pakipuhlu. 			
usumanʉ, macahliaku mʉmʉa kihlahlamu singcʉngein ,pauturumaripucu makarikari miapualʉsipakatʉra parikiatungusana cucuvuvulungana, macucutarʉana hlikikucua pauturuna cucuari siihuna, tuahlʉmaru mikasʉkasʉ paranana arupakaritakuamia ta’iarana, kani’i ta’iarana alʉhlʉvʉ ukikirimi hlicaliva hliatʉhlʉnga, miapapualʉ sipaiatuhluhlu takacicihli cucuvuvulungana, siparaiaiahla angahlahlana arataisana, masiaturu nua vungu kasitahlusuhlusu siaravahlaʉvaʉ, nua manganʉ sipaiatuhluhlu maikatumahlana cucutahlana. 		
umahlikua kani’i sipakatʉra hla mairahlu vunguka cucuvuvulungana, ma rumaiinitakuparaiahla, tumuaita mariacʉka pipuamahlʉngʉ vungukana taparana taku’i’iarʉ sipakatʉra cucuvuvulungana, apumiatakuamia tuma mahlʉngʉ, pamuamurʉ mairahluahlahlamani cucuvuvulunga,hla hlitamahlʉnga aruamimiacisa kani’i sipakatʉra kokana, hla tarʉtatʉkʉhlʉa tʉkʉisa minisuacuarupaliavalicu marisangihli. 		
macahliaku mʉmʉa makaritarʉana, umahlikua ma lanii hla aiihlana lʉhlʉ ’ʉna arupapiatʉtʉrʉ hlicaliva pakipuhlu kihlamuhlamu macuisaisa. kani’i aihlanalʉhlʉ’ʉ kunapasiavacangʉ mualualuia, uavura cucutahlana iamena mavacangʉ sipirasavungu. 	
macahliaku mʉmʉa makaritarʉana, umahlikua ma lanii hla aiihlana lʉhlʉ ’ʉna arupapiatʉtʉrʉ hlicaliva pakipuhlu kihlamuhlamu macuisaisa. kani’i aihlanalʉhlʉ’ʉ kunapasiavacangʉ mualualuia, uavura cucutahlana iamena mavacangʉ sipirasavungu. 	
ihlaisa pasamia mʉlʉvʉpakituru apautatʉtʉrʉ tahlana ’aulia, paumahlʉngʉ mairahlu ngahlaisa ia takacicihli, maaruamu usia vulahlʉ matuluhlu aari mualualuia, makarikari auninia sitahlamiamia mavacangʉ, apalailingahlaisa’aulia uvuraisana manganʉ ta’iara hlaparana. 	
caihli-mamisa laihla-ucani vulahlʉ ucani aari, makarikariamu rumiatuma mahlʉngʉ ta’iara, patakuacahlia mairahlutukamiasasaruana cucuvuvulunga, takuamiahulicʉ miararuma mairahlucua mumiapapupualʉ ta’iarana, cucuaari atʉatʉhlʉnga cucuvuvulunga takacicihli maiatuhluhluna, makiira ngahlakirangahlanana maramacumacucu, pasakulaia sapahluhlamu takualualu, mataingalʉ pualisʉhla cucuvuvulungana, hulicʉ-sipaiatuhluhlu cucuvuvulunga, hulicʉ- sipaiatuhluhlusasaruana cucuvuvulunga, hulicʉ-siara hlusuhlusu arataisa ta’iara cucuvuvulunga, puatusu lipu’ing makarikari. 
arinani kʉlʉpʉngʉkumamahlipapu, maria cuvucuvungucuamu, mʉmʉa cucuvuvulungana makarikari, marusipakarikarina kisumahlʉngʉ. cucuari caihlicaihli ualuvulahlʉ ucaniaari singcʉngein, umahliakuamʉmʉa cucu’u kokana, kihlamuhlamu kisuhlivihlivi hlicaliva maacuuisa cucuvuvulunga, takʉsʉlʉa takuamia taku’i’iarʉ macuuisana. takumacu hlicaliva cucuvuvulunga macuisana, hla apusirisipaiatuhluhlu cucuvuvulunga parikiatungusa ihlaisa utulutaisa takukakua siihuna takuamia cucuvuvulunga. 
makuakuaku ma kani’i paranana, maru’ahlingu salasapuarʉ apuasasalakarina hlamʉmʉa cucuvuvulunga tukucuta , pasaʉlʉsʉ pakita cucu’u hlita’iara, makuakuaku apʉcʉkʉhlʉ mʉmʉa miasarakumita, kuihlaisa umaiapʉsuhlatʉ, makukua cucutahlana tukucu pasamanganʉ, tumuru ta’iarana apakipuhluhlipitʉtʉra siihuna, macuuisa pangahlangahla hlipasapua hlicalivana. 		
sia’ʉ’ʉraisa patasuuru cucuvuvulunga tukucu, ihlaisa ihlamua hlipatakumahlʉngʉ kani’I patasurucucu’u hla kokana, hlirumakua sasaruana nua mairahlu ahlamakiariari, uka’a taisana hlimuliuhlu kani’iliuhluna mairahlu avuriiakana’ana sipualangʉlangʉ. 	
cucuari apuamihlamu ta’iarana miapualʉ, apulavaʉ muvavilihli cucutahlana hlamuhlamua muvavilihli, hla kani’i sasaruana patasuurutahlana taivangʉna, kucuparahlupuakari kucuparahlupua hliatʉhlʉnga, mataingalicukucu uruavi’avi’a vunguka takacicihli, kucuuangahlangahla marusasaruana takacicihlina takuiaili. 	
malitʉnʉlʉ ikatumahlana pasalʉsʉ pasamanganʉ, pautuhlangi hlicaliva hlamu pautuhlangi sasaruanahlamu, pautuhlangimʉmʉa tarʉtatʉkʉhlʉ vungukahlamu, mukakakua arupakiahlahlamu, mukakakua kiakucua mangusipi kiakucu masasangarʉ, mukakakua varu’u taivangʉcucuaari. 	
umuhlipasamia arinanina, pasaʉlʉsʉ pasamanganʉ maringahlangahla ucani macuuisakoka, ucani macuuisa ma tumuhluka tarʉtatʉatʉkʉhlʉ tahlana sitakuamia kokana.	
‘ʉ’ʉraisa mʉmʉa. 