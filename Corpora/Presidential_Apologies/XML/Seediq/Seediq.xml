<?xml version="1.0" ?>
<TEXT id="PA_Seediq" xml:lang="trv" source="Presidential apology to indigenous people in Seediq" copyright="public domain" citation="Tsai, I. W. (2016, August 1). President Tsai Ing-wen's apology to the Indigenous Peoples on behalf of the government [Speech transcript, Seediq translation]. https://indigenous-justice.president.gov.tw/" BibTeX_citation="@misc{PA_Seediq, author = {Tsai, Ing-Wen}, title = {President Tsai Ing-wen's apology to the Indigenous Peoples on behalf of the government}, year = {2016}, month = {August}, day = {1}, note = {[Speech transcript, Seediq translation]}, url = {https://indigenous-justice.president.gov.tw/} }">
    <S id="0">
        <FORM kindOf="original">Caiingun Congtong Pngalan kari Luwan patis Snbrihan Seediq</FORM>
        <FORM kindOf="standard">Caiingon Congtong Pngalan kari Lowan patis Snbrihan Seediq</FORM>
        <TRANSL xml:lang="zh">蔡英文總統代表政府 向原住民族道歉文。</TRANSL>
        <TRANSL xml:lang="en">President Tsai Ing-wen's Apology to the Indigenous Peoples on Behalf of the Government.</TRANSL>
    </S>
    <S id="1">
        <FORM kindOf="original">Berih knkawas 22 saya, Senhuwa ta pnrana snlmeyan kari pnsdehu " Seediq bale ", sbleqan na kesun " Seediq lmiqu " Dungus na pheyu ngayan nii, ssnmalu pnlawa tnsyaxan ma spruun qmita kesun " Tndheran " Taiwan hini ka Seediq. Mheyu pnttuwan nii, saya, mpqango ta mquri berih. Pngalan ku mdudur Luwan, mpquri ku rahur Seediq, peeyah kari yamu, psberih ku kana Seediq. Pnugulan knkawas 400 nii, mapa pnqsrnutan. Mnoda ini pntbale qnlhangan; peeyah ku kari psbrihan yamu.</FORM>
        <FORM kindOf="standard">Berih knkawas 22 saya, Senhowa ta pnrana snlmeyan kari pnsdeho " Seediq bale ", sbleqan na keson " Seediq lmiqo " Dongos na pheyo ngayan nii, ssnmalo pnlawa tnsyaxan ma sproon qmita keson " Tndheran " Taiwan hini ka Seediq. Mheyo pnttowan nii, saya, mpqango ta mqori berih. Pngalan ko mdodor Lowan, mpqori ko rahor Seediq, peeyah kari yamo, psberih ko kana Seediq. Pnogolan knkawas 400 nii, mapa pnqsrnotan. Mnoda ini pntbale qnlhangan; peeyah ko kari psbrihan yamo.</FORM>
        <TRANSL xml:lang="zh">二十二年前的今天，我們憲法 增修條文裡的「山胞」正式正 名為「原住民」。這個正名， 不僅去除了長期以來帶有歧視 的稱呼，更突顯了原住民族是 台灣「原來的主人」的地位。 站在這個基礎上，今天，我們 要更往前踏出一步。我要代表 政府，向全體原住民族，致上 我們最深的歉意。對於過去 四百年來，各位承受的苦痛和 不公平待遇，我代表政府，向 各位道歉。</TRANSL>
        <TRANSL xml:lang="en">On this day 22 years ago, the term "shanbao" (mountain people) in the Additional Articles of our Constitution was replaced with the proper name: "indigenous people". This correction not only did away with a discriminatory term, but also highlighted the status of indigenous peoples as Taiwan's "original owners". From this basis, today, we are taking another step forward. To all indigenous peoples of Taiwan: On behalf of the government, I express to you our deepest apology. For the four centuries of pain and mistreatment you have endured, I apologize to you on behalf of the government.</TRANSL>
    </S>
    <S id="2">
        <FORM kindOf="original">Betaq saya snhei ku kkdusan niqul ta hini. meniq seediq mesa uxe sbrihun. Ni ka dungus mu ssberih Pngalan ku kari ka yaku saya. Skrwanun mesa kiya nanaq ka ndaan cbeyo, ndaan pnqraqil nii, kesun pnkrana naq ddaan seediq ka kiya kesun. Ki ni ka sheyu mu hini ka saya. Pglayun mkpkriyux psdrexun pngriqan ka lnglungan so nii.</FORM>
        <FORM kindOf="standard">Betaq saya snhei ko kkdosan niqol ta hini. meniq seediq mesa oxe sbrihon. Ni ka dongos mo ssberih Pngalan ko kari ka yako saya. Skrwanon mesa kiya nanaq ka ndaan cbeyo, ndaan pnqraqil nii, keson pnkrana naq ddaan seediq ka kiya keson. Ki ni ka sheyo mo hini ka saya. Pglayon mkpkriyox psdrexon pngriqan ka lnglongan so nii.</FORM>
        <TRANSL xml:lang="zh">我相信，一直到今天，在我們 生活周遭裡，還是有一些人認 為不需要道歉。而這個，就是 今天我需要代表政府道歉的最 重要原因。把過去的種種不公 平視為理所當然，或者，把過 去其他族群的苦痛，視為人類 發展的必然結果，這是我今天 站在這裡，企圖要改變和扭轉 的第一個觀念。</TRANSL>
        <TRANSL xml:lang="en">I know that even now, there are some around us who see no need to apologize. But that is the most important reason why I am representing the government to issue this apology today. To see what was unfair in the past as a matter of course, or to treat the pain of other ethnic peoples as an unavoidable part of human development, this is the first mindset that we, standing here today, resolve to change and overturn.</TRANSL>
    </S>
    <S id="3">
        <FORM kindOf="original">Pdaane mu kari leexan moda pgkela mesa, hmuwa ku lux mquri Seediq pgkari snbberih. Dheran Taiwan nii, berih 400 knkawas tena naq meniq hini ka Seediq di. Rahur Seediq meniq naq ka kkdesun daha hini. Meniq naq ka pnskari, Gaya, lleexan ma kdkilan daha. Bobo na, ini pooda kari mssruwa. Dheran nii, yahan kaalang dungal.</FORM>
        <FORM kindOf="standard">Pdaane mo kari leexan moda pgkela mesa, hmowa ko lox mqori Seediq pgkari snbberih. Dheran Taiwan nii, berih 400 knkawas tena naq meniq hini ka Seediq di. Rahor Seediq meniq naq ka kkdeson daha hini. Meniq naq ka pnskari, Gaya, lleexan ma kdkilan daha. Bobo na, ini pooda kari mssrowa. Dheran nii, yahan kaalang dongal.</FORM>
        <TRANSL xml:lang="zh">讓我用很簡單的語言，來表達 為什麼要向原住民族道歉的原 因。台灣這塊土地，四百年前 早有人居住。這些人原本過著 自己的生活，有著自己的語言、 文化、習俗、生活領域。接著， 在未經他們同意之下，這塊土 地上來了另外一群人。</TRANSL>
        <TRANSL xml:lang="en">Let me put in simple terms why we are apologizing to the indigenous peoples. Four hundred years ago, there were already people living in Taiwan. These first inhabitants lived their lives and had their own languages, cultures, customs, and domains. But then, without their consent, another group of people arrived on these shores, and in the course of history, took everything from the first inhabitants who, on the land they have known most intimately, became displaced, foreign, non-mainstream, and marginalized.</TRANSL>
    </S>
    <S id="4">
        <FORM kindOf="original">Pnkrana ndaan spatis rekisi ge, ndhekan naq seediq bobo na nii, wada gmrehaq mangal kana nngalan nSeediq pnuglaan nii di. Sgarang naq nleexan nniqan daha dheran hi ma, spgkaalang icil ka kkdesun daha; wada uxe tndheran ma, speeniq siyo muxi ka dheya di. Pndhekan kingal luwan Seediq, meniq ka pnheyu pnqrqanan na luwan seediq duri. Nasi ta kesun uxe kingal Luwan knlangan pntlbaan, ndaan rekisi nii asi ka spruun qmita, spneeru ka pusu na ba bale. Kiya, spruun bale Luwan mqlahang, asi ka mbleyaq qmita ndaan nii, kndalax lnlungan truma lmngelung ddaun. Kiya ka dungus ni mu sheyu hini ka saya.</FORM>
        <FORM kindOf="standard">Pnkrana ndaan spatis rekisi ge, ndhekan naq seediq bobo na nii, wada gmrehaq mangal kana nngalan nSeediq pnoglaan nii di. Sgarang naq nleexan nniqan daha dheran hi ma, spgkaalang icil ka kkdeson daha; wada oxe tndheran ma, speeniq siyo moxi ka dheya di. Pndhekan kingal lowan Seediq, meniq ka pnheyo pnqrqanan na lowan seediq dori. Nasi ta keson oxe kingal Lowan knlangan pntlbaan, ndaan rekisi nii asi ka sproon qmita, spneero ka poso na ba bale. Kiya, sproon bale Lowan mqlahang, asi ka mbleyaq qmita ndaan nii, kndalax lnlongan troma lmngelong ddaon. Kiya ka dongos ni mo sheyo hini ka saya.</FORM>
        <TRANSL xml:lang="zh">歷史的發展是，後來的這一 群人，剝奪了原先這一群人 的一切。讓他們在最熟悉的 土地上流離失所，成為異鄉 人，成為非主流，成為邊緣。一個族群的成功，很有可能 是建立在其他族群的苦難之 上。除非我們不宣稱自己是 一個公義的國家，否則這一 段歷史必須正視，真相必須 說出來。然後，最重要的， 政府必須為這段過去真誠反 省，這就是我今天站在這裡 的原因。</TRANSL>
        <TRANSL xml:lang="en">The success of one ethnic people can be built on the suffering of another. Unless we deny that we are a country of justice, we must face up to this history. We must tell the truth. And then, most importantly, the government must genuinely reflect on this past. This is why I stand here today.</TRANSL>
    </S>
    <S id="5">
        <FORM kindOf="original">Meniq kingal patis kesun " Patis ndaan Taiwan ". Mgeela Pnklaan na matis mesa, " Uka pnuglaan speeniq patis ka Taiwan. Rnaguh seediq Ho, ndaan seediq Cung, snteran Cingcaw. " Spatis nii ge, knrwanan naq lnlungal na Telu. Seediq, hmrinas maxal kbekuy knkawas ka nniqaan daha ddheran nii. Stngayan naq kana ka knklaan ma, Gaya daha, pnslutuc lutuc uka msetuq. Ani si, gino naq pndaan luwan beyax pnuglekan daha ka sqita daha ka matis rekisi. Kiya ka pnugdngusun mu ka Pngalan kari, peeyah kari snberih mquri Seediq.</FORM>
        <FORM kindOf="standard">Meniq kingal patis keson " Patis ndaan Taiwan ". Mgeela Pnklaan na matis mesa, " Uka pnoglaan speeniq patis ka Taiwan. Rnagoh seediq Ho, ndaan seediq Cong, snteran Cingcaw. " Spatis nii ge, knrwanan naq lnlongal na Telo. Seediq, hmrinas maxal kbekoy knkawas ka nniqaan daha ddheran nii. Stngayan naq kana ka knklaan ma, Gaya daha, pnslotoc lotoc oka msetoq. Ani si, gino naq pndaan lowan beyax pnoglekan daha ka sqita daha ka matis rekisi. Kiya ka pnogdngoson mo ka Pngalan kari, peeyah kari snberih mqori Seediq.</FORM>
        <TRANSL xml:lang="zh">有一本書叫做「台灣通史」。 它的序言的第一段提到:「台 灣固無史也。荷人啟之，鄭 氏作之，清代營之。」。這 就是典型的漢人史觀。原住 民族，早在幾千年前，就在 這塊土地上，有豐富的文化 和智慧，代代相傳。不過， 我們只會用強勢族群的角度 來書寫歷史，為此，我代表 政府向原住民族道歉。</TRANSL>
        <TRANSL xml:lang="en">There is a book called "The General History of Taiwan" published in 1920. In its foreword are these words: "Taiwan had no history. The Dutch pioneered it, the Koxinga Kingdom built it, and the Qing Empire managed it." This is a typical Han view of history. The truth is that indigenous peoples have been here for thousands of years, with rich culture and wisdom that have been passed down through generations. But we only know to write history from the perspective of the dominant. For this, I apologize to the indigenous peoples on behalf of the government.</TRANSL>
    </S>
    <S id="6">
        <FORM kindOf="original">Dndulan Horan ma Cungcunkong smipaq ma gmrehaq nngalan ppyahan na Kahabu; Cingcaw knkana qnlliyan gmdara mopux. Tanahtunux, remux truma smnetur nSeediq. Betaq mhedu pncbuwan, spooda pkualang breenux na Luwan Conghuwaminko. Knkwas 400 nii, knkingal kesun beyax Luwan mqlahang, mangal halung mangal pnkrmuxan, gglekan ddheran. Knkana snugliqan na beyax nSeediq. Ki ni ka Pngalan ku kari , peeyah snberih mquri Seediq.</FORM>
        <FORM kindOf="standard">Dndolan Horan ma Congconkong smipaq ma gmrehaq nngalan ppyahan na Kahabo; Cingcaw knkana qnlliyan gmdara mopox. Tanahtonox, remox troma smnetor nSeediq. Betaq mhedo pncbowan, spooda pkoalang breenox na Lowan Conghowaminko. Knkwas 400 nii, knkingal keson beyax Lowan mqlahang, mangal halong mangal pnkrmoxan, gglekan ddheran. Knkana snogliqan na beyax nSeediq. Ki ni ka Pngalan ko kari , peeyah snberih mqori Seediq.</FORM>
        <TRANSL xml:lang="zh">荷蘭及鄭成功政權對平埔族群 的屠殺和經濟剝削，清朝時代 重大的流血衝突及鎮壓，日本 統治時期全面而深入的理番政 策，一直到戰後中華民國政府 施行的山地平地化政策。四百 年來，每一個曾經來到台灣的 政權，透過武力征伐、土地掠 奪，強烈侵害了原住民族既有 的權利。為此，我代表政府向 原住民族道歉。</TRANSL>
        <TRANSL xml:lang="en">The Dutch and the Koxinga Kingdom massacred and exploited the Pingpu ethnic group. The Qing Empire presided over bloody confrontations and suppression. Colonial Japan put in place comprehensive savage policies. And the post- war ROC government undertook assimilation policies. For 400 years, every regime that has come to Taiwan has brutally violated the rights of indigenous peoples through armed invasion and land seizure. For this, I apologize to the indigenous peoples on behalf of the government.</TRANSL>
    </S>
    <S id="7">
        <FORM kindOf="original">Seediq ge, Gaya ka spooda smnetur kkdesan alang ma knklaan pkleexan kndkilan. Ani si, spheyu Klangan hndure, mgedang psnetur naq ddaun ma pnqlahang naq ka Seediq. Mhrehun splutulan luwan. Pnyahan beyax pngalan kari ini srwai duri. Ki ni Pngalan ku kari, peeyah kari snberih mquri Seediq.</FORM>
        <FORM kindOf="standard">Seediq ge, Gaya ka spooda smnetor kkdesan alang ma knklaan pkleexan kndkilan. Ani si, spheyo Klangan hndore, mgedang psnetor naq ddaon ma pnqlahang naq ka Seediq. Mhrehon splotolan lowan. Pnyahan beyax pngalan kari ini srwai dori. Ki ni Pngalan ko kari, peeyah kari snberih mqori Seediq.</FORM>
        <TRANSL xml:lang="zh">原住民族依傳統慣習維繫部落 的秩序，並以傳統智慧維繫生 態的平衡。但是，在現代國家 體制建立的過程中，原住民族 對自身事務失去自決、自治的 權利。傳統社會組織瓦解，民 族集體權利也不被承認。為 此，我代表政府向原住民族道 歉。</TRANSL>
        <TRANSL xml:lang="en">Indigenous peoples maintain tribal order according to traditional customs, and ecological balance according to traditional wisdom. But in the process of modern state-building, indigenous peoples lost the right to steer their own course and govern their own affairs. The fabric of traditional societies was torn apart, and the collective rights of peoples were not recognized. For this, I apologize to the indigenous peoples on behalf of the government.</TRANSL>
    </S>
    <S id="8">
        <FORM kindOf="original">Meniq naq pnskari ka nSeediq. Mnoda pnqlahang na Tanahtunux kesun oda pthulang peni. Bobo 1945 knkawas, ini prngagi pnkari daha; wada knkana ba pnsrahuq kari na ka Seediq. Knkana ka pnkari na Kahabu wada mgedang. Pndaan na knkingal Luwan mqlahang, ini bleyaq pnklawa pslutuc Gaya na Seediq. Ki ni ku Pngalan kari, peeyah kari snberih mquri Seediq.</FORM>
        <FORM kindOf="standard">Meniq naq pnskari ka nSeediq. Mnoda pnqlahang na Tanahtonox keson oda ptholang peni. Bobo 1945 knkawas, ini prngagi pnkari daha; wada knkana ba pnsrahoq kari na ka Seediq. Knkana ka pnkari na Kahabo wada mgedang. Pndaan na knkingal Lowan mqlahang, ini bleyaq pnklawa pslotoc Gaya na Seediq. Ki ni ko Pngalan kari, peeyah kari snberih mqori Seediq.</FORM>
        <TRANSL xml:lang="zh">原住民族本來有他們的母 語，歷經日本時代的同化 和皇民化政策，以及 1945 年之後，政府禁止說族語， 導致原住民族語言嚴重流 失。絕大多數的平埔族語 言已經消失。歷來的政府， 對原住民族傳統文化的維 護不夠積極，為此，我代 表政府向原住民族道歉。</TRANSL>
        <TRANSL xml:lang="en">Indigenous peoples had their own languages. However, with Japanese rule aiming to assimilate and turn all into imperial subjects, and with the ROC government banning tribal languages after 1945, indigenous peoples' languages suffered great losses. Most Pingpu languages have disappeared. Successive governments have been negligent in the protection of indigenous cultures. For this, I apologize to the indigenous peoples on behalf of the government.</TRANSL>
    </S>
    <S id="9">
        <FORM kindOf="original">Ciida, Luwan pqlahang, ini pklai Yamecu sqada niqul daha Lani ka Hohuweriyaw. Spooda naq snliqan na Hohuweriyaw ka Seediq Lani. Ki ni Pngalan ku kari, peeyah kari snberih Yamecu.</FORM>
        <FORM kindOf="standard">Ciida, Lowan pqlahang, ini pklai Yameco sqada niqol daha Lani ka Hohoweriyaw. Spooda naq snliqan na Hohoweriyaw ka Seediq Lani. Ki ni Pngalan ko kari, peeyah kari snberih Yameco.</FORM>
        <TRANSL xml:lang="zh">當年，政府在雅美族人 不知情的情況下，將核 廢料存置在蘭嶼。蘭嶼 的族人承受核廢料的傷 害。為此，我要代表政 府向雅美族人道歉。</TRANSL>
        <TRANSL xml:lang="en">Without the knowledge of the Yami tribe, the government stored nuclear waste on Orchid Island. Tribe members on the island had to suffer the negative consequences. For this, I apologize to the Yami people on behalf of the government.</TRANSL>
    </S>
    <S id="10">
        <FORM kindOf="original">Kndalax knrmexan Kaalang ka Taiwan, pnuglaan daha ndaan ka leexan gqiyan hido Pinpucu. Knkingal Luwan mqlahang betaq saya, psteqan ngayan nSeediq ka Pingpucu. Ki ni Pngalan ku kari, peeyah kari snberih Pingpucu.</FORM>
        <FORM kindOf="standard">Kndalax knrmexan Kaalang ka Taiwan, pnoglaan daha ndaan ka leexan gqiyan hido Pinpoco. Knkingal Lowan mqlahang betaq saya, psteqan ngayan nSeediq ka Pingpoco. Ki ni Pngalan ko kari, peeyah kari snberih Pingpoco.</FORM>
        <TRANSL xml:lang="zh">自外來者進入台灣以 來，居住在西部平原的 平埔族群首當其衝。歷 來統治者消除平埔族群 個人及民族身分，為此， 我代表政府，向平埔族 群道歉。</TRANSL>
        <TRANSL xml:lang="en">Ever since outsiders began arriving in Taiwan, the Pingpu ethnic group on the western plains have born the brunt of the impact. One ruling power after another eroded the individual and collective identities of the Pingpu ethnic group. For this, I apologize to the Pingpu ethnic group on behalf of the government.</TRANSL>
    </S>
    <S id="11">
        <FORM kindOf="original">Pnkriyux pooda kari luwan, cmniyuk kari dndulan na Pntalang Luwan Seediq. Luwan Pnqlahang cmniyuk kari. Duma ka ndaan tikuh ma meniq ka so duma kndrumuc na tikuh duri. Saya, niqal snbleqan ka " Gaya pusu pnsdehu Seediq ", ani si, patis Horicu nii, ini psrui qmita na snaaxan Luwan mqlahang. Ndaan na meniq ini kdiida, ini pkkana, ini kmmalu. Ki ni Pngalan ku kari, peeyah kari snberih Seediq.</FORM>
        <FORM kindOf="standard">Pnkriyox pooda kari lowan, cmniyok kari dndolan na Pntalang Lowan Seediq. Lowan Pnqlahang cmniyok kari. Doma ka ndaan tikoh ma meniq ka so doma kndromoc na tikoh dori. Saya, niqal snbleqan ka " Gaya poso pnsdeho Seediq ", ani si, patis Horico nii, ini psroi qmita na snaaxan Lowan mqlahang. Ndaan na meniq ini kdiida, ini pkkana, ini kmmalo. Ki ni Pngalan ko kari, peeyah kari snberih Seediq.</FORM>
        <TRANSL xml:lang="zh">民主轉型後，國家曾經回應原住民 族運動的訴求。政府做過一些承諾、 也做過一些努力。我們有相當進步 的「原住民族基本法」，不過，這 部法律，並沒有獲得政府機關的普 遍重視。我們做得不夠快、不夠全 面、不夠完善。為此，我要代表政 府，向原住民族道歉。</TRANSL>
        <TRANSL xml:lang="en">After the democratic transition, the country began to respond to the appeals of indigenous movements. The government made certain promises and efforts. Today, we have an Indigenous Peoples Basic Law that is quite advanced. However, government agencies have not given sufficient weight to this law. Our actions have not been fast enough, comprehensive enough or sound enough. For this, I apologize to the indigenous peoples on behalf of the government.</TRANSL>
    </S>
    <S id="12">
        <FORM kindOf="original">Kragun mesa niqul " knklegan Gaya " ka Taiwan. Ani si, betaq saya, hei, stgesa, pyahan kkdesun, pprngagan sqlahangan. So kana knklegan sqita ge, meniq bale ka ini pntnai ka nSeediq. Mntena, knkllaan daha naq lnlungan, so ka tnsyaxan, waga naq hiya dungal. Ini dehuk ndaan na ka Luwan mqlahang. Spaapa ndaan uxe knklaan duma luwan ka pnqraqil, pnsteqan lnlungan. Ki ni Pngalan ku kari, peeyah kari snberih Seediq.</FORM>
        <FORM kindOf="standard">Kragon mesa niqol " knklegan Gaya " ka Taiwan. Ani si, betaq saya, hei, stgesa, pyahan kkdeson, pprngagan sqlahangan. So kana knklegan sqita ge, meniq bale ka ini pntnai ka nSeediq. Mntena, knkllaan daha naq lnlongan, so ka tnsyaxan, waga naq hiya dongal. Ini dehok ndaan na ka Lowan mqlahang. Spaapa ndaan oxe knklaan doma lowan ka pnqraqil, pnsteqan lnlongan. Ki ni Pngalan ko kari, peeyah kari snberih Seediq.</FORM>
        <TRANSL xml:lang="zh">台灣號稱「多元文化」的社會。但 是，一直到今天，原住民族在健康、 教育、經濟生活、政治參與等許多 層面的指標，仍然跟非原住民存在 著落差。同時，對原住民族的刻板 印象、甚至是歧視，仍然沒有消失。 政府做得不夠多，讓原住民族承受 了一些其他族群沒有經歷過、感受 過的痛苦和挫折。為此，我要代表 政府，向原住民族道歉。</TRANSL>
        <TRANSL xml:lang="en">Taiwan is known as a culturally diverse society. But even today, indicators on health, education, economic livelihood, political participation and more still show gaps between indigenous and non- indigenous peoples. Meanwhile, stereotypes and even discrimination against indigenous peoples have not gone away. The government has not done enough, so indigenous peoples have suffered pain and frustration unknown to other ethnic peoples. For this, I apologize to the indigenous peoples on behalf of the government.</TRANSL>
    </S>
    <S id="13">
        <FORM kindOf="original">Ini dehuk ka ndaan nami. Pnsltulan lutuc duri, ini dheki nunaaguh qmita ka ini dehuk kndrumuc betaq saya. Bale ba qnnaqah bale. Pnsberih mu saya, bsiyaq ba wada msrahuq. Ani si bale ba bale ka kingal pndringan. Ini ku psmyah ndaan pnqraqil smeeliq 400 knkawas na ka Seediq. Maha pgdungus kingal pntasan, kingal kari pnsbrihan, mpsetuq ka qnnaqah. Pnsliqan mosa dehuk mddahur. Ani si, kndalax ku lnlungal truma psmeyah. Pnsbrihan saya, mpgquri prdingan pkptbale ka knkingal seediq meniq Klangan hini.</FORM>
        <FORM kindOf="standard">Ini dehok ka ndaan nami. Pnsltolan lotoc dori, ini dheki nonaagoh qmita ka ini dehok kndromoc betaq saya. Bale ba qnnaqah bale. Pnsberih mo saya, bsiyaq ba wada msrahoq. Ani si bale ba bale ka kingal pndringan. Ini ko psmyah ndaan pnqraqil smeeliq 400 knkawas na ka Seediq. Maha pgdongos kingal pntasan, kingal kari pnsbrihan, mpsetoq ka qnnaqah. Pnsliqan mosa dehok mddahor. Ani si, kndalax ko lnlongal troma psmeyah. Pnsbrihan saya, mpgqori prdingan pkptbale ka knkingal seediq meniq Klangan hini.</FORM>
        <TRANSL xml:lang="zh">我們不夠努力，而且世世代代， 都未能及早發現我們不夠努 力，才會讓各位身上的苦，一 直持續到今天。真的很抱歉。今天的道歉，雖然遲到了非 常久，卻是一個開始。我不 期望四百年來原住民族承受 的苦難傷害，會只因為一篇 文稿、一句道歉而弭平。但 是，我由衷地期待，今天的 道歉，是這個國家內部所有 人邁向和解的開始。</TRANSL>
        <TRANSL xml:lang="en">Our efforts have fallen short, and succeeding generations have been blind to this inadequacy. Because of this, your hardship has continued to this day. For this we are truly sorry. Today's apology is long overdue, but it is a beginning. I do not expect any one speech or phrase of apology to wipe away four centuries of pain and suffering by the indigenous peoples. But I do hope with all my heart that today's apology will set this country and all its people on the path towards reconciliation.</TRANSL>
    </S>
    <S id="14">
        <FORM kindOf="original">Srwai ku mangal kingal knklaan luwan nSeediq, mrengo prngagan ali saya. Kari nTayal, " Pusu bale " Balay kesun. " Mddahur " Sbalay kesun. Prnaan S ka berih na. Pusu Bale daha ka Mddahur, mgeegul ka pnyahan na. Pryuxan kari mrengo, Mddahur, asi ka peeyah lnlungan truma mqqita Pusu Bale, kiya ka maha mpdehuk.</FORM>
        <FORM kindOf="standard">Srwai ko mangal kingal knklaan lowan nSeediq, mrengo prngagan ali saya. Kari nTayal, " Poso bale " Balay keson. " Mddahor " Sbalay keson. Prnaan S ka berih na. Poso Bale daha ka Mddahor, mgeegol ka pnyahan na. Pryoxan kari mrengo, Mddahor, asi ka peeyah lnlongan troma mqqita Poso Bale, kiya ka maha mpdehok.</FORM>
        <TRANSL xml:lang="zh">請容我用一個原住民族的智 慧，來說明今天的場合。在泰 雅族的語言裡，「真相」， 叫做 Balay。而「和解」叫做 Sbalay，也就是在 Balay 之前 加一個 S 的音。真相與和解， 其實是兩個相關的概念。換句 話說，真正的和解，只有透過 誠懇面對真相，才有可能達成。</TRANSL>
        <TRANSL xml:lang="en">Please allow me to shed light on this occasion with a piece of indigenous wisdom. In the Atayal language, truth is called "Balay", and reconciliation is called "Sbalay", so you simply add an "S" sound to "Balay". Truth and reconciliation are in fact two related concepts. In other words, only by facing the truth sincerely can reconciliation be attained.</TRANSL>
    </S>
    <S id="15">
        <FORM kindOf="original">Gaya Seediq, meniq so snliqan nGaya Seediq alang, asi ka mddahur; msseli berih rudan. Msuupu mprengo. Ini asi ppsberih. Pprngagan daha kndalax lhebun truma ka lnlungan mgeela. Bobo na pnrngagan Pusu Bale nii, spiimah sino na rudan, psetuq kari ndaan. Nii ka " Sbalay " Mddahur.</FORM>
        <FORM kindOf="standard">Gaya Seediq, meniq so snliqan nGaya Seediq alang, asi ka mddahor; msseli berih rodan. Msoopo mprengo. Ini asi ppsberih. Pprngagan daha kndalax lhebon troma ka lnlongan mgeela. Bobo na pnrngagan Poso Bale nii, spiimah sino na rodan, psetoq kari ndaan. Nii ka " Sbalay " Mddahor.</FORM>
        <TRANSL xml:lang="zh">在原住民族的文化裡，當 有人得罪了部落裡的其 他人，有意想要和解的時 候，長老會把加害者和被 害者，都聚在一起。聚在 一起，不是直接道歉，而 是每個人都坦誠地，講出 自己的心路歷程。這個說 出真相的過程結束之後， 長老會要大家一起喝一 杯，讓過去的，真的過去。 這就是 Sbalay。</TRANSL>
        <TRANSL xml:lang="en">In indigenous cultures, when a tribe member has offended another and intends to reconcile, an elder brings together the offender and the offended – not to produce a direct apology, but to allow each side to frankly share their inner journeys. When this truth-telling concludes, the elder calls for everyone to drink together, so that what is past is truly past. This is "Sbalay".</TRANSL>
    </S>
    <S id="16">
        <FORM kindOf="original">Psmyahun mu ali saya ge, Sbalay na Luwan Pngalan Kari daha ka nSeediq. Ndaan qnuuqu cbeyo, Pusu Bale cbeyo, spooda mu knklaan, uxe pdeqo. Uxe pkrangi mrengo. Kiya hari, dangi Seediq mprengo lnlungan na duri. Mpdeqo ku mesa yamu srwai ku. Ani si peeyah ku lhebun truma psmeyah kana namu. Uxe erueru snpusan ka qnquwan. Luwan nii, mpeeniq kingal ali, mooda bale ba bale Mddahur.</FORM>
        <FORM kindOf="standard">Psmyahon mo ali saya ge, Sbalay na Lowan Pngalan Kari daha ka nSeediq. Ndaan qnooqo cbeyo, Poso Bale cbeyo, spooda mo knklaan, oxe pdeqo. Uxe pkrangi mrengo. Kiya hari, dangi Seediq mprengo lnlongan na dori. Mpdeqo ko mesa yamo srwai ko. Ani si peeyah ko lhebon troma psmeyah kana namo. Uxe eroero snposan ka qnqowan. Lowan nii, mpeeniq kingal ali, mooda bale ba bale Mddahor.</FORM>
        <TRANSL xml:lang="zh">我期待今天這個場合，就是 一個政府和原住民族之間的 Sbalay。我把過去的錯誤，過 去的真相，竭盡所能、毫無保 留地講出來。等一下，原住民 族的朋友，也會說出想法。我 不敢要求各位現在就原諒，但 是，我懇請大家保持希望，過 去的錯誤絕不會重複，這個國 家，有朝一日，可以真正走向 和解。</TRANSL>
        <TRANSL xml:lang="en">I hope today's occasion can be a "Sbalay" between the government and the indigenous peoples. I have spoken of past mistakes and truths the best I can, with nothing held back. In a moment, our indigenous friends will speak. I do not dare ask you to forgive, here and now. But I sincerely ask you to sustain the hope that past wrongs will not be repeated, and that one day, this country can see true reconciliation.</TRANSL>
    </S>
    <S id="17">
        <FORM kindOf="original">Saya ge, sprdingan ka saya.Ye maha mpdehuk betaq Mddahur; pgdungus nii ge, uxe meeniq Seediq daka Pinpucu. Oda nLuwan Pnngalan Kari ka nii. Mkela ku msberih, uxe wano nanaq pskari. Ndaan kana oda spooda nSeediq nii, qtaan Luwan Pngalan Kari, ye bale ba bale kesun ka ni Mddahur.</FORM>
        <FORM kindOf="standard">Saya ge, sprdingan ka saya.Ye maha mpdehok betaq Mddahor; pgdongos nii ge, oxe meeniq Seediq daka Pinpoco. Oda nLowan Pnngalan Kari ka nii. Mkela ko msberih, oxe wano nanaq pskari. Ndaan kana oda spooda nSeediq nii, qtaan Lowan Pngalan Kari, ye bale ba bale keson ka ni Mddahor.</FORM>
        <TRANSL xml:lang="zh">今天只是一個開始，會不會和解 的責任，不在原住民族及平埔族 群身上，而在政府身上。我知 道，光是口頭的道歉是不夠的， 政府從現在開始，為原住民族所 做的一切，將是這個國家是否真 正能夠和解的關鍵。</TRANSL>
        <TRANSL xml:lang="en">Today is only a beginning. The duty for reconciliation lies not with the indigenous peoples and the Pingpu ethnic group, but with the government. I know that words of apology alone are not enough. What we actually do for the indigenous peoples will decide whether reconciliation succeeds or stumbles.</TRANSL>
    </S>
    <S id="18">
        <FORM kindOf="original">Pgkela ku kari hini, Congtonghu mpheyu " Yencuminrisu cuwansingcungi ". Yaku ge, qbsuran Luwan pngalan kari mplawa. Mtuuman knkingal pnngalan kari nSeediq suupu migin risucungi ma mpstena mprengo pprngagn oda ddaun na Luwan nii.</FORM>
        <FORM kindOf="standard">Pgkela ko kari hini, Congtongho mpheyo " Yencominriso cowansingcongi ". Yako ge, qbsoran Lowan pngalan kari mplawa. Mtooman knkingal pnngalan kari nSeediq soopo migin risocongi ma mpstena mprengo pprngagn oda ddaon na Lowan nii.</FORM>
        <TRANSL xml:lang="zh">我要在此正式宣布，總統府將 設置「原住民族歷史正義與轉 型正義委員會」。我會以國家 元首的身分，親自擔任召集 人，與各族代表共同追求歷史 正義，也會對等地協商這個國 家往後的政策方向。</TRANSL>
        <TRANSL xml:lang="en">Therefore, I am here to announce that we are setting up an Indigenous Historical Justice and Transitional Justice Commission under the Presidential Office. As the head of state, I will serve as convener and work hand in hand with tribal representatives to pursue historical justice. We will also discuss, on the basis of equality, the future policy direction of this country.</TRANSL>
    </S>
    <S id="19">
        <FORM kindOf="original">Msnpusan ku mprengo, Congtonghuweyenhuwe, psruun qmita ka pstnaun oda Luwan daha ka nSeediq. Knkingal pnyahan pngalan kari nSeediq ma luwan Pingpucu, Spooda pnrngagan luwan seediq daka alang. Oda nii, mpooda oda pnrngagan nYencumin ka nii. Spyahan kari pneeyah naq ba nSeediq.</FORM>
        <FORM kindOf="standard">Msnposan ko mprengo, Congtonghoweyenhowe, psroon qmita ka pstnaon oda Lowan daha ka nSeediq. Knkingal pnyahan pngalan kari nSeediq ma lowan Pingpoco, Spooda pnrngagan lowan seediq daka alang. Oda nii, mpooda oda pnrngagan nYencomin ka nii. Spyahan kari pneeyah naq ba nSeediq.</FORM>
        <TRANSL xml:lang="zh">我要強調，總統府的委員會， 最高度重視的，是國家和原住 民族的對等關係。各族代表的 產生，包括平埔族群，都會以 民族和部落的共識為基礎。這 個機制，將會是一個原住民族 集體決策的機制，可以把族人 的心聲真正傳達出來。</TRANSL>
        <TRANSL xml:lang="en">I want to stress that this commission places the greatest importance on equality between the country and the indigenous peoples. The election of tribal representatives, including for the Pingpu ethnic group, will take as basis the consensus of peoples and tribes. This commission will serve as a mechanism for collective decision-making by indigenous peoples, and will ensure that the voices of tribe members find true expression.</TRANSL>
    </S>
    <S id="20">
        <FORM kindOf="original">Meniq Dungan, mpdurun ku Singcungyen peeniq ali pprngagan " Pstotuy Gaya pusu pnsdehu Seediq ". Pnrngagan Weyen spooda oda Luwan knii. Mpooda pnknaan quri luwan, mprengo ooda ddaun nii. Oda nii, kana sskadi lnlungan ta rekisi, scikun pstoyan ta naq mpqlahang nanaq nYencumin. Sptena pkrana ppyahan, mpslutuc stgesa ma Gaya, spkmalu ba hei. Kana ka beyax bnege nYecumin meniq Alang breenux.</FORM>
        <FORM kindOf="standard">Meniq Dongan, mpdoron ko Singcongyen peeniq ali pprngagan " Pstotoy Gaya poso pnsdeho Seediq ". Pnrngagan Weyen spooda oda Lowan knii. Mpooda pnknaan qori lowan, mprengo ooda ddaon nii. Oda nii, kana sskadi lnlongan ta rekisi, scikon pstoyan ta naq mpqlahang nanaq nYencomin. Sptena pkrana ppyahan, mpslotoc stgesa ma Gaya, spkmalo ba hei. Kana ka beyax bnege nYecomin meniq Alang breenox.</FORM>
        <TRANSL xml:lang="zh">另外，我也會要求行政院定 期召開「原住民族基本法推 動會」。委員會中所形成的 政策共識，未來的政府，會 在院的層級，來協調及處理 相關事務。這些事務包括歷 史記憶的追尋、原住民族自 治的推動、經濟的公平發展、 教育與文化的傳承、健康的 保障，以及都市族人權益的 維護等等。</TRANSL>
        <TRANSL xml:lang="en">In addition, I will request that our Executive Yuan convene regularly the Indigenous Peoples Basic Law Promotion Committee, and use the Yuan's authority to coordinate and handle matters related to any consensus reached by the above-mentioned commission. These matters include the following: to retrieve historical memories, to promote indigenous self-government, to seek fair economic development, to ensure continuation of culture and education, to safeguard indigenous health, and to protect the rights of urban indigenous peoples, etc.</TRANSL>
    </S>
    <S id="21">
        <FORM kindOf="original">Gaya pnsdehu hndure daha ka Gaya pnsltulan nrudan. Meniq ba ka ini pggaluk. Mpheyu peeniq pnklaan nGaya " Sslingan horicu Yencumin", smmalu leexan naq oda Yencumin. Pthuwe pggaluk Gaya rudan ma Gaya hndure. Pkuango ni kndudun mrana ka sqqehur.</FORM>
        <FORM kindOf="standard">Gaya pnsdeho hndore daha ka Gaya pnsltolan nrodan. Meniq ba ka ini pggalok. Mpheyo peeniq pnklaan nGaya " Sslingan horico Yencomin", smmalo leexan naq oda Yencomin. Pthowe pggalok Gaya rodan ma Gaya hndore. Pkoango ni kndodon mrana ka sqqehor.</FORM>
        <TRANSL xml:lang="zh">對於現代法律與原住民族傳 統文化，有些格格不入的地 方，我們要建立具有文化敏 感度的「原住民族法律服務中 心」，透過制度化的設計，來 緩和原住民族傳統慣習和現 行國家法律規範之間，日益頻 繁的衝突。</TRANSL>
        <TRANSL xml:lang="en">Where modern laws and indigenous traditional cultures are at odds, we will set up an Indigenous Legal Service Center with a high degree of cultural sensitivity, to reduce through institutional design the growing clashes between indigenous customs and modern laws.</TRANSL>
    </S>
    <S id="22">
        <FORM kindOf="original">Spdurun miyan ka snknaxan mooda ka Luwan, ptyexun smnetur ka pntleexan nYencumin. Dheran ngngalan camac uxe pnkriyux gnbaruy, mangal camac pndkaran pnkrana. Plwanun hoing, ptluungun sapah kuung psqrinuc. Asi ka slngelung pprngagan ka sooda malu.</FORM>
        <FORM kindOf="standard">Spdoron miyan ka snknaxan mooda ka Lowan, ptyexon smnetor ka pntleexan nYencomin. Dheran ngngalan camac oxe pnkriyox gnbaroy, mangal camac pndkaran pnkrana. Plwanon hoing, ptloongon sapah koong psqrinoc. Asi ka slngelong pprngagan ka sooda malo.</FORM>
        <TRANSL xml:lang="zh">我會要求相關部門，立刻著 手整理，原住民族因為傳統 習俗，在傳統領域內，基於 非交易的需要，狩獵非保育類 動物，而遭受起訴與判刑的案 例。針對這些案例，我們來研 議解決的方案。</TRANSL>
        <TRANSL xml:lang="en">I will ask the relevant agencies to immediately pull together cases in which indigenous community members have been indicted or sentenced for hunting, where the hunting was done in accordance with traditional customs, on traditional lands, and for non-transactional needs, and where the animals hunted were not protected by conservation laws. For such cases we will deliberate solutions.</TRANSL>
    </S>
    <S id="23">
        <FORM kindOf="original">Spdurun mu ka snknaxan ooda Luwan duri. Psnetur ndaan spoosa Lani ka huwehoriyaw, speeyanh ka patis pgkela Pusu Bale. Ini pdai kari mhiti bale hayan, bblequn spririh ka Yamecu.</FORM>
        <FORM kindOf="standard">Spdoron mo ka snknaxan ooda Lowan dori. Psnetor ndaan spoosa Lani ka howehoriyaw, speeyanh ka patis pgkela Poso Bale. Ini pdai kari mhiti bale hayan, bbleqon spririh ka Yameco.</FORM>
        <TRANSL xml:lang="zh">我也會要求相關部門，針對核 廢料儲存在蘭嶼的相關決策經 過，提出真相調查報告。在核 廢料尚未最終處置之前，給予 雅美族人適當的補償。</TRANSL>
        <TRANSL xml:lang="en">I will also direct relevant agencies to present an investigative report on the decision-making process of nuclear waste storage on Orchid Island. Before finding a permanent solution for the nuclear waste, we will provide the Yami tribe appropriate compensation.</TRANSL>
    </S>
    <S id="24">
        <FORM kindOf="original">Pstnaun, pooda pnklaan naq na ka Pingpucu. Psrwanun pnyahan pnkari nii duri, spooda ali 30 idas 9 pprngagun ka quri huwakuwe. Sbege ka pntlongan na ma pnyahan na.</FORM>
        <FORM kindOf="standard">Pstnaon, pooda pnklaan naq na ka Pingpoco. Psrwanon pnyahan pnkari nii dori, spooda ali 30 idas 9 pprngagon ka qori howakowe. Sbege ka pntlongan na ma pnyahan na.</FORM>
        <TRANSL xml:lang="zh">同時，在尊重平埔族群的自我 認同、承認身分的原則下，我 們將會在九月三十日之前，檢 討相關法規，讓平埔族身分得 到應有的權利和地位。</TRANSL>
        <TRANSL xml:lang="en">At the same time, under the principle of respecting the Pingpu ethnic group's self- identity, and recognizing their identity, we will examine relevant laws before September 30 of this year, so that Pingpu ethnic group identity will receive the rights and status it deserves.</TRANSL>
    </S>
    <S id="25">
        <FORM kindOf="original">Knkawas ali 1 idas 11 knii, prdingan miyan pguayus, pgkela ddheran nYencumin. Spooda pnheyu naq Puro Konghuwajen. Pkleelu psruun oda nYencumin " Yencumin cucuhuwa", "Yencumincu tutijihaiyihuwa" ma, kana" Yencumin yiyenhuwacanhuwa" . Shadun Rihuwayen psgao prngagan.</FORM>
        <FORM kindOf="standard">Knkawas ali 1 idas 11 knii, prdingan miyan pgoayos, pgkela ddheran nYencomin. Spooda pnheyo naq Poro Konghowajen. Pkleelo psroon oda nYencomin " Yencomin cocohowa", "Yencominco totijihaiyihowa" ma, kana" Yencomin yiyenhowacanhowa" . Shadon Rihowayen psgao prngagan.</FORM>
        <TRANSL xml:lang="zh">今年的十一月一日，我們會開 始劃設、公告原住民族傳統領 域土地。部落公法人的制度， 我們已經推動上路，未來，原 住民族自治的理想，將會一步 一步落實。我們會加快腳步， 將原住民族最重視的「原住民 族自治法」、「原住民族土地及 海域法」、「原住民族語言發展 法」等法案，送請立法院審議。</TRANSL>
        <TRANSL xml:lang="en">On November 1 of this year, we will begin to delineate and announce indigenous traditional territories and lands. The system of tribal public corporation is already in place. In the future, the ideals of indigenous self-government will be realized step by step. We will step up the pace and submit for legislative deliberation three laws of great importance to indigenous peoples: the Indigenous Peoples Self-Government Law, the Indigenous Peoples Land and Sea Areas Law, and the Indigenous Languages Development Law.</TRANSL>
    </S>
    <S id="26">
        <FORM kindOf="original">Bobo mnekan saya, mpseli miyan prngagan JenkoYencumin Sincun Huwei. Pprngagan nii, egu pgklaun oda na Luwa. Bobo na knkingal knkawas ali 1 idas 8, pgkela mprengo ndaan snmalu spatis pntbale na Sincunyen. Ptteyan spheyu oda Yencumincucu. Nii ka ooda Yencumin pdhekan pntyuwan tteru na Luwan.</FORM>
        <FORM kindOf="standard">Bobo mnekan saya, mpseli miyan prngagan JenkoYencomin Sincon Howei. Pprngagan nii, ego pgklaon oda na Lowa. Bobo na knkingal knkawas ali 1 idas 8, pgkela mprengo ndaan snmalo spatis pntbale na Sinconyen. Ptteyan spheyo oda Yencomincoco. Nii ka ooda Yencomin pdhekan pntyowan ttero na Lowan.</FORM>
        <TRANSL xml:lang="zh">今天下午，我們就要召開全 國原住民族行政會議。在會 議中，政府會有更多政策的說 明。以後每一年的八月一日， 行政院都會向全國人民報告原 住民族歷史正義及轉型正義的 執行進度。落實原住民族基本 法，達成原住民族的歷史正 義，並建立原住民族的自治基 礎，就是政府原住民族政策上 的三大目標。</TRANSL>
        <TRANSL xml:lang="en">Later this afternoon, we will convene a national indigenous peoples administrative meeting. In that meeting, the government will elaborate on the policies. On every August 1 to come, the Executive Yuan will report to the indigenous peoples our progress on restoring historical justice and transitional justice. To implement the Indigenous Peoples Basic Law, to serve indigenous historical justice, and to lay the foundation for indigenous self- government – these are the three major goals for the government's policy towards indigenous peoples.</TRANSL>
    </S>
    <S id="27">
        <FORM kindOf="original">Mplawa ku kana ni hini, kana pggarang kari berih na terebi ma uwangru. Dangi Yencumin, pspue ta qmita ka ndaan nii. Mlawa ku kana namu mpqlahang, uxe psddilan ; smbeyax, mprengo, pgpndhegan kari Luwan. Smeelu smmalu qnquwan ndaan.</FORM>
        <FORM kindOf="standard">Mplawa ko kana ni hini, kana pggarang kari berih na terebi ma owangro. Dangi Yencomin, pspoe ta qmita ka ndaan nii. Mlawa ko kana namo mpqlahang, oxe psddilan ; smbeyax, mprengo, pgpndhegan kari Lowan. Smeelo smmalo qnqowan ndaan.</FORM>
        <TRANSL xml:lang="zh">我要邀請在場的、在電視及 網路轉播前的全體原住民族 朋友們，一起來當見證人。 我邀請大家來監督，而不是 來背書。請族人朋友們用力 鞭策、指教，讓政府實現承 諾，真正改進過往的錯誤。</TRANSL>
        <TRANSL xml:lang="en">To all of our indigenous friends here and watching on TV and online: I invite you to stand witness. I invite you not to endorse, but to oversee. Please keep pressure on the government and right its course where necessary, so that it will realize its commitments and right historical wrongs.</TRANSL>
    </S>
    <S id="28">
        <FORM kindOf="original">Mhuwe bala kana dangi Yecumin. Yamu pnugkela kana seediq Luwan nii. Qnqahan dheran, pnsltulan Gaya. Uka kpriyuxan ka qnbleqan; bqanun naq ka qnbleqan na nii.</FORM>
        <FORM kindOf="standard">Mhowe bala kana dangi Yecomin. Yamo pnogkela kana seediq Lowan nii. Qnqahan dheran, pnsltolan Gaya. Uka kpriyoxan ka qnbleqan; bqanon naq ka qnbleqan na nii.</FORM>
        <TRANSL xml:lang="zh">我感謝所有的原住民族朋友， 是你們提醒了這個國家的所有 人，腳踏的土地，以及古老的 傳統，有著無可取代的價值。 這些價值，應該給予它尊嚴。</TRANSL>
        <TRANSL xml:lang="en">I want to thank all of our indigenous friends. You remind everyone in this country that there is irreplaceable value in the land we tread on and the traditions we inherit. This value deserves dignity.</TRANSL>
    </S>
    <S id="29">
        <FORM kindOf="original">Bobo na, Spooda ta pnstoyan oda nii, psltulan ta ltlutuc nYencumin. Kana luwan meniq dheran nii, uxe mpgedang pnskari, uxe mpgedang slngelung ndaan. Uxe sptheya Gaya pnsltulan nrudan. Uxe pqdriqur naq ndheran nii di.</FORM>
        <FORM kindOf="standard">Bobo na, Spooda ta pnstoyan oda nii, psltolan ta ltlotoc nYencomin. Kana lowan meniq dheran nii, oxe mpgedang pnskari, oxe mpgedang slngelong ndaan. Uxe sptheya Gaya pnsltolan nrodan. Uxe pqdriqor naq ndheran nii di.</FORM>
        <TRANSL xml:lang="zh">未來，我們會透過政策的推 動，讓下一代的族人、讓世世 代代的族人，以及台灣這塊土 地上所有族群，都不會再失 語，不會再失去記憶，更不會 再與自己的文化傳統疏離，不 會繼續在自己的土地上流浪。</TRANSL>
        <TRANSL xml:lang="en">In the future, we will push for policies to ensure that succeeding generations of indigenous tribes and all ethnic peoples in Taiwan never lose their languages and memories, that they are never separated from their cultural traditions, and that never again are they lost in a land of their own.</TRANSL>
    </S>
    <S id="30">
        <FORM kindOf="original">Dmurun ku kana msuupu kndrumuc pgkela ndaan rekisi. Pgkela ndheran ta, pgkela uxe pntnaan ka Gaya luwan ta. Spooda oda Mddahur, suupu muudus knkdesan pnldaxan, knbgurah Taiwan.</FORM>
        <FORM kindOf="standard">Dmoron ko kana msoopo kndromoc pgkela ndaan rekisi. Pgkela ndheran ta, pgkela oxe pntnaan ka Gaya lowan ta. Spooda oda Mddahor, soopo moodos knkdesan pnldaxan, knbgorah Taiwan.</FORM>
        <TRANSL xml:lang="zh">我請求整個社會一起努 力，認識我們的歷史，認 識我們的土地，也認識我 們不同族群的文化。走向 和解，走向共存和共榮， 走向台灣新的未來。</TRANSL>
        <TRANSL xml:lang="en">I call upon our entire society to come together and get to know our history, get to know our land, and get to know the cultures of our many ethnic peoples. Let us work towards reconciliation, a shared existence and shared prosperity, and a new future for Taiwan.</TRANSL>
    </S>
    <S id="31">
        <FORM kindOf="original">Mdurun ku kana seediq Luwan, spdae ta ali saya, msuupu smmalu kingal meniq Ptbale, knklegan sptena pskingal ka Luwan ta Klangan.</FORM>
        <FORM kindOf="standard">Mdoron ko kana seediq Lowan, spdae ta ali saya, msoopo smmalo kingal meniq Ptbale, knklegan sptena pskingal ka Lowan ta Klangan.</FORM>
        <TRANSL xml:lang="zh">我請求所有國人，藉著今 天的機會，一起努力來打 造一個正義的國家，一個 真正多元而平等的國家。</TRANSL>
        <TRANSL xml:lang="en">I call upon all citizens to seize the opportunities offered by this day – to join together, work hard, and build a country of justice, a country of true diversity and equality.</TRANSL>
    </S>
    <S id="32">
        <FORM kindOf="original">Mhuwe namu bale kanna!</FORM>
        <FORM kindOf="standard">Mhowe namo bale kanna!</FORM>
        <TRANSL xml:lang="zh">謝謝大家。</TRANSL>
        <TRANSL xml:lang="en">Thank you all</TRANSL>
    </S>
</TEXT>