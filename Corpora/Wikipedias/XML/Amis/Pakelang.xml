<?xml version="1.0" ?>
<TEXT id="Wiki_Amis_Pakelang" xml:lang="ami" source="Amis Wikipedia, article: Pakelang" copyright="CC BY-SA" citation="Pakelang. (2025, May 05). In Wikipedia [Amis]. https://ami.wikipedia.org/wiki/Pakelang" BibTeX_citation="@misc{Wiki_ami_Pakelang, title = Pakelang, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Pakelang} }">
    <S id="0">
        <FORM kindOf="original">Pakelang (Kuwaping a sowal : 漁撈祭 ) Ira ko ci ramoday, cipadesay ato kaacangan a romi'ad, mimingay a demak mato pararamod to kapah ato kaying ato mipafahfah to adaday a pisalisin no cikawasay a demak, o tata'akay a demak i, mato paherek patireng to loma', caay kaeca ira ko pakelang sanay a demak no Pangcah, deng itini i Fata'an a sa'etal ato Tafalong, onini kalipahakan a mifotingay a demak i , mili'alac han nangra, ci mapatayay ato cipadesay a demak, malepon ko demak, o pakelang han nangra, onini tosaay a demak todongay malepon to demak awaay to ko lisin sanay, o no laday to ko 'orip. Orasaka, o pakelang mifoting hananay a demak i, o pipafahfah to tati'ihay i tatirengan a lisin koni, onian koya masaromaay a pinangan no Pangcah. No mifoting sato, deng o foting ko aalaen caay ka saan, i nanomay makaenay ho mangaay to maala, to laday anca o roma ko lisin no mawmahay, maaherek to ko pisalisin to masofoc, pararamod, mitadem, mangaay to pakelang a mifoting, oninian a demak i, deng o fa'inayan ko mamikapot, o fafahiyan itira to i loma' mihalaka to kakaenen. Ono niyaro' to a pisalisin, misakapoloongan to ko pifoting, mato miladis ko Sa'amisan a 'etal a finacadan, no pasawali i misacepo', no Falangaw i mikesi', no Siwkolan i mikomoris, onini a demak i, o pidoedo tona Siwkolang a taholican a mapatalahekal koni mifotingay a lisin no serangawan a demak. Pi'arawan to lakaw 李景崇,1998,&quot; .</FORM>
        <FORM kindOf="standard">Pakelang (Kowaping a sowal : 漁撈祭 ) Ira ko ci ramoday, cipadesay ato kaacangan a romi'ad, mimingay a demak mato pararamod to kapah ato kaying ato mipafahfah to adaday a pisalisin no cikawasay a demak, o tata'akay a demak i, mato paherek patireng to loma', caay kaeca ira ko pakelang sanay a demak no Pangcah, deng itini i Fata'an a sa'etal ato Tafalong, onini kalipahakan a mifotingay a demak i , mili'alac han nangra, ci mapatayay ato cipadesay a demak, malepon ko demak, o pakelang han nangra, onini tosaay a demak todongay malepon to demak awaay to ko lisin sanay, o no laday to ko 'orip. Orasaka, o pakelang mifoting hananay a demak i, o pipafahfah to tati'ihay i tatirengan a lisin koni, onian koya masaromaay a pinangan no Pangcah. No mifoting sato, deng o foting ko aalaen caay ka saan, i nanomay makaenay ho mangaay to maala, to laday anca o roma ko lisin no mawmahay, maaherek to ko pisalisin to masofoc, pararamod, mitadem, mangaay to pakelang a mifoting, oninian a demak i, deng o fa'inayan ko mamikapot, o fafahiyan itira to i loma' mihalaka to kakaenen. Ono niyaro' to a pisalisin, misakapoloongan to ko pifoting, mato miladis ko Sa'amisan a 'etal a finacadan, no pasawali i misacepo', no Falangaw i mikesi', no Siwkolan i mikomoris, onini a demak i, o pidoedo tona Siwkolang a taholican a mapatalahekal koni mifotingay a lisin no serangawan a demak. Pi'arawan to lakaw 李景崇,1998,&quot; .</FORM>
    </S>
</TEXT>