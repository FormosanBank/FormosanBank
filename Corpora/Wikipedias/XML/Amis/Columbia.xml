<?xml version="1.0" ?>
<TEXT id="Wiki_Amis_Columbia" xml:lang="pwn" source="Paiwan Wikipedia, article: Columbia" copyright="CC BY-SA" citation="Columbia. (2024, November 18). In Wikipedia [Paiwan]. https://pwn.wikipedia.org/wiki/Columbia" BibTeX_citation="@misc{Wiki_pwn_Columbia, title = Columbia, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Columbia} }">
    <S id="0">
        <FORM>Columbia Takaray a sowal O Kolompiya Kapolongan Kitakit ( ; Sipanya a sowal: República de Colombia), kalopitahidang o Kolompiya hananay, o itiraay i ka'etipay no saka'amis mo Satimolan , o sakasepat ko tata'ang i Latin Amirika, o mikapotay to Satimolan Amirika Lekatep a kitakit (i 2018 miheca saka 8 folad miliyas). I ka'amis i, o KaropiRiyar, sakwali malala'ed ato Winoyrira, isakawal no sakatimol o Poracir, isakatimol o Miru ato Okuwato, isaka'etip o Panama ato Tasiyang Riyar. O congtong ko skakaay a tapang, ira ko 32 sakowan ato Pokota syoto misiikedan a sakowan. O ponka ningra i tadacinganganay I hekal, o kahiceraan no misanga'ay to dafong no Satimolan Amirika. I saka 19 sici ato saka 20 sici o Yoropa, o Arapiya ato Aciya a maforaway tamdaw, masongila' ko kasasiromaroma aponka. I 1980 ato 1990 mihecahecaan, ira ko lalood ato mipaliwalay to sawarak a cefang, orasaka 'aloman ko mipatayan ato cirarawa. Tahira to i sa'ayaw no saka 20 sici, satapang sa rahoday ko 'orip no tamtamdaw, tahanini, o sawarak, paliwalay to sawarak, palomaay to sawarak ko adihayay a tayal no itiniay tamdaw, o tada katarawan a kitakit ko nini. Rikisi I noto'ato'asan ho iraay to ko Cipoca a tamdaw ( ; Sipanya a sowal: Muiscas anoca o Cipoca hananay ho mitahidang (chibchas ). Naka iraan no mihahinamay a a tamdaw latek i 1500 miheca, milood, palakolien, sapanocay ato adada no Yoropa ko sapicowat to itiniay a tamdaw. Orasaka, rahoday a patireng kamaro'an, i 1717 miheca mahaop ko polong a micowatan sera no Sipanya i Sayimolan Amirika tora Fa'elohay Kolanata ( ; Sipanya a sowal: Virreinato de la Nueva Granada). O sapisiikedaw a lalood no Kolompiya i 1810 miheca misatapang, saka 7 folad saka 20 romi'ad milekal to piliyas to Sipanya, tahira to i 1819 miheca nga' laheci sa misiiked, i 1821 miheca mikapot ato Wokuwato, Winayroyla, Panama misanga' to Tata'angay Kolompiya Kapolongan Kitakit ( ; Sipanya a sowal:Gran Colombia). Oya han to Fa'elohay Kolanata falic han to amipangangan to Tata'angay Kolompiya Kapolongan Kitakit, ci Simon Poliwar ko contong itiya, tahira i 1830 miheca. Tona 1830 miheca miliyas a misiiked ko Wokuwato ato Winayroyla to Tata'angay Kolompiya Kapolongan Kitakit, onini ko sakaliposa no Tata'angay Kolompiya Kapolongan Kitakit, 1886 miheca falic han to to Kolompiya Kapolongan Kitakit, nikawrira, I laloma' nona kitakit i, ira ho ko masamaamaanay a masakapotay no sieci, orasaka cilacila malalood, I 1903 miheca ira ko picoker no Amirika to Panama miliyas to Kolompiya a misiiked patireng to kitakit. Tahanini cifangafang ho ko Kolompiya to Mihohokay Milood ato nikatenak no sawarak. I 2006 miheca, pakaala to 63 a satopa no finawlan ci Arwaro Wuliwi pararid malacongtong. I 2010 miheca ona congtong ci Wuliwi mangalay sapifalicaw to kimpo to sapipararidaw, mataker no Sakakaay Pisawkitan kona misaharatengan ningra, do'edo sato to sowal no Pisawkitan a palaswad to nisaharatengan, toro' han ningra ko i'ayaway a kakeridan no sofitay ci Foan Manmuayr Santos pasadak mikiwsin to vongtong.tona miheca i saka 6 folad saka 20 romi'ad malowid ningra ko milifetay ci Antonas Mocikus maala malacongtong no Kolompiya. I 2012 miheca, o Kupa ato Norwi a kitakit ko mamidopo a kitakit, o Winoyloyla ato Cili a kitakit ko mihinam to kasasowal no Kolompiya sifo ato Saopo no mifelihay to sifo a sofitay itira i syoto no Kupa. 2016 miheca saka 6 folad saka 23 romi'ad o congtong no Kolompiya ci Foan Manuayr Santos ( ; Juan Manuel Santos Calderón)ato Saopo no mifelihay to sifo a sofitay matatilid to sakarihaday i Hafana o syoto no Kupa. O laloma'ay nona katatilidan ira ko misawad a malalood, misongila' to niyaro' no maomahay, mipekpek to paliwalay to sawarak, mihayi papikapot to siesi to sofitay no mifelihay to sifo, patireng to pacarcaray a pisawkitan, nikawrira, onini a mapolong i,o finawlan ko mamitopa a mihayi ta malaheci.oya sato pitopa no finawlan i saka 10 folad saka 2 romi'ad, o mihayiay 49.77 , o minaayay ira ko 50.22 , mafelih koya sakarihaday a katatilidan. Tahira to i saka 11 folad saka 24 romi'ad miliyaw haca ci Foan Manuayr Santos ato kakeridan no Saopo no mifelihay sofitay ( ; Sipanya a sowal: Fuerzas Armadas Revolucionarias de Colombia Ejército del Pueblo; decdecay a tilid: FARC FARC EP) ci Rotoliko Lontoniaw matatilid to nisalifan a sakarihaday a kakaketonan, oninian i, o mihayian no Pikaykian no Kitakit, caay to ka papitoen ko finawlan laheci sanay to. Malaheci kona kakaketonan to cila a miheca, 2017 miheca saka 6 folad saka 27 romi'ad, oya Saopo no mifelihay to sifo a sofitay caay to ko cikowangay a saopo, tona miheca saka 9 folad saka 1 romi'ad, laheci sato a mafalic to &quot;Kapolongan a misafe'lohay 'Icel'' , to cila a romi'ad mipatoki i sifo o mido'edoay to rikec a saopo no sieci. Nikawrira, o sakatosa a saopo to Mifelihay to sifo&quot; Parihadayay to Finawlan Saopo'' cowa ka pihayi tonini, samatiya ho a kali'ang to tamdaw. 2018 miheca saka 8 folad, o sapipalahedawaw to mananginangay a paliwalay to sawarak ato mitakaway paliwal to dafong, misa'icel a mipekpek to Mihohokay Sofitay. Caay konini aca ko kafodfodan no Kolompiya kitakit, aloman ko milaliway a tayni nani Winoyloyla mala'inorong sato to Sakalatamdaw a Demak, ona maforaway a tayni a tamdaw ira ko 180 ofad ko ka'aloman. Ira ho ko roma a fangafang pakayni to mangalefay a kasatiwtiw no cipaysoay ato awaay ko maamaan a tamdaw, orasak, cilacila mikihatiya ko mitiliday ato matyalay a paci'eci pasela' matayal. I 2012 miheca saka 4 folad saka 28 romi'ad, sapifelihaw to misalofan a sapilisata no sifo, o Saopo no Matayalay ato Mitiliday ko milengatay to 'edef no kitakit a paci'eci pasela' matayay, o rarawraw tahira i saka 6 folad, 'aloman ko cidoka'ay a tayhin ato kakotamdaw, o loma' mapeleng, pakipaysoen ira 16 fois ko sipon tona karawraw, safolafolad sa misalof ta manga'ay ko syakay, o kaaway no katayalan ato kanikaw ko caay ko rarahoday a masalof no Kolompiya a kitakit. Kaitiraan Mihifalat ko Antis Lotolotokan I saka'etip nona kitakit, adihay ko tata'eman itini, I lawac no riyar o masa'ipocay a dafdaf, I ka'etip no saka'amis o Makotalayna 'Alo I sacepo'an nona 'alo ira ko masadafdafay a pala; I kawali o Yamasin 'Alo ato Awlinoko 'Alo, i cecpo' ira ko masadafdafay a pala, mahaop ko tosa no kalitolo no polong no kitakit. O Sifo'ay Konis no Cikiw mihafalatay i katimol nona kitakit,i sakatimol o dafdaf, i saka'etip o lilis no riyar, sahetoay o Fa'etay Kilakilangan Pala, tara'amis sa i, o Fa'etay Rengorengosan Kakarayan ato Ma'icangay Rengorengosan Kakarayan. O kakahad no sera ira ko 1,138,910 km , mihaopan no nanom ira ko 8.8 , o saka 25 ko ngangan i rayray i polong a kitaki. Sieci O congtong ko tapang no kitakit ko faco no sieci no Klompiya, mihayiay to kasasiromaroma a lekatep no sieci. O sifo ko matayalay to demak no polong no kitakit. Tosaay ko Pikaikian Faco no kitakit, o Kararemay Pikaikian ato Fafa'eday Pikaikian,ona tosa i, sahetoay ira ko 'icel a misanga' to rikec no kitakit. O Skakaay Pisawkitan Sakowan misiiked a matayal. I 2006 miheca saka 5 folad saka 28 romi'ad, pakaala to 63 a satopa no finawlan ci Arwaro Wuliwi pararid malacongtong. I 2010 miheca ona congtong ci Wuliwi mangalay sapifalicaw to kimpo to sapipararidaw, mataker no Sakakaay Pisawkitan kona misaharatengan ningra,do'edo sato to sowal no Pisawkitan a palaswad to nisaharatengan, toro' han ningra ko i'ayaway a kakeridan no sofitay ci Foan Manmuayr Santos pasadak mikiwsin to vongtong.tona miheca i saka 6 folad saka 20 romi'ad malowid ningra ko milifetay ci Antonas Mocikus maala malacongtong no Kolompiya. I 2016 miheca saka 6 folad saka 23 romi'ad o congtong no Kolompiya ci Foan Manuayr Santos ( ; Juan Manuel Santos Calderón)ato Saopo no mifelihay to sifo a sofitay matatilid to sakarihaday i Hafana o syoto no Kupa. O laloma'ay nona katatilidan ira ko misawad a malalood, misongila' to niyaro' no maomahay,mipekpek to paliwalay to sawarak, mihayi papikapot to siesi to sofitay no mifelihay to sifo, patireng to pacarcaray a pisawkitan, nikawrira, onini a mapolong i,o finawlan ko mamitopa a mihayi ta malaheci.oya sato pitopa no finawlan i saka 10 folad saka 2 romi'ad, o mihayiay 49.77 , o minaayay ira ko 50.22 , mafelih koya sakarihaday a katatilidan. Tahira to i saka 11 folad saka 24 romi'ad miliyaw haca ci Foan Manuayr Santos ato kakeridan no Saopo no mifelihay sofitay ( ; Sipanya a sowal: Fuerzas Armadas Revolucionarias de Colombia Ejército del Pueblo; decdecay a tilid: FARC FARC EP) ci Rotoliko Lontoniaw matatilid to nisalifan a sakarihaday a kakaketonan, oninian i,o mihayian no Pikaykian no Kitakit, caay to ka papitoen ko finawlan laheci sanay to. wa rihaday to ko 'orip no tamtamdaw no Kolompiya nasaan ko harateng no 'alomanay. Nikawrira, o malatapangay no sifo sahetoay o maco'osay to payso, matongal ko kalapakoyoc no finawlan, orasaka o finawlan to ko sapifelihaw to sifo. I 2022 miheca saka 6 folad saka 19 romi'ad a sinkiw to congtong, o sarakatay ho a pakalowid ko Kawiliay Kasafelaw ( ; Ikiris a sowal:Left Right political spectrum) ci Kustafo Pitoro (Gustavo Petro), ato Sadama a congtong o teloc no Afrika ci Folansiya Markos (fafahiyan), itini i rikisi no Kolompiya o sarakatay ho mafelih ko kalikotoday to Amirika a sifo o Kawnanay Kasafelaw o edeng pihayi to sowal no Amirika. Tamdaw O sa'osi i 2019 miheca o polong a tamdaw ira ko 50,539,000 ko tamdaw, o saka 29 rayray i polong no kitakit. O tamdaw no Kompiya i, cilamlamay to 'ilang no Sipanya, Yincumin no Amirika Karopaw ato Teloc no Afrika, nikawrira, i saka 18 sici ato saka 19 sici tayniay to a maforaw ko Yoropa, Arapiya, Yotaya ato Aciya a tamdaw. Oninian ko kasasiromaroma no 'orip itini. Mitiso (cilamlamay to 'ilang no Yoropa a Yincumi) ira ko 45 , kahecalay tamdaw ira ko 42 , cmalamlamay to kohetingay ato kohecalay a tamdaw ira ko 5 , kohetingay tamdaw ira ko 2 , Yincumin no Amirika Karopaw 4 ato roma atamdaw 2 . O sakatolo ko ka'aloman no tamdaw no Kompiya i Amirika Karopaw, mito'oray to Poraciro ato Misiko. 'aloman ko maforaway tayra i takay a maomahay tamdaw, onini ko katongal no masatakayay tamdaw, i 1951 miheca ira ko 57 matongal i 1994 miheca to 74 ko tamdaw.o cisafaway to mo'etep ofad ko tamdaw a tata'angay niyaro' ira ko 30 niyaro. Isakawaliay a masadasdasay pala mangata mafatad ko ni'aroan a pala mahop ko 54 , nikawrira, caka pakatahira i 3 ko tamdaw itini. Ponka o Wayway no tamdaw Ira ko masacecayay to mihecaan a ilisin no Kolompiya, o cinganganay i hekal a &quot; caay kono nakamayan dafong no tamdaw o rarocokan ponka&quot;no UNESCO o &quot;Palaciya Lisin&quot; ( ; Sipanya a sowal: Carnaval de Barranquilla). adihay ho ko masamaanay a sakero no Kolompiya, patinako han ira ko Lonpa, Sasasakero, o kafana'an no tamtamdaw o pakaalaay to Nopir Hofi i 1982 miheca to Nitilidan ci Kapoli Ciyasiya Makuis ( ; Sipanya a sowal: Gabriel García Márquez), Nisongila'ay tamdaw ci Firnanto Potoro Ankoro ( ; Sipanya a sowal: Fernando Botero Angulo) ato pakaalaay to Hofi no Kolaymi ( ; Ikiris a sowal:Grammy Award), o kakaolahan no tamtamdaw i hekal o romadiway ci Siyacila ( ; Sipanya a sowal: Shakira) a Tilid . [2013 11 17]. ( 2014 03 10). . [2006 06 02]. ( 2015 06 10). : 2010 6 23 . . [2006 06 02]. ( 2015 06 10). Smith, T. Alexander; Tatalovich, Raymond. Cultures at War: Moral Conflicts in Western Democracies. Toronto, Canada: Broadview Press. 2003: 30. Bobbio, Norberto; Cameron, Allan. Left and Right: The Significance of a Political Distinction. University of Chicago Press. 1997: 37. Thompson, Willie. The Left In History: Revolution and Reform in Twentieth Century Politic. London: Pluto Press. 1997. ISBN 978 0745308913. Johnson, Paul. Right wing, rightist. A Politics Glossary. Auburn University website. 2005 [2014 10 23]. ( 2014 08 19). Bobbio, Norberto; Cameron, Allan. Left and Right: The Significance of a Political Distinction. Chicago: University of Chicago Press. 1996: 51, 62. ISBN 978 0 226 06246 4. Goldthorpe, J.E. An Introduction to Sociology Third. Cambridge: Cambridge University Press. 1985: 156. ISBN 978 0 521 24545 6. . . BBC . 2017 05 03 [2017 10 04]. ( 2020 11 04). </FORM>
    </S>
</TEXT>
