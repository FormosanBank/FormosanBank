<?xml version="1.0" ?>
<TEXT id="Wiki_Amis_Tapowaray,_Saranawan" xml:lang="pwn" source="" copyright="" citation="" BibTeX_citation="">
    <S id="0">
        <FORM> Tapowaray, Saranawan Itiniay i ka'amis no Kakacawan (Changbin Siang, ) no Posing (Taitung Sian, ) ko Tapowaray a niyaro'. Ka'amis no Tapowaray i, o Cifotingay a 'alo ato Loham . Katimol i, o Sadipongan a niyaro' . Mipasi'ayaway to riyar ko kamalo' no Tapowaray. Aenem ko tata'angay a 'alo no Tapowaray, o roma sato o ci ci'. Nani'amis, o Sinkian, o Ritecay, o Pakacanan, o Pakongkongan, o Ma'oraway, ato o Cifongoray. Tamdaw no niyaro' Polong i 124 ko sa'osi no parod no loma', maala 250 ko tamdaw. 93 ko ka'aloman no Yincomin, 7 ko ka'aloman no roma a finacadan. O pa sin to no ka'aloman no tamdaw no kasafinacadan i, ko 'Amis 89 , roma 4 . Rayray no Niyaro' O &quot;Saranawan&quot; han no mato'asay a mipangangan to nini a niyaro', o naitiya:ayho a ngangan koni. Awaay to ko fana' no aniniay a tamdaw ko piala tora Saranawan hananay. O sowal i tilid ato no mato'asay i, micomocomod tayni i Saranawan ko mafolaway a ngasangasawan. Mikilim to kasafangcal no 'orip. Na i Patorongan, i Fakong, i Makotaay, i Dafdaf, ato i cowacowa a niyaro' no Kalingko. I a'ayaw, malaklak i tatihi no Ritecay ko pipatileng to loma'. Nawhani, ma peleng no lonen ko omah ato loma' no filawnlan. Miliyaw haca a mafolaw ko roma a finawlan tayra i Koladot (i ka'amis no Cifotingay) ato i Pisirian. Awato ko malo'ay i nalacolan no Saranawan. Ira:ho ko &quot;Naniyaro'an&quot; hananay a ngangan no pala i tatihi no Ritecay i fafaed. O pipatirengan to loloma' no niyaro' iti:yaho. Roma a finawlan i, malinah tayra i timol, tatihi no Pakongkongan ato Ma'oraway, miliyaw a patileng to faelohay a kamalo'an. O &quot;Naloma'an&quot; han no mato'asay a pangangan tora pala no faelohay a katelian. O Saranawan iho ko ngangan no niyaro' itiya. O mako koay no Dipong na i Naloma'an tayra to i aniniay a kamalo'an. Ta o &quot;Tapowaray&quot; to tadangangan no malokelonay a niyaro'. O rayray nora ngangan no &quot;Tapowaray&quot;, o kapowar no nemnem noya 'alo (Ritecay). Caayay ko karayas kaenar nora dafdaf ko kacinganngan no Tapowaray. Moraraw ko pitilid no Taywan i codacodaan ko kaira nora ngangan. Yo caayho ka palokelon no Dipong tayni i kamalo'an anini, o &quot;Cisielacay&quot; han no 'alomanay a mipangang tora pala. Adihay ko masamaanay a sielac i tatihi no riyar. Caay ka fangcal a misaomah, adihay tato ko sielac ato fokeloh. I 'ayaw, 'aloman ko mipodpoday to kohecalay a sielac no Tapowaray a mipacakay. Anini sato, maleneng to no riyar ko sawali:ay a hekal, caay to ka hakowa ko sielac a ma'araw. I tiyaho, mipanay ato malingad ko mato'asay, tay:ra i Ritecay a miladom to kietecay a nanom. O samafana'ay a minanom i, no i tadalaenoay ato i fafaeday noya to'el ko tatodongay saan. Aedengan, taka:raw tato ko kaci'apol no nanom no Ritecay, caay ka fangcal a mararid a nanomen, makali'ang ko fowa' ato cefo. Lisin no niyaro' Ilisin Malopon ko tayar no malingaday i kacihelangan, mi salisin ko niyaro' a mapolong. 'Adihay ko tayal i piilisinan a romi'ad. Misacepo' I 'ayaw no pikakahongan a romi'ad, misacepo' ko fa'inayan no niyaro' i riyar. Pakacidal O sowal no mato'asay i, ano mararid sa ma'orad ko romi'ad, masa'opo ko niyaro' a mamipakacidal. Ira ko sakero, radiw, pitolon no 'alomanay i talo'an. Misanga' to nisapangaan a kilang, o hahawikiden a tayra i lotok. Ira ko lalan tora lotok na i fafaed no Sadipongan. Maratar a lomowad ko kapakapah (tolo ko toki no matiniay a to'ek ), miliyas to pikalat no cidal. Tayra to i lotok, mitolon to kawas no cidal (cilocidal a kawas?), mipatireng tora nisapangaan a kilang tora lotok, haw mapakalemed ni cilocidal a kawas ko niyaro' no mipakacidalay. Herek sato, tayra ho i taro'an no niyaro' a milepon tora lisin. Ikor sato, miliyaw ho a misanga' to faelohay a nisapangaan a kilang to sapipakacidal. Caay ka pipatedo saan mikilim to masamaanay a kilang ko sapisanga' tora panga (o masamaanay a kilang?). O ya katelangay a nisapangaan, todohen ano misafaeloh toya lisin, ato i lisin no pipaka'orad. Paka'orad Ano mararid a tata'ang ko cidal, eca ka 'orad, makerah to 'alo (eca ka kerah ko 'alo no Ritecay), eca ka edeng ko nanom to sapipaloma, sapipadateng, sapisa'ayam, sapisafafoy i, misa'opo ko 'alomanay a misatapang to lisin no sapipaka'orad i taro'an. Ira ko kero, radiw ato lisin. Maherek to i, tayra ho ko kapah no niyaro' toya pipakacidalan a lotok, mitolon to kawas no mipa'oraday. Malokelon sato na i lotok, tayra i 'alo no Ma'oraway, misakero, romadiw, mitodoh toya sa'ayaway a nisapangaan a kilang i pipakacidalan ho. Mitala ko roma a tamdaw no niyaro' i 'alo, mapolong a misalisin. Ngasaw no niyaro' Pacidal :'Aloman ko nai Makotaay. Cikatopay: Ciwidian: O nani Ciwidiaanay. Monali: Malolang: O Pi'edoan han no roma a finawlan. Radiw no niyaro' Radiw no Tapowaray (Saranawan) Misi'ayaw to riyar o paniyaro'an niyam (ako). Kaetip, o lotok pidongecan. Kawali, o riyar pifotingan say no kapah. Fangcal, fangcalay kopaniyaro'an no Tapowaray (Saranawan). O kahemekan no tayniay. Cecay ko 'awas matahafikod no kakahong i Tapowaray (Saranawan). I yo in hay yan na i ya yan, hoy yan no i yo yin, hoy ya yan hay yo yin, o hi ya hoy yan. Selal No i tiyaayho a selal ko mitilidan i laeno. Malitengay: Mato'asay. Mama no kapah: Mamikimad, mipapro to tayar. Cipo'otay: O mipacokay to fafoy, mitokaday o titi. Malacacaway: O mitefocay. Mikelid to safa a selal. Malakapahay: (Hakeno, cima ko mitongal?) Pakarongay: I piilisinan, miala to dotong hananay a kilang, o safangcalay a matodoh a kilang. Tosa a raya' ko cecay a tamaw. Ano mimaan ko loma', militemoh, miradom, mipananom to mato'asay. Mi'afatay: Misoped to 'afat (ma'icangay a 'aor), 'acam, ato maamaanay a sapitodoh to kilang. Mipaedil to talo'an no niyaro'. Miasikay: O sakaemangay a wawa. Mamiasik to lawac ato lalan no niyaro'. Anini sato, masapafaeloh ko ngangan no selaselal, mikapoto ko fafahiyan i selaselalan. Lima a miheca ko cecay tatodongan a selal. Tayal no Niyaro' tayal i riyar dadangoyan O sapifoting i riyar ko dadangoyan. I tiyaho, kaaway ho no soka , a cidadangoyangoyan ko finawlan no niyaro'. Miala ko 'aol i lotok, kelacen ko ca'ang ato podac no 'aol, tenoren i nanom, ta faloden to keliw no 'oway. Matatodong sa cecay (ano tosa to?) a tamdaw tomireng i fafaed. O ceray no kamoraw ko sapisakadot (kadot, ). Mocelay, kakaya'ay ko matiniay a ceray, fangcal a malasakadot no dadangoyan. Edengan to o Saranawan a niyaro' ko ci dadangoyanay, malaliday a mifoting tayra i wali i Kakacawan anini. Roma Ira ko picodadan i niyaro'. Ira ko simaysiw ( . ) i niyaro'. Tolo ko kiwkay a mapatileng, o , , ato . 'Aloman ko mipasingliay. Malignad, mifoting, mitama', misiyakay ko 'orip no finawlan no Tapowaray. O mafana'ay a misanga' to tamina ko fa'inayan no Tapowaray. Ci taminamina ko 'alomanay i tiyaho. Iraho ko cisapaday a timina a fa'inayan anini. O samafana:'ay a mifoting, mitoor to kakohong ato maamaanay a foting. Mafana' haca a micelem, mipacing, micekiw, ato mi'aowang. Misakosoy ko mato'asay i lotolotok no Tapowaray. Cietan i 'ayaw ko misakosoyay. Pi'arawan to lakaw </FORM>
    </S>
</TEXT>
