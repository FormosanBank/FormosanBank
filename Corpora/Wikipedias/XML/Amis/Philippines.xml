<TEXT id="Wiki_Amis_Philippines" xml:lang="pwn" source="" copyright="" citation="" BibTeX_citation="">
    <S id="0">
        <FORM>Philippines, Republika ng Pilipinas Filipin Nikapolongan a kitakit(Philippines ) Takaray sowal Sano Takarok a sowal a pangangan I o Nikapolongan Filipin(Republika ng Pilipnas), sano Ikirissen I Republic of the Pilippines, o kalopangangan I Pilipin hananay, itiniay I katimol no Taywan ko 'aro ningra. Malala'eday ato Taywan to Lisong Tata'eman,99km ko kalala'ed ato Fotod, isaktimol I malala'ed ato Inni to Siripos Riyar, I saka'etip I Satimolan Riyar ko kalala'ed ato Yienan, isakwali o Filipin Riyar. Mi'aroay I kaka'atorayan, sa cilacila ci'atoray cilacila cifaliyos, nikawrira, onian ko kasaadihay no maamaan ato kina'orip. Ona kitakit I ira ko 7,641 ko riyaran kanatal, kalatoloen a misa'osi ko tata'angay a pecih:o Lison riyaran kanatanatal, o Misao riyaran kanatanatal ato Mintanao kanatal. O tamdaw I, ilaloma' no kitakit ira ko 9,300 ko 'emang, I cowacowa akitakit I 1,100 ko 'emang, o I papotalay to ko 'alomanay no Filioin tamdaw, 2015miheca misa'osi to tamdaw cirafasay to cecay 'ok, o sakatosa ko ka'aloman no tamdaw I Satimolan kitakit. Adihay ko kasasiromaroma no finacadan sa adihay ko kasasiromaroma no punka, ya I'ayaway no likisi a Nikolito(Negrito ) a tamdaw ko sa'ayaway a maro' tona kanatal sanay ko sowal,to ikor ira to ko Satimolan Finacadan a tayni mahawikid nangra ko punka no Malisiya a tayni,ikora sato matenak ko pitooran ato kala'aca to dafong no tamtamdaw, mahawokid nangra ko punka no Into,Payrang ato Isulam atayni.</FORM>
    </S>
</TEXT>
