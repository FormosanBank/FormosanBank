<?xml version="1.0" ?>
<TEXT id="Wiki_Amis_Kawakawasan_ratoh:maâ€™eferay_Mawilo" xml:lang="pwn" source="" copyright="" citation="" BibTeX_citation="">
    <S id="0">
        <FORM> Ma'eferay Mawilo Miliyas to Takidis ci Mawilo Itiya ho ino to'asan a mihecahecaan i Takidis a pala,ira koya ci Mawilo hananay a tamdaw, o cowa ko mamalamikomoday ko tireng a kalotamdaw, Mafana' ci Mawilo, ano itini sa i Takidis a maro' cowa ko mamalakakeridan nona niyaro', orasaka, maforaw tayra i Tomina hananay a niyaro', o sakafoaraw ningra i, caay ko mamalakakeridan itini Takidis saan. Oya sa i Takidisay a tamdaw, pakatengil to malama'eferay to a tamdaw ci Mawilo sanany a rihaf, harateng sa cangra: &quot; ano manga'ay a patatikoren ko faloco' ni Mawilo patatikor heca minokay tayni i Takidis tadamanga'ay, ma'eferay cingra, manga'ay papisaopoen to kapah no niyaro' ita.&quot; Saan. Ocoren to no i Takidisay ko mamimasasowal a tamdaw tayra i Tomina masasowal aci Mawiloan. Paca'of sa ci Mawilo: &quot; na'ay! Cowa ko maminokay kako patatikor tayra i Takidis, nawhani, o mamangay a tamdaw kako italiyokan no sefi, o finawlan no Takidis cowa ko mamihati malamikomoday kako.anini sa i, papinokay takowanan, omaan a demak ko matiniay&quot; Maherek a somowal, papisatoronen ningra ko kapi ningra, cecay aca ko nisanga'an, satata'ang han amisanga' ko cecay a toron. Sowal sa ci Mawilo: &quot;tanamen ako a mi'emod kona tata'angay toron, ano matiya ho kako paka'emod, o iraay ho ko kawasa ako a midipot itakowanan&quot; Maoph a mi'emod toya tata'angay toron,so'elinay tangsol sa masadak ilarikor no oo' ningra koya toron, i'yaw iraay matengil no i Takidisay a tamdaw ko rihaf ni Mawilo, anini sato mahapinang a manengneng ko kacicidi' ni Mawilo,matalawen pekaw sato a minokay koya Takisiday tamdaw. Mafana' a parakat to tamina ko Kaliyawan tamdaw (Kaliyawan ) Sowal sa ci Mawilo: &quot;caka'eca pakatamina a minokay koya nani Takidisay a tamdaw, lepelen ako cangra&quot; Maherek a somowal, faloden ningra pakih ato i oo' ko sapikpik, pacipaten ningra ko takid i saripa', ora sapikpik o sapika'efer ningra, oya takid o hapawpaw ningra ano milakec to riyar ato nanom. Maopoh to a milepel toya tamina no Takidisay tamdaw, malepel ningra koya tamina,ofangen ningra koya tamina to sato'eto', micomod to konano nani ofang no tamina a maleneng,oroma a tamina maopoh sato a malalifelifet mi'iwas a milaliw. Tatatalaw tono i Takidisay a tamdaw co Mawiloan, orasak, malatatapangan a kakita'an no Kaliyawan ci Mawilo. Sowal sa ko malitengay no Kaliyawan: &quot; anini sato mafana' ko Kaliyawan a tamdaw miparakat to tamina&quot;. Ono Pyuma a paratoh tona ci Mawiloan Palafang ko Pyuma tayra i Tomina Ira matengil no Pyuma koni a &quot;ma'eferay Mawilo&quot; sanany a ratoh Itiya ho ira ko cecay a romi'ad, matahidang palafang to Tomina niyaro' ko Pyuma a tamdaw. papisatoronen ni Mawilo ko paki ningra, cecay aca ko nisanga'an, satata'ang han a misanga' ko cecay a toron. Sowal sa ci Mawilo: &quot;tanamen ako a mi'emod kona tata'angay toron, ano matiya ho kako paka'emod, o iraay ho ko kawasa ako a midipot itakowanan&quot; Maoph a mi'emod toya tata'angay toron,so'elinay tangsol sa masadak ilarikor no oo' ningra koya toron. Caka halafing ko romi'ad, masaopo ko Pyuma a ttamdaw i sefi, miingiday to sefi ko lama' ni Mawilo, pali'ayaw to ci Mawilo a misolimet to sapilood a losid, mitala to pico'ay no Pyuma a tamdaw. o kafong o tolek no tomay ko sapisanga', o riko' ato sapipalafang a riko' o kafer o tolek no tomay ko sapisanga'. Safaheka sa ko Pyuma a tamdaw! Nengneng han ko dafong ilaloma, o riko' o kafer sahetoay o tolak no tomay ko sapisanga'. Faheka ko 'alomanay a Pyuma a tamdaw minengneng to loma' ni Mawilo.kinatolo a mifalic ci Mawilo to ca'edong, nikawrira, sakakinatolo a mifalic o keliw a kolah, tada makamiday. Sowal sato ko Pyuma a tamdaw: &quot;mafana'ay a mikalona kona ci Mawilo&quot; saan. Alasadasadak satto nani loma' ni Mawilo. Malitangal no Pyuma ko kaying no Tomina niyaro'( Tomina ) O kaying no Tomina a niyaro' taraomah a maomah, minokay sa i, malalitemoh ato Pyuma a tamdaw. oya kaying cicangaway to odo', manengneng noya Pyuma a tamdaw, litangal han nangra koya kaying mi'afas koya odo' a cangaw. Irato a tangsa ko rihaf tayra i ci Mawiloan,tadaketer to ni Mawilo sowal sa: &quot;naw iro litangalen no Pyuma a tamdaw koya kaying no miata&quot; sa maketer ci Mawilo Alaen to ningra ko sapikpik faloden nigra i pakih ato i oo', ma'efer to tayra i niyaro' no Pyuma', litangalen ningra ko kaying no Pyuma, o Pyuma sa to matalaw marawraw to ko niyaro' no Pyuma, &quot;mahadefek to kita&quot; saan a malekel. Ma'efer a mipaco'ay ci Mawilo to Pyuma Metalaw ko cimacima a tamdaw no Pyuma ci Mawiloan, sanoyanan sato ci Mawilo a militangatangal to tamdaw no Pyuma. Misaharaterateng kita to sapico'ay a demak&quot; sato ko Pyuma a tamdaw masaop a masasowal to sapipaco'ay. O maharatengay i,mi'adipel to taliyok no niyaro', 'akawangen nangra ko pi'alipel. Nikawrira, cowa ka posot i niharatengan no Pyuma a tamdaw, cowa ka pakasera pakakafekang no 'alipel a micomod i niyaro' no Pyuma, micomod i niyaro' tangsol han nira a micepet ko kapah no Pyuma. Patayen ni Mawilo ko kapah no Pyuma. &quot;pakacowaay a micomod i niyaro' ita, awa ko nasaripa'an ningra, cowa ka pakasera.&quot; sa misakilikilim ko Pyuma a tamdaw to pakayraan ni Mawilo, Mahera no Pyuma a tamdaw i teloc no fitonay a 'adipel ira ko 'irang. &quot;ow ! pakayniay ci Mawilo a micakod&quot; Mico'enek to macidemay a 'aol i lalan ni Mawilo ko Pyuma Itira to ko Pyuma a tamdaw misaharateng, i karomakatan ni Mawilo a lalan co'eneken nangra ko macidemay a 'aol. Cowa ka pakaherateng ci Mawilo oya karomakatan, oya ka'eferan a lalan ningra iraay to ko mico'enekan no Pyuma a tamdaw to macidemay a 'aol. Ma'efer sato macocok no macidemay 'aol ko tiyad ha'emin sa a masadak ko tinai' patay sato ci Mawilo. Maforaw ko finawlan tayra i sa'owac no Cikasoan Yo mapatay to ci Mawilo,Sowal sato ko finawlan no Tomina a niyaro': &quot;Matini mapatay to ci Mawilo, maan sato kita to ikor?&quot; Miketon to to sowal ko finawlan ni Mawilo, mafaraw tayra i salawacan no Cikasoan a nalacolan. Metalaw to pipaco'ay no Pyuma a tamdaw, yo ira ho ci Mawilo, caay ko mamaforaw kita a tayni, away ko kakita'an itini i Cikasoan, toro' han to no finawlan ci Ifan aci Atoto malakakita'an nangra. Anini sato o sowal no malitengay: &quot;akaa ka pitodong to wayway ni Mawilo,kaliinap, kaliodot,o tada mirawraway to niyaro', awa ko rihaday no finawlan,cilacila maforaw,kasini'adaan to ko malitengay ato ka'emangay, o tahapinangan ci Mawilo.&quot; O matiniay misodod a falco' no 'Amis a finacadan ko lalengatan mokowan no Pyuma, o pikowan no Pyuma sawalian,sa'etipan tahiraay i Tafalong ko sakowan no Pyuma, ona itiniay a polong a pala o nito'an no Pyuma a pi'adopan nangra. Pacefaday tilid </FORM>
    </S>
</TEXT>
