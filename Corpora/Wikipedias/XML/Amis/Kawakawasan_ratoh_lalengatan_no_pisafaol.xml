<?xml version="1.0" ?>
<TEXT id="Wiki_Amis_Kawakawasan_ratoh_lalengatan_no_pisafaol" xml:lang="ami" source="Amis Wikipedia, article: Kawakawasan_ratoh_lalengatan_no_pisafaol" copyright="CC BY-SA" citation="Kawakawasan_ratoh_lalengatan_no_pisafaol. (2025, May 05). In Wikipedia [Amis]. https://ami.wikipedia.org/wiki/Kawakawasan_ratoh_lalengatan_no_pisafaol" BibTeX_citation="@misc{Wiki_ami_Kawakawasan_ratoh_lalengatan_no_pisafaol, title = Kawakawasan_ratoh_lalengatan_no_pisafaol, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Kawakawasan_ratoh_lalengatan_no_pisafaol} }">
    <S id="0">
        <FORM kindOf="original">== Lalengatan no Pisafaol == Papiladomen ni mama ko malakakaay a fa'inayan Itiya ho ira ko cecay a mararamoday ca Lona Awaw aci Topalocong hananay,misafaloco' to sakasalisin no niyaro' to sapisamihecaan a lisin, so'elinay saciwawa sato cangra a mararamod ira ci Mayaw Kakalawan ko kaka, sacisafa saan ci Onak Kakalawan tatosa a malikaka, mahatatosa o fa'inayan. Safaloco' sato ko mama nangra a malikaka, &quot;mikilang ho kita a maramamama&quot; han no mama somowal koya malikakaay. So'elinay lowad sato a misakilang cangra i lotok no Falaaway. Yo misakilang ci mama, papiladomen ni mama ca Mayaw aci Onak a malikaka,yaan sato malikakaay &quot;mafokil kami mama to lalan a miladom&quot; han nona wawa, o mama sato &quot;ano matira aca, tolikawen ho ako ko lalan namo&quot; han to no mama. Oya mifariwan no mama a lalan .sapikepiked sanay, tama han no mama ko mara'ayay a mipalalan,yo tangasa i piladoman a sa'owac, maherek sato itira a mifariw a mipalalan, sowal sato ci mama:&quot;oriri to ladomen to&quot; han to ni mama ko wawa nira a tatosa. &quot;hayi&quot; sato koya malikakaay. Tahirahira i piladoman i, 'araw han mangota koya nanom, oya sato a malikakaay, &quot;imatini sato i,mangota aca kinian a namom, a maamaanen no mita ko nipiladom&quot; sato. Mafiyor a mangota ko nanom O cofay(patiko) to nangra tayra ci mamaan, &quot;icowa ko nanom&quot; han to ni mama nangra, sowal sato koya malikakaay, &quot;tahira han niyam itira i, mafinor koya piladoman, mangota ko nanom, orasaka caay kami pihacol mama&quot; han to no wawa, ci mama sato nangra saowal saan: &quot; ano matira aca katayra ho miliyaw a miladom, tingalaw to kiya&quot; han to no mama. Miliyaw heca a patiko koya wawa a tatosa a miladom, tahira han nangra, matiya to a mangota kaiya nanom, micofay heca kiyan a malikakaay,tahira saan i pisakilangan &quot; ira &quot; han ni mama nagra a mitala, &quot; nawi, matiya to mama a mafinor, o cayay kami kapiladom&quot; han to no wawa ko sowal ci mamaan. Ya sato mama ci Topalocong itira to a mayoyang to,&quot; ano matira aca a mafinor,o iraay ko mikari'angay i fafa'ed kiya, o hada demaken aca namo a malikaka, kasihawan ato 'idoc a miladom, tahira han namo ano mafinor heca, kamo to i,dipdip han a pasifafaw ma'araw namo koya a mingotaay haw, ano o maan to kira a mari'angay, ano ira a ma'araw namo itira,aka pisamata ka o recafi' namo a mipatay, tangsol han a militangal haw&quot; han to no mama.&quot;hayi&quot; sato koya tatosaay a wawa. Patayen koya mingotaay tangsol litangalen han no mama Tatoy sato koya malikakaay to hawan ato 'idoc a lomowad a miladom. So'elinay tahira han to itira i sa'owac, sa matiya to a mangota, dipdip(hokhok) sato koya a malikakaay pasifafaw, so'elinay tangasa i safafaw koya a malikakaay mafinor to ko nanom. Iniaan aca koya mifinoray to nanom a tamdaw,&quot;inian a tamdaw ko mingotaay&quot; sato a mayoyang koya a malikakaay,tangsol han to nangra a micocok ato milofot, maherek sato a militangal koya a malikakaay tiri'en to nangra koya a tangal, &quot; ci mama ita kini &quot; macekok, ono mita a mama a tangal, nengneng han ko pising so'elinay ci mama ita kini sato cangra. Taraana to i pisakilangan sato koya malikakakaay i, so'elinay malaheci away itira ci mama nangra, o ci mama heca nangra kinian a malofotay o tangic to niya malikakaay,&quot; patay han nomita ci mama ita&quot; ,sato cangra.hinam han i,ci mama taca nangra ko mingotaay tinian a nanom, sapisafa'naaw ni mama nangra to wawa, nona o mangalayay to aca to sakapatayaw kinian a mama. Tatoy han to noya malikakaay koya tangal a minokay. Tangasa sato i loma', &quot; citafad kami ina&quot; han to noya malikakaay ci ina nangra, &quot; hamay pa'arawi kako&quot; han to no ina, pa'araw sa o paci'eng, &quot;caay, ka o pising ko pa'arawen&quot; han to no ina.Pa'araaraw sa o kakotong no laway, &quot;caay, ka o pising&quot; han to no ina. Pa'araaraw sa o pilofotan, mayoyang to ko ina,&quot; ka o pising&quot; ha kiya kiso, so'elinay pa'araw hanto to pising, iyaan sato o ina &quot;ci mama namo kiraan&quot; sato a mayoyang ato mangic a misaheto(tada o tangic to ni ina), &quot; ano matira aca kamo, o pa'acaay ko nika saanan namo ci mamaan namo, ka o nikangayaw&quot; (militnagl to sapatodong to mama) han to no ina a mayoyang, so'elinay o satokol (misaliway to sakakahemaw no tatirengan) to nangra a malikaka masaromi'ami'ad a mafakac(comikay) ato ma'efer. Papilitangalen no ina to sapatodong to mama Ma'edeng to kini sato cangra a malikaka, o lowad to nangra a mi'adop to ngafor, so'elinay midepdep to cangra kiaan ngafor, malepel to nangrankiyaan ngafor, alaen to nangra ko remes ato do'es a paini ci inaan nangra, sowal sato ci ina nangra, &quot;caay hen kini ka o matatodongay kinian a ngafor, tiyola hen a mi'adop&quot; han to ni ina. === Pacefaday tilid ===</FORM>
        <FORM kindOf="standard">== Lalengatan no Pisafaol == Papiladomen ni mama ko malakakaay a fa'inayan Itiya ho ira ko cecay a mararamoday ca Lona Awaw aci Topalocong hananay,misafaloco' to sakasalisin no niyaro' to sapisamihecaan a lisin, so'elinay saciwawa sato cangra a mararamod ira ci Mayaw Kakalawan ko kaka, sacisafa saan ci Onak Kakalawan tatosa a malikaka, mahatatosa o fa'inayan. Safaloco' sato ko mama nangra a malikaka, &quot;mikilang ho kita a maramamama&quot; han no mama somowal koya malikakaay. So'elinay lowad sato a misakilang cangra i lotok no Falaaway. Yo misakilang ci mama, papiladomen ni mama ca Mayaw aci Onak a malikaka,yaan sato malikakaay &quot;mafokil kami mama to lalan a miladom&quot; han nona wawa, o mama sato &quot;ano matira aca, tolikawen ho ako ko lalan namo&quot; han to no mama. Oya mifariwan no mama a lalan .sapikepiked sanay, tama han no mama ko mara'ayay a mipalalan,yo tangasa i piladoman a sa'owac, maherek sato itira a mifariw a mipalalan, sowal sato ci mama:&quot;oriri to ladomen to&quot; han to ni mama ko wawa nira a tatosa. &quot;hayi&quot; sato koya malikakaay. Tahirahira i piladoman i, 'araw han mangota koya nanom, oya sato a malikakaay, &quot;imatini sato i,mangota aca kinian a namom, a maamaanen no mita ko nipiladom&quot; sato. Mafiyor a mangota ko nanom O cofay(patiko) to nangra tayra ci mamaan, &quot;icowa ko nanom&quot; han to ni mama nangra, sowal sato koya malikakaay, &quot;tahira han niyam itira i, mafinor koya piladoman, mangota ko nanom, orasaka caay kami pihacol mama&quot; han to no wawa, ci mama sato nangra saowal saan: &quot; ano matira aca katayra ho miliyaw a miladom, tingalaw to kiya&quot; han to no mama. Miliyaw heca a patiko koya wawa a tatosa a miladom, tahira han nangra, matiya to a mangota kaiya nanom, micofay heca kiyan a malikakaay,tahira saan i pisakilangan &quot; ira &quot; han ni mama nagra a mitala, &quot; nawi, matiya to mama a mafinor, o cayay kami kapiladom&quot; han to no wawa ko sowal ci mamaan. Ya sato mama ci Topalocong itira to a mayoyang to,&quot; ano matira aca a mafinor,o iraay ko mikari'angay i fafa'ed kiya, o hada demaken aca namo a malikaka, kasihawan ato 'idoc a miladom, tahira han namo ano mafinor heca, kamo to i,dipdip han a pasifafaw ma'araw namo koya a mingotaay haw, ano o maan to kira a mari'angay, ano ira a ma'araw namo itira,aka pisamata ka o recafi' namo a mipatay, tangsol han a militangal haw&quot; han to no mama.&quot;hayi&quot; sato koya tatosaay a wawa. Patayen koya mingotaay tangsol litangalen han no mama Tatoy sato koya malikakaay to hawan ato 'idoc a lomowad a miladom. So'elinay tahira han to itira i sa'owac, sa matiya to a mangota, dipdip(hokhok) sato koya a malikakaay pasifafaw, so'elinay tangasa i safafaw koya a malikakaay mafinor to ko nanom. Iniaan aca koya mifinoray to nanom a tamdaw,&quot;inian a tamdaw ko mingotaay&quot; sato a mayoyang koya a malikakaay,tangsol han to nangra a micocok ato milofot, maherek sato a militangal koya a malikakaay tiri'en to nangra koya a tangal, &quot; ci mama ita kini &quot; macekok, ono mita a mama a tangal, nengneng han ko pising so'elinay ci mama ita kini sato cangra. Taraana to i pisakilangan sato koya malikakakaay i, so'elinay malaheci away itira ci mama nangra, o ci mama heca nangra kinian a malofotay o tangic to niya malikakaay,&quot; patay han nomita ci mama ita&quot; ,sato cangra.hinam han i,ci mama taca nangra ko mingotaay tinian a nanom, sapisafa'naaw ni mama nangra to wawa, nona o mangalayay to aca to sakapatayaw kinian a mama. Tatoy han to noya malikakaay koya tangal a minokay. Tangasa sato i loma', &quot; citafad kami ina&quot; han to noya malikakaay ci ina nangra, &quot; hamay pa'arawi kako&quot; han to no ina, pa'araw sa o paci'eng, &quot;caay, ka o pising ko pa'arawen&quot; han to no ina.Pa'araaraw sa o kakotong no laway, &quot;caay, ka o pising&quot; han to no ina. Pa'araaraw sa o pilofotan, mayoyang to ko ina,&quot; ka o pising&quot; ha kiya kiso, so'elinay pa'araw hanto to pising, iyaan sato o ina &quot;ci mama namo kiraan&quot; sato a mayoyang ato mangic a misaheto(tada o tangic to ni ina), &quot; ano matira aca kamo, o pa'acaay ko nika saanan namo ci mamaan namo, ka o nikangayaw&quot; (militnagl to sapatodong to mama) han to no ina a mayoyang, so'elinay o satokol (misaliway to sakakahemaw no tatirengan) to nangra a malikaka masaromi'ami'ad a mafakac(comikay) ato ma'efer. Papilitangalen no ina to sapatodong to mama Ma'edeng to kini sato cangra a malikaka, o lowad to nangra a mi'adop to ngafor, so'elinay midepdep to cangra kiaan ngafor, malepel to nangrankiyaan ngafor, alaen to nangra ko remes ato do'es a paini ci inaan nangra, sowal sato ci ina nangra, &quot;caay hen kini ka o matatodongay kinian a ngafor, tiyola hen a mi'adop&quot; han to ni ina. === Pacefaday tilid ===</FORM>
    </S>
</TEXT>