<?xml version="1.0" ?>
<TEXT id="Wiki_Amis_Congo,_Republic" xml:lang="ami" source="Amis Wikipedia, article: Congo,_Republic" copyright="CC BY-SA" citation="Congo,_Republic. (2025, May 05). In Wikipedia [Amis]. https://ami.wikipedia.org/wiki/Congo,_Republic" BibTeX_citation="@misc{Wiki_ami_Congo,_Republic, title = Congo,_Republic, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Congo,_Republic} }">
    <S id="0">
        <FORM kindOf="original">== Congo, Republic Kangko Kapolongan Kitakit == Fransu a sowal:République du Congo；Citopa a sowal:Repubilika ya Kongo; Linkala a sowal:Republiki ya Kongó; 簡稱剛果). O itiraay I sasifo'an no Afrika a kitakit,o syoto i o Polasa-Tokay. Malafiyaway ato Kangko Finawlan Kapolongan Kitakit, Komaylong, Sifo'ay-Kapolongan Kitakit, Kapong ato Ankola, mingataay to Cinoyia-Kihaw. Nano kairaan no tamdaw maro' itini o Panto tamdaw ko mikowanay, to ikor malamikowanan no Franso, ono Franso to a sowal ko kalosowal, i 1960 miheca misiiked a patireng to kitakit. Nani 1970 miheca tahira i 1991 miheca o Kangko Finawlan Kapolongan Kitakit ko ngangan nona kitakit, o mido'edoay to Makosu-Linin a Cecayay-Faco no Sieci a tang, I 1992 miheca mafalic to Adihayay-Lekatep no Sieci a kitakit, nikawrira, i 1997 miheca ira ko Laloma'an no kitakit a lalood matekop kona sifo. Rikisi O sa'ayaway a patirengay to Kongko Hontian-Kitakit I, o Panto-tamdaw I teloc no saka13 sici ato satapangan no saka 14 sici, o nikowanan a sera mahaop ko Ankora, Kapong, ato Kongko Finawlan-Kapolongan kitakit. Itira I kaleponan no saka15 sici tayni ko Yoropa a tamdaw misatapang a miliwal to koli , tahira to I saka 19 sici itira toya Polin-Kayki hananay ho pangangan. Itini tona kayki a miketon to sowal pakayni to i Konko-'Alo ko kalalaedan no Fransu-Nikowanan ato Mikotoday-Piliso a Kongko. 1910 miheca mipatireng to Mikotoday-Franso a Sifo'ay-konis no Cikiw a Afrika, mahaop ko Kongko-Kapolongan kitakit, Kapong.Cate ato Sifo'ay-Afrika Kapolongan kitakit,o Polasa-Tokay ko Syoto. I Sakatosa-Lalood, o sifo no Mikotoday-Franso a Sifo'ay-konis no Cikiw a Afrika kitakit micoker to congtong no Fransu ci Taykawlo Tapang no Sofitay, 1940-1943 matoro' ko Polasa-Tokay matiya o tanengnengan to naifaloco'ay a Franso. 1958 miheca saka 9 folad, ira ko pitopa no polong tamdaw no Franso to pihayi to fa'elohay Tatapangan Rikec no Kitakit to pipalasawad to Mikotoday-Franso a Sifo'ay-konis no Cikiw a Afrika kitakit, oya mikapotay i Franso a sepatay kitakit alamisiied sa patireng to niyah a kitakit. Itira to i 1960 miheca saka 8 folad saka 15 romi'ad laheci sato ko pisiiked no Kongko kitakit tahanini.yo misiiked to cilacila mafalic ko sifo, 1960 miheca malasa'ayaway congtong ci Folpi-yuru, caka halafin i 1963 miheca mafodfod to ''Sakafalo- folad a pilolol&quot; mapalasawad ko kalacongtong, ci Arfangs-Masangpa-Taypa ko malacongtongay, I 1968 miheca saka 7 folad saka31 romi'ad mafelih ni Malian-Enkowapi. Tocila a mihecaan falicen ko ngangan no kitakit to &quot;Kongko Finawlan-Kapolongan Kitakit&quot;. 1977 miheca mapatay no cima a tamdaw ci Malian-Enkowapi, ci Noacimo-Yongpi-Awpangko ko malacongtongay, tosa miheca mapalasawad no mikowanay a Matayalay-Tang no Kongko ko kalacongtong ni Noacimo, caka halafin malakakeridan no Matayalay-Tang no Kongko ci Toni-Saso-Enkuiso, patokeled ha a malacongtong. 1990 miheca saka7 folad, mifalah to Makos-Linin Ca'enot, nikawrira, mihadidi to Syakaysyuki, mihayi to &quot;Adihayay ko Kasafelaw no Centang&quot; mifalah to mitekeday a mikowan. To cila a mihecaan masasowal ko Polong-Lisaot to pihayi to Pacarcaray-Kinpo, milolol toya pisiikedan ho a ngangan no kitakit, hata ato radiw no kitakit. 1992 miheca,midemak to nakairaan no &quot;Adihayay ko Kasafelaw no Centang&quot; a sinkiw to congtong, o nihaopay to kalotamdaw a kakeridan ci Poskar-Lisopa ko maalaay malacongtong. 1997 miheca saka 6 folad, malengat ko lalood I laloma' no kitakit, laliw sato to kitakit ci Lisopa, ci Saso to ko malacongtongay. To ikor to nonini a sinkiw, i 2002 miheca ato 2009 miheca kinatosa a maladid maala to sinkiw malacongtong tahanini. Sieci O sieci no Kongko o Congtong-Nikapolongan Kitakit , o polong no fanawlan ko misingkiway to congtong, pito muheca ko katayalan, kinacecay aca manga'ay a pararid malacongtong. o Tapang no kitakit, o kakeridan no sifo ato sarikec no sofitay ko congtong. Ira ho sakowan to mitoro' to sakakaay matayalay no sifo, deng o congtong ko patosokan nona sakakaay matayalay. O pilisaotan no kitakit o Tosaay-Pikaykian-Faco, o Finawlan-Pikaykian ato Fafa'eday-Pikaykian, ona tosa a pikaykian malecad ira ko sakowan to misanga' to rikec no kitakit. O Fafa'eday-Pokaykian ira ko 66 ko kiing, ilaloma' nonini to 60 a kiing o mitopaay-saopo ko misinkiway, o 'osaw to 6 a kiing i,o Por-Etal a misinkiwan, 6 miheca ko katayalan, kalotolo mihecaan miritos to cecay no kalitolo falicen a misinkiw; o Finawlan-Pikaykian ira ko 153 ko kiing, o finawlan ko mitopaay, 5 miheca ko katayalan, manga'ay pararid a masadak malakiing. O congtong ato pikaykian malalen ira ko sakowan a pasadak to sasanga'en a rikec, nikawrira, cowa ka ira ko sakowan no congtong to sapipalasawad to pikaykian, orama sa i,o pikaykian away ko sakowan to sapipalasawad to tayal no congtong ato tapang no sifo. Ano awa ko congtong o kakeridan no Fafa'eday-Pikaykian ko mamipacarcar malacongtong. o aniniay a congtong ci Teni-Saso-Enkuyso. O aniniay a Tatapangan-Rikec no Kitakit i 2002 miheca saka 1 folad saka 20 romi'ad o finawlan ko mitopaay a mihayi, sa'osien o sakafalo a Tatapangan-Rikec no Kitakit itini I rikisi no Kongko. Namisiiked halafin ko Matayalay-Tang no Kongko ko maro'ay I sifo, ona Matayalay-Tang ci Malian-Enkowapi 'ayaway congtong ko mipatirengay i 1969 miheca saka 12 folad saka 31 romi'ad, milekal o Kyosanto-Ca'enot a kasafelaw sanay. Nikawrira, 1990 miheca mifalah to Makoso-Linin Ca'enot, mihayi to roma a kasafelaw no ssieci. Ona kasafelaw no sieci nani 1992 miheca tahira i 1997 miheca saka 10 folad na malaheci ko lalood I laloma' no kitakit caay ka maro' to tayal no sifo.</FORM>
        <FORM kindOf="standard">== Congo, Repoblic Kangko Kapolongan Kitakit == Franso a sowal:Répobliqoe do Congo；Citopa a sowal:Repobilika ya Kongo; Linkala a sowal:Repobliki ya Kongó; 簡稱剛果). O itiraay I sasifo'an no Afrika a kitakit,o syoto i o Polasa-Tokay. Malafiyaway ato Kangko Finawlan Kapolongan Kitakit, Komaylong, Sifo'ay-Kapolongan Kitakit, Kapong ato Ankola, mingataay to Cinoyia-Kihaw. Nano kairaan no tamdaw maro' itini o Panto tamdaw ko mikowanay, to ikor malamikowanan no Franso, ono Franso to a sowal ko kalosowal, i 1960 miheca misiiked a patireng to kitakit. Nani 1970 miheca tahira i 1991 miheca o Kangko Finawlan Kapolongan Kitakit ko ngangan nona kitakit, o mido'edoay to Makoso-Linin a Cecayay-Faco no Sieci a tang, I 1992 miheca mafalic to Adihayay-Lekatep no Sieci a kitakit, nikawrira, i 1997 miheca ira ko Laloma'an no kitakit a lalood matekop kona sifo. Rikisi O sa'ayaway a patirengay to Kongko Hontian-Kitakit I, o Panto-tamdaw I teloc no saka13 sici ato satapangan no saka 14 sici, o nikowanan a sera mahaop ko Ankora, Kapong, ato Kongko Finawlan-Kapolongan kitakit. Itira I kaleponan no saka15 sici tayni ko Yoropa a tamdaw misatapang a miliwal to koli , tahira to I saka 19 sici itira toya Polin-Kayki hananay ho pangangan. Itini tona kayki a miketon to sowal pakayni to i Konko-'Alo ko kalalaedan no Franso-Nikowanan ato Mikotoday-Piliso a Kongko. 1910 miheca mipatireng to Mikotoday-Franso a Sifo'ay-konis no Cikiw a Afrika, mahaop ko Kongko-Kapolongan kitakit, Kapong.Cate ato Sifo'ay-Afrika Kapolongan kitakit,o Polasa-Tokay ko Syoto. I Sakatosa-Lalood, o sifo no Mikotoday-Franso a Sifo'ay-konis no Cikiw a Afrika kitakit micoker to congtong no Franso ci Taykawlo Tapang no Sofitay, 1940-1943 matoro' ko Polasa-Tokay matiya o tanengnengan to naifaloco'ay a Franso. 1958 miheca saka 9 folad, ira ko pitopa no polong tamdaw no Franso to pihayi to fa'elohay Tatapangan Rikec no Kitakit to pipalasawad to Mikotoday-Franso a Sifo'ay-konis no Cikiw a Afrika kitakit, oya mikapotay i Franso a sepatay kitakit alamisiied sa patireng to niyah a kitakit. Itira to i 1960 miheca saka 8 folad saka 15 romi'ad laheci sato ko pisiiked no Kongko kitakit tahanini.yo misiiked to cilacila mafalic ko sifo, 1960 miheca malasa'ayaway congtong ci Folpi-yoro, caka halafin i 1963 miheca mafodfod to ''Sakafalo- folad a pilolol&quot; mapalasawad ko kalacongtong, ci Arfangs-Masangpa-Taypa ko malacongtongay, I 1968 miheca saka 7 folad saka31 romi'ad mafelih ni Malian-Enkowapi. Tocila a mihecaan falicen ko ngangan no kitakit to &quot;Kongko Finawlan-Kapolongan Kitakit&quot;. 1977 miheca mapatay no cima a tamdaw ci Malian-Enkowapi, ci Noacimo-Yongpi-Awpangko ko malacongtongay, tosa miheca mapalasawad no mikowanay a Matayalay-Tang no Kongko ko kalacongtong ni Noacimo, caka halafin malakakeridan no Matayalay-Tang no Kongko ci Toni-Saso-Enkoiso, patokeled ha a malacongtong. 1990 miheca saka7 folad, mifalah to Makos-Linin Ca'enot, nikawrira, mihadidi to Syakaysyoki, mihayi to &quot;Adihayay ko Kasafelaw no Centang&quot; mifalah to mitekeday a mikowan. To cila a mihecaan masasowal ko Polong-Lisaot to pihayi to Pacarcaray-Kinpo, milolol toya pisiikedan ho a ngangan no kitakit, hata ato radiw no kitakit. 1992 miheca,midemak to nakairaan no &quot;Adihayay ko Kasafelaw no Centang&quot; a sinkiw to congtong, o nihaopay to kalotamdaw a kakeridan ci Poskar-Lisopa ko maalaay malacongtong. 1997 miheca saka 6 folad, malengat ko lalood I laloma' no kitakit, laliw sato to kitakit ci Lisopa, ci Saso to ko malacongtongay. To ikor to nonini a sinkiw, i 2002 miheca ato 2009 miheca kinatosa a maladid maala to sinkiw malacongtong tahanini. Sieci O sieci no Kongko o Congtong-Nikapolongan Kitakit , o polong no fanawlan ko misingkiway to congtong, pito moheca ko katayalan, kinacecay aca manga'ay a pararid malacongtong. o Tapang no kitakit, o kakeridan no sifo ato sarikec no sofitay ko congtong. Ira ho sakowan to mitoro' to sakakaay matayalay no sifo, deng o congtong ko patosokan nona sakakaay matayalay. O pilisaotan no kitakit o Tosaay-Pikaykian-Faco, o Finawlan-Pikaykian ato Fafa'eday-Pikaykian, ona tosa a pikaykian malecad ira ko sakowan to misanga' to rikec no kitakit. O Fafa'eday-Pokaykian ira ko 66 ko kiing, ilaloma' nonini to 60 a kiing o mitopaay-saopo ko misinkiway, o 'osaw to 6 a kiing i,o Por-Etal a misinkiwan, 6 miheca ko katayalan, kalotolo mihecaan miritos to cecay no kalitolo falicen a misinkiw; o Finawlan-Pikaykian ira ko 153 ko kiing, o finawlan ko mitopaay, 5 miheca ko katayalan, manga'ay pararid a masadak malakiing. O congtong ato pikaykian malalen ira ko sakowan a pasadak to sasanga'en a rikec, nikawrira, cowa ka ira ko sakowan no congtong to sapipalasawad to pikaykian, orama sa i,o pikaykian away ko sakowan to sapipalasawad to tayal no congtong ato tapang no sifo. Ano awa ko congtong o kakeridan no Fafa'eday-Pikaykian ko mamipacarcar malacongtong. o aniniay a congtong ci Teni-Saso-Enkoyso. O aniniay a Tatapangan-Rikec no Kitakit i 2002 miheca saka 1 folad saka 20 romi'ad o finawlan ko mitopaay a mihayi, sa'osien o sakafalo a Tatapangan-Rikec no Kitakit itini I rikisi no Kongko. Namisiiked halafin ko Matayalay-Tang no Kongko ko maro'ay I sifo, ona Matayalay-Tang ci Malian-Enkowapi 'ayaway congtong ko mipatirengay i 1969 miheca saka 12 folad saka 31 romi'ad, milekal o Kyosanto-Ca'enot a kasafelaw sanay. Nikawrira, 1990 miheca mifalah to Makoso-Linin Ca'enot, mihayi to roma a kasafelaw no ssieci. Ona kasafelaw no sieci nani 1992 miheca tahira i 1997 miheca saka 10 folad na malaheci ko lalood I laloma' no kitakit caay ka maro' to tayal no sifo.</FORM>
    </S>
</TEXT>