<?xml version="1.0" ?>
<TEXT id="Wiki_Amis_O_romi’ad_no_kalokitakit_sowal_no_ina" xml:lang="pwn" source="Paiwan Wikipedia, article: O_romi’ad_no_kalokitakit_sowal_no_ina" copyright="CC BY-SA" citation="O_romi’ad_no_kalokitakit_sowal_no_ina. (2024, November 18). In Wikipedia [Paiwan]. https://pwn.wikipedia.org/wiki/O_romi’ad_no_kalokitakit_sowal_no_ina" BibTeX_citation="@misc{Wiki_pwn_O_romi’ad_no_kalokitakit_sowal_no_ina, title = O_romi’ad_no_kalokitakit_sowal_no_ina, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/O_romi’ad_no_kalokitakit_sowal_no_ina} }">
    <S id="0">
        <FORM>O romi'ad no kalokitakit sowal no ina To mihecahecaan saka 2 folad 21 romi'ad niketonan o romi'ad no kalokitakit sowal no ina, o Linhoko kiwiko, kakak ato punka a lekatep i 1999 miheca mapasadak maketong, nai 2000 miheca, mihecahecaan saka 2 folad 21 romi'ad niketonan o romi'ad no kalokitakit sowal no ina. Patosokan sakiliyok no hekal misinting midama to katadamaan no sowal, micekeroh palosiyang to sowal no ina a onto, saka ecaaw kalasawad ko sowal i hekal. Likisi Calay: Pangkalatis sowal a onto : 1948 miheca, o Pakistan a sifo pala no kitakit a sowal ko Orto a sowal, sakapico'a'ang no sakawali a Pakistan a finawlan. I Pangkalatis sowal a onto i, ira ko 5 tamdaw i 1952 miheca 2 falad 21 romi'ad makowangay mapatay no sofitay . 1956 miheca, no Pangkalatis a kinpo matelek o Pangkalatis sowal ato Orto sowal malosowal no kitakit. 1971 miheca, Pangkalatis kitakit micidek to Pakistan a misiked, i Taka misafa'eloh patireng to &quot;Pa'ading to sowal no ina a pihiratengan 'otoc&quot; . 1999 miheca 11 folad, Linhoko kiwiko, kakak, punka a lekatep saka 30 lekad a kalomaoc miketon kai mihecahecaan saka 2 folad 21 romi'adan o &quot;o romi'ad no kalokitakit sowal no ina&quot; . O romi'ad no kalokitakit sowal no ina nai 2000 mihecaan kalomihecaan mitiway, o sapicekeroh to sakalacecay rihaday hekal ato kasahirahira no sowal, a mapadama ko polong a sowal no ina . Kayki no Linhoko i saka 61 lekad i 2007 miheca 5 folad 17 romi'ad mihayda to cecay niketonan, mihapiw 2008 miheca o &quot;Miheca no sowal i kasakitakit&quot;, pahapinang to kasasiromaroma no sowal o picekeroh to kasasiromaroma no punka ato kasaspsap no kasakitakit a tadamaan, onini a niketonan o maro'ay i Kanata Wenkofa a Pangkalatis a tamdaw ci Rafikul Islam ko pasadakay. I 1998 miheca 1 folad 9 romi'ad patilid to tilid ci Kofi Annanan, milongoc cingraan to pihayda mihapiw to romi'ad no kalokitakit sowal no ina sapipa'orip to sowal no hekal a caay kalasawad. Ci Rafikul paini yana romi'ad kai 2 folad 21 romi'adan, o sapihirateng to nano onto a sowal i Pangkalatis .</FORM>
    </S>
</TEXT>
