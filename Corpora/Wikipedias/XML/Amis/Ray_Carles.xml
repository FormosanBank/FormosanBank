<TEXT id="Wiki_Amis_Ray_Carles" xml:lang="pwn" source="" copyright="" citation="" BibTeX_citation="">
    <S id="0">
        <FORM>Ray Carles ( ; Inkiris: Ray Charles, 1930 miheca 9 folad 23 romi'ad 2004 miheca 6 folad 10 romi'ad), tadangangan ci Ray Carles Ropinsen (Inkiris: Ray Charles Robinson), no salo'afangan maradiway, piano no Amilika, patekaay no sararimokay a ongkak. O sarakatay mapacomoday i matirtiray kero a tamdaw , "Matirtiray casi" patodong cingraan to "100 satadamaanay romadiway" a saka 2 tamdaw . Sacisowal sa ci Frank Sinatra i cingraan o "Matanengay to ongkak a dengan" saan . Ka'emangan 'orip O wawa no matayalay ci Bailey Robinson aci Aretha williams ci Ray Carles Ropinsen. O mama ci Bailey Robinson o pakaomahan a maomahay, misanga'ay to lalan no kisya, kikay a sayho ato maamaan a tayalan . O ina ningra ci Aretha o pakoyoc a masawawaay ho a fafahiyan, miti'eray to laloma'an ni Bailey a ma'orip; itiraay i Greenville no Florida, mikapot ci Bailey ato fafahi ningra ci Mary Jane Robinson ma'orip. Itiya o laloma'an ni Ropinsen madipot ci Aretha, saka pakafit hananay to Ropinsen a ngangan. Ikor pakayni i ka'odang ni Bailey ko saka cipoyapoy ni Aretha, itira i 1930 miheca kaciherangan miliyas to Greenville, mikapot to laloma'an i Albany no Georgia, mipatala to kasofocan to wawa. Ikor minokay cingra ato wawa tayra i Greenville, itiya pasowal to niyah pasifana' to ni'oripan ci Mary Jane ici Thunder Charles. O ma'imeray to pitoor ci Aretha, mapolong mikihatiya to pilihay i kiwkay . Maolah ci Ray Carles Ropinsen tio ina ningra, mihirateng ko kodaitay, pakoniyahay ko ka'orip a kalata'angen, o nianan ko palalanay a dawdaw to rakat no 'orip ningra. Mihekeno ko mama ci Bailey ningra to loma', miliyas to Greenville, cifafahi to roma fafahiyan . Kafahekaan ni Carles ko kikay i kaemang ho ningra, mararid manengneng ningra ko fiyaw nangra matayal to tosiya ato kangkang a kikay. 3 ho ko miheca ningra masafaloco' to ko ongkak naitira i kakomaenan to kohi ni Wylie Pitman a mapalowad, tona ira ko piano ni Pitman midatok, halo pasifana' han ci Carles a minanam to piano . Hanatayra ko ina aci Carles i Kahengangay kohian, hamhamen to katayra nangra i Kahengangay kohian, ngalef mapadama cangra to kacango'ot itira. Madipot ho ni Pitman ko safa ningra ci George, milowan to rarima no ina nangra. Nika o safa 4 ka mihecaan ni George itira i pifaca'an to riko' a ma'ap'ap mapatay . Nanoya ko halisafa no kaka ci Carles a mararom tomangic to lasa' itiya sa mapohaw to ko mata ningra , tangasa i 7 ko miheca o caay to pakanengneng a mapohaw . Onkak a tayal I 1949 miheca 4 folad, ci Carles ato ongkak sakapot ningra mirina' to radiw "Palisomad langdaway"(Confession Blues), saka sa'ayaway o karadiwan i polong no kitakit, macakat tayra i "Pakafitan kasarayray masararimokay a ongkak" a saka 2 . Talacowa matayal to, misanga' haca cingra to roma maradiway to raradiwen nangra, halo ni Cole Porter a "Kacahcahan no salo'afang" (Ghost of a Chance) ato ni Dizzy Gillespie a "Aymanon" (Emanon) . I 1959 miheca mihapiw ci Carles to Atlantic likoto a radiw to "Manan ko nisowalan ako?" (What'd I Say), o nian ko katangasa i takaraway no tayal, o kalifotan a radiw konini, palakapot to ratoh, jazz, blues ato Latin a ongkak; ikor sacisowal sa cingra o naitiraay i club a nisanga'an saan. Padoedo i 1960 miheca mihapiw to radiw "I faloco'ay ako a Georgia" (Georgia on My Mind), malanga'ayay a sowalen no kitakit ato pahofien to Grammy a kompay ci Carles itiya . Padoedo to radiw "Pasilala a Jack" (Hit the Road Jack) o roma a saka ci hofi to Grammy a kompay ni Carles, onini a sararimokay blues a romadiway ci Percy Mayfield ko misanga'ay . Kapatayan I 2003 miheca, to nikanga'ay pakafit to no pakah a tokad ni Carles, o mamipadoedo miliyok karomadiw na saan i, madadenga to roma a lacaan no tatirengan a mapalasawad aca. 2004 miheca 6 folad 10 romi'ad itira i Beverly Hills, California loma ni Carles a mapatay, patihi ko laloma'an ato widawidang ningra , o saka patay ningra o nano 'atayan adada , ira ko 73 ko mihecaan. Matadem i 2004 miheca 6 folad 18 romi'ad, itira i First AME kiwkay no Los Angeles, mihakitiyaay to pitademan ira ko maradiway tamdaw ci mimingay Richard, B. B. King aci Stevie Wonder . Ni sanga'an radiw I Got a Woman (1954) What'd I Say (1959) Georgia on My Mind (1960) Hit the Road Jack (1961) One Mint Julep (1961) Unchain My Heart (1961) I Can't Stop Loving You (1962) Ika Swingin' Along (1961) Ballad in Blue (1964) The Big T.N.T. Show (1966) The Blues Brothers (1980) Limit Up (1989) Listen Up: The Lives of Quincy Jones (1990) Love Affair (1994) Spy Hard (1996) The Extreme Adventures of Super Dave (2000) Blue's Big Musical Movie (2000) (2004) Papotalay calay</FORM>
    </S>
</TEXT>
