<TEXT id="Wiki_Amis_Laho_Ali" xml:lang="pwn" source="" copyright="" citation="" BibTeX_citation="">
    <S id="0">
        <FORM>Sowal no Pangcah Tadafa'inayan mico'a'angay to Ripon no ponon a finacadan ci Laho. Cifafahi ci Alian ci Laho, ikoray to tamdamdaw pangangan hanto ci Laho Ali han to cingra. Tada makadofah ko kinaira no Taywan, adihay ko rakes ato sikitang. Pakayni tona kinaira ko ceng fo no Ripon , caay pitolas talalotok a mipamatang, mipenec to ka'oripan no Yincomin. Itiya i adihay ko painian no Ripon a ceng fo to sapikowan to Yincomin a lekakawa, onini a lekakawa malasaka falic to ko pinangan to saki'orip no Yincomin, malasaka tongal ko pico'aang no Yincomin to ceng fo no Ripon. Mi'adop ta ira ko saka'orip no tamdamdaw itiya ho, nika o Ripon han papipasadak to kowang nangra. Wata ko firang no Ponon a tamdaw. Wata ko keter no sakakaay ni Laho Ali, pakayni tonian aca macacoli ato imeng, rofo han to no imeng. Tangasa kasadakan nira i, ladoka'ay saan ko tatirengan, caho katenes mapatay to. Matenesa to mapenec no Ripon a ceng fo ko finacadan, ikor to caay to pakahadidi cangra, misafaloco' to mico'a'ang to ceng fo no Ripon. Sahonihoni han nangra mirawraw, mikoliniw mikari'ang to imeng no Ripon. Ma'esamen to ko ceng fo no Ripon, patarod sa to sakalali'ay cangra, mitahidang pasaopo to finacadan no niyaro'. Salipahak sa tayra ko finacadan a mapolong, nika nengneng han ko tamdaw no Ripon awaay ko sakali'ayan a faloco'. Oya tayraay a finacadan haen sato maemin mapatay to no Ripon.Hatiniay to katenes ko kalala'is ato kasasi'ingtel malasaka cifaloco' ni Laho Ali mico'a'ang to ceng fo no Ripon. Mikerid to to finacadan malinah tayra to takaraway maraayay a pala ci Daho Ali. Takaraw kacalemceman a pala itira, caayay to kalahoday a mingata ko tamdaw no Ripon. Caayay pakarepet ci Daho Alian ko Ripon, maohot to cangra, o pico'a'ang no finacadan malasaka sa'et to ko pisalalan a tatayalen nangra. Mato pinapinaay to a miheca ko pico'a'ang no Ponon, doedo sato to karakat no lalan, mafana' to ci Laho Ali, ano tongoden ho ko pico'a'ang, caay ko sakanga'ay no finacadan a parayray. Wata to ko kari'ang no Ripon, misalongoc to ci Laho Alian a mili'ay, minanay mapaherek to ko pinapinaay to a miheca ko kalala'is. 1933 a miheca malali'ay to ko Ripon ato ci Laho Alian, mapaherek to ko pinapinaay kalala'is. Patahekal to cingra to salongoc, to sakanga'ay no finacadan, caay to paco'ay ko Ripon, safangcal sato ko nika'orip. Mapangangan to no finacadan ci Laho Ali o macodahay mico'a'angay to Ripon. Doedo sa to codah no faloco' ato fenek cingra, mikerid to finacadan a midipang to serangawan no finacadan ato sakingodo. Kuwaping a sowal . Laho Ali. , . . . . . . . . , . . . . . . . . . .1933 . . . .</FORM>
    </S>
</TEXT>
