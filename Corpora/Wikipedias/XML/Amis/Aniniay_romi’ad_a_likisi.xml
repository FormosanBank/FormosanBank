<?xml version="1.0" ?>
<TEXT id="Wiki_Amis_Aniniay_romi’ad_a_likisi" xml:lang="pwn" source="Paiwan Wikipedia, article: Aniniay_romi’ad_a_likisi" copyright="CC BY-SA" citation="Aniniay_romi’ad_a_likisi. (2024, November 18). In Wikipedia [Paiwan]. https://pwn.wikipedia.org/wiki/Aniniay_romi’ad_a_likisi" BibTeX_citation="@misc{Wiki_pwn_Aniniay_romi’ad_a_likisi, title = Aniniay_romi’ad_a_likisi, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Aniniay_romi’ad_a_likisi} }">
    <S id="0">
        <FORM> Aniniay romi'ad a likisi 0509 Misatataday to Taywan yofayof a analal ( 0509 ) Ika a pacipatan &quot;Misatataday to Taywan yofayof a analal&quot; a likisi. ( .) Tona mapalasawad koya &quot;Tongyin kanloan seci linci telekan&quot; i, o nipatatekoan mato caayho ka ta'engad ko romi'ad no Taywan, I 1991 miheca 5 folad 9 romi'ad, ci Liao Weicheng, Chen Zhengran, Wang Xiuhui aci Masao Nikar sasepat, pakayni pisa'osi nangra to tilid ni Shi Ming to &quot;400 mihecaan likisi no Taywan tamdaw&quot;, mala o miliyangay to &quot;Cenci (pitefoc) to mirawraway telek&quot; marepet no mihelamay, saka o nian a demak, saka tatongotongod no finawlan no Taywan miliyang to nikapolongan onto. 1991 miheca 5 folad 1 romi'ad, mipalasawad to &quot;Tongyin kanloan seci linci telekan&quot;, nika o Taywan o caciso'elinay to o nikapolongan ato mapakoniraay haw? so'elinay caayay aca. Itiya, o pipalasawad to &quot;Tongyin kanloan seci linci telekan&quot; a saan, ira ho ko &quot;Cenci (pitefoc) to mirawraway telek&quot;, rikec 100 liyad saka 2 tosir o mamipatala to sapirawraw raraw, mangocedisay a tawa, mipadoedo mikantok to sapakoniraaw no finalan no Taywan. Nanoya, tona Tsinghua daykako kingkiwsi ci Liao Weicheng (Li u Uí thîng), matayalay to ponka tamdaw ci Chen Zhengran (Tân Tsìng jiân), syakay onto a fafahiyan ci Wang Xiuhui (Ông Siù hu ) aci Masao Nikar sasepat, o pisa'osi nangra to nitilidan ni Shi Ming to &quot;400 mihecaan likisi no Taywan tamdaw&quot; i, mapamotek no Fawopo mihelamay. 1991 miheca 5 folad 9 romi'ad, mihelamay maocor ko papinapina tamdaw misetol to pitilidan no Tsinghua daykako, mirepet cangraan a tamdaw, sacisowal sa o nano nidamaan ni Shi Ming cangra, micowat to Misatataday to Taywan yofayof i Taywan, o mamifelih to &quot;Cenci (pitefoc) to mirawraway telek&quot; saan saka repeten cangra, nano nian a demak, citodongay pacipat to sapisinting a kapah no Lukai tamdaw ci Cegau Drululan, i 5 folad 11 romi'ad repatan mirofo itiya. Nanoyaan, o nano nisimedan a tilid to &quot;400 mihecaan likisi no Taywan tamdaw&quot;, ala cecay to ko tamdaw tonini a tilid, alatek 'alomanay to ko tamdaw pakanengneng tayra i Dipong ci Shi Mingan, orasaka, ira ko saanay tamdaw, malengat ko micowat to Misatataday to Taywan yofayof i Taywan, so'elin atekak ko demak no Kuomintang, saki macowatay lowad onto no mitiliday a patalaw na saan i, o halaka to piepec to sician ko matiniay. Pakayni to nian pirepat a demak ranikay sa masasicalay ko kasadaykako, i 5 folad 12 romi'ad, tayra masafeleng ko mitiliday i &quot;Dazhongzhizheng&quot; potal miliyang, talacowa kasafelengan toya romi'ad, ira ko semo'otay miliyangay mitiliday malaplapay no imien ato hitay, pacofcof han padakaw to tosiya mipalaliw, nika matiniay a demak mala sapifelihaw no finawlan, saka micalap to siyataw no cilamalay i Taypi, ato pipalasawad onto to rikec 100 liyad. 1991 miheca 5 folad 15 romi'ad, nai polong kasa niyaro' mitiliday ato syakay onto dademakay micalap to siyataw no cilamalay i Taypi, o todong pidama micoker to marepetay no Misatataday to Taywan yofayof a tamdaw, onini a picalap a demakan padoedo 6 romi'adan, itini no finawlan a sapenec, i 5 folad 17 romi'ad, Lipoyin kinatolo mihayda palasawad to &quot;Cenci (pitefoc) to mirawraway telek&quot;. Itiya 5 folad 20 romi'ad, miliyangay finawlan palowad to mifelihay to sici a piepec 'ofadan tamdaw mirakat, miliyas to siyataw no cilamalay i Taypi. Tahamatini, &quot;Cenci (pitefoc) to mirawraway telek&quot; mapalasawaday to, nika o sasapinangen ho ko &quot;rikec&quot; 100 liyad caayho kademak, orasaka o Misatataday to Taywan yofayof a analal o nian to &quot;rikec&quot; 100 liyad saka 2 todir ko sapipalowad to o mamipatala to sapirawraw ko sapararaw. Nanoya, mapalasawad ko rikec 100 liyad a demak padoedo haca macowat. Tangasa saka tosa miheca 1992 miheca 5 folad 15 romi'ad, Lipoyin kana tolo mihayda &quot;rikec&quot; 100 liyad masalof, pakayni to nian a analal mapasetek to o caayay ko tateleken sato, o Misatataday to Taywan yofayof a demakan katatongotongodan nanoyaan sato paherek. Manengneng to, o Misatataday to Taywan yofayof a analal mapalowad ko sapipalasawad to &quot;Cenci (pitefoc) to mirawraway telek&quot; ato &quot;rikec&quot; 100 liyad pisalofaw a tadamaanay demak, saki nikapolongan no Taywan ira aca ko talolongay a mafiyol, o Misatataday to Taywan yofayof a miteka paherekan oya midiwadiway ci Liao Jianhua ko misyasingay likisi pala filomo &quot;Saikoray mifelihay ciraraway a analal&quot;, o piliclican ato patodongan a salicay, malecad to toya nitilidan a cudad, o todong piharatngan minengneng toya to'ek mihecaan mahiratengay ato kimad. Oroma sato, kasapinangan a demak, o nirakatan no nikapolongan no Taywan, tangasa tonini 30 mihecaan, itiya to masapinang ko kacomahad no nikapolongan, o nian a nisidayan a tilidan, mapatapal kita, caay ko inacilaay ho a demak, nikapolongan, caay ko tangsol sanay ciheci, onini i o dadoedoen no ikoray a tamdaw, padoedo mipadama ato midoedo to nian.</FORM>
    </S>
</TEXT>
