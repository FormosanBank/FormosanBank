<TEXT id="Wiki_Amis_Kalalood_i_Cepo'" xml:lang="pwn" source="" copyright="" citation="" BibTeX_citation="">
    <S id="0">
        <FORM>Masa'opo ko 8 ngasaw miharateng a mita'aong to I'ayaway no 147 mihecaan a kalalood i Cepo' no 'Amis Pangcah ( Cepo' 147 ) Sa'olic no Kociw ci Kacaw Folaw Kongsi (Mancin) 3 mihecaan (1877) i, sawalian no Taywan Cepo'(Fakong no Kalinko) o patodongan pakayraan no sofitay itiya, na malinah a tayni ko Mancin itini sa'etal no 'Amis Pangcah a tamdaw kinatoloay ko kalalood saka, cimapatayay ko finawlan no finacadan to pidipot to niyaro', kinatosaay malowid ko sofitay no Mancin, saka tolo sato o kakeridan ci Kafo'ok mapatay i kalaloodan saka milaliw itiya. Ikor to, misanga'anga'ay a mimangah ko demak no Mancin, mipatireng to fa lohay misadefongan a loma' i dafdaf (kaetip no pitilidan no Cepo') saka, mipatado ko kapah no 'Amis Pangcah a micolo' to lalosidan itiya, oya kakeridan no sofitay ci Wu Kuangliang to i dafdafay a kakitaan no niyaro' ci Mayaw Eping a miocor to 165 a kapah patayra i Folalacay (Xiaokang, Cenkong Taytong) micolo' to felac ato sakalalood a dafodafong. Kongsi (Mancin) 4 mihecaan (1878 ) 1 folad 27 romi'ad, patiko a patorod ko kapah no Dafdaf tayni i Cepo' to yaan i, o 'epah ato kakaenen ko sapatala no hitay i cangraan, mafecol to a malasang itiya, lipalawen no hitay a pali'edef ko fawahan a mikiraromot ko finawlan a mikowang mipatay. Onini a demak matilid i "Taywan Fancenci" masowal, ira ko 165 a tamdaw ko mapatayay, 5 ko mafadocay a tamdaw saan, ikor nonini a demak, rarawraw to ko finawlan a mararom, o pilaliw to katalawan, kasasiiked sato maliwasak i no pasawalian ko aro' saka, ci telocay aca tangasa anini. Mata'elif ko semo'otay naikoran no pacifaran, ira ho ko Cepo' to romi'ami'ad. Oya: to ko pica'efas no tapelik a pisatikotiko, matiya miliyaway patesi' to ciremesay a losa' no to'as, oya kodaitay a lotok, i tarawadaway a nanom caay pitolas pasicepo' pasiriyar ko likid, o katango'oran koya tadamaanay a demak to nisa'icelan a misimawan a mikinafalahay to 'orip a to'as saka, o yincuminco wiyinhuy, Hualiensien cenfo, Fakong yakofa itini tona kalaloodan itiya ho saka, anini midemak ko finawlan to 147 mihecaan to piharatengan a mita'ong. O kacipatelaw no namo, palamitan no sapidipot to finacadan, matiya o macowatay papah no kilang ko teloteloc, miraoy to naikoran. Pakayni tonini nga'ayay romi'ad, o kakitaan no kasaniyaro', o kapahay ato ka'emangay masa'opo itini, malacecay midefong to faloco' no to'as; milecad to ci'icelay patelaw no to'as. Oya adayayay namo mateli i faloco' niyam, nanay rihaday ko foti' namo a tahada'oc. Ikor nonini, o kalata'angan ko kero a mangernger konini a sera, ciwadihangay ko paradiw a pahemak, patengil to salo'afang no to'as, o mamirocos kami to sapipahemek ato nipatorodan, malacecay ko faloco' misa'icel, a caay ka tararikor. Nanay o polong no kasangasaw mitiko tayni i kalaloodan no demak, mitiko a palowad miharateng to saway no demak, saka fana' no ikoray ko 'orip no finacadan a tamdaw, haharatengen no ikoray 'orip to mikinafalahay to 'orip a mato'asay i 'ayaw, o pakafana' a malalimo'ot ato sakangodo to serangawan no niyaro'. Oapeloay: Kociw no Fakong yakofa ci Kacaw Folaw Mifalicay: ci Masao Nikar Kapi a tilid no Kowaping Cepo' 147 3 ( 1877 ) Cepo' 3 2 3 Kafo√≥k . 165 . 4 ( 1878 )1 27 . . . , , , 147 . , . , . . . Nanay o polong no kasangasaw mitiko tayni i kalaloodan no demak, mitiko a palowad miharateng to saway no demak, saka fana' no ikoray ko 'orip no finacadan a tamdaw, haharatengen no ikoray 'orip to mikinafalahay to 'orip a mato'asay i 'ayaw, o pakafana' a malalimo'ot ato sakangodo to serangawan no niyaro'. ( : .) Kalalood no 'Amis i Cepo' (145 mihecaan piharatengan a mita'ong a demak) ( Cepo' (145 )) Pa'ayaw 1871 miheca, i satimolan no Taywan ngata no Hencun, fangafang ko Motan lalood a demak, mapidah ko timolay a Paywan finacadan, hapan no Dipong a hitay ko sera no funacadan, itiya safaloco' sato ko kowaping to kaikoray lotok (pasawali no Taywan), saka "Mitolikaw", "mimecmec to finacadan" sanay ko sapicomod no kowaping tayni i kaikoray lotok, sapirepetaw to sakacitodong a sapisawaco, nanoya ira ko patireng to mikowanay tapang, hitay no kuwaping a miala to tamdaw mifariway. Kaira ni Wutonglian I 1877 miheca 4 folad 15 romi'ad kakeridan no kowaping itini Posong ci Wutonglian nai Taynan mihawikid to tosaay faniyot a kowaping tosaay mikacaway ato cikowangay a kowaping, micomod i pasawakian, masidsid i lilis no niyaro' ko kowaping, nai Payawan lotok, micomod i Piyuma. masidsid i lilis no niyaro': sa'ayaw i Fanaw (Fanaw no Pasong) misidsid itira to cikowangay kowaping, do'edo makerid ko cicediay kowaping tala'amis, polong pahicera i Posko, nanoya, o sakanga'ay patoror to kakaenen, itira i Folalacay patireng to 'ariri. 'ayaw no saka 5 folad i, milinah haca to kowaping patayra i Cepo'. Folalacay ato Cepo' ( Cepo') O sakanga'ay a macacada to kakaenen no kaikoray lotok pacarcaran, nao Folalacay ko nikiliman a pacarcaran no tamina, nikawrira macakat talahekal i, romakat heca pakayra i Piyacon pasilotak milakec tayra i Ancoh, ta tahira i Poseko, wata: ko kanaraayen. Orasaka, o Cepo' ko nga'ayay pakayraan a romakat sato ko safaloco', nanoya itiraay i Fanaw a kowaping malalinah tayra i Cepo', itira i sakatimolan a dafdaf pahicera patireng to kamaro'an no kowaping. Lingatoan no kalalood i Cepo'. (Cepo' ) 1. Tona malinah ko kowaping no Mancing, o saka fangafang no kapah no 'Amis, roma i honihoni ira ko demak to nisamsaman no kowaping a fafahiyan no niyaro', saka eca kanga'ayan nengnengen no niyaro' a demak. 2. I 1877 miheca 7 folad ira ko siwtoc no 'Olaw niyaro' itiya, o nian a demak ko lalengatan, pakayni tina demak o sa'ayaway saki kaikoray lotok ko kasalalan no kowaping misadadahal a demak, halafinay to pinapina a folad ko kaecaan ka nga'ay no i Cepo'ay a 'Amis, pakayni i no 'Olaw niyaro' a lalengatan a siwto a malengat ko kalalo'od i Cepo'. 3. O sawal ci Tangayhayan. Pakayni i tilid Posong kowan a nilicayan masowal: "Tangayhay, o no Tansuy a tamdaw, i 1875 miheca, misapakayakayay ko demak i kaikoray lotok, mikotoday ci Wukonglianan misalalanay, mitatahidangay to tamdaw no finacadan; mamipadang to demak no kowaping. Ikor 2 miheca (1876) 11 folad, i Cipacay (o sowal sakatayra i Kiwit a lalan) toya lotok pakalitemoh to mire'angay, a mapatay" saan. Do'edoen ko rayray a sowal to kalalo'od i Cepo' i 1877 miheca 8 folad 23 romi'ad a demak. I 'ayaway to 9 folad ko nikapatay ni Tangayhay. Ano saki kalalo'od i Cepo' ko lalengatan, o hahapinangen ho. O pakayraan no kalalood i Cepo'. (Cepo' ) 1. I 1877 miheca 8 folad saka cecay lalood i riyar no Tafongfong no Koladot, o nikeridan ni Wutonglian a kawananay lokedaw a kowaping (500 tamdaw) kawiliay lokedaw a kowaping (500 tamdaw), polongen to tamdaw 1,500 ko tamdaw. Ikor mipidah ko kowaping patiko tayra i Piyacon. 2. I 1877 miheca 11 folad saka 2 lalood i Sangiyaw (lalaedan no Siyapo ato Kakacawan a riyar). O citodongay mikerid no kowaping mikerid to marikecay hitay ni Lokoy (500 tamdaw), ato ni Wukoancung ato ci Linsifu nano nikeridan naira caayay kapatay kowaping mikihatiya malalo'od, ikor ma'emin mapidah ko kowaping, mapatay itiya ci Lokoy. 3. I 1877 miheca 12 folad saka tolo lalo'od, i riyar no ci Fotingay ato Cawi'. (1) Fiyfucin. (2) Suycincin. (3) Cosenci 2 cefang (1,000 tamdaw), kakeridan no hitay ci Sunkayhua. (4) Macelakay hana hitay, kakeridan tayrin no Payrang ci Comawci. (5) Cenhay cuyin cefang (500 tamdaw), kakeridan ci Senmawsen. (6) Furiysin cuyin cefang (500 tamdaw), o patodongan kakeridan ci Cenyocen. (7) Furiy cuyin cefang (500 tamdaw), padamaay kakeridan ci Centesen. (8) Tuaceng Tangafolan ato Piyoma Likafong (400 tamdaw). Paherekan kalalood i Cepo'. (Cepo' ) Saka 3 lalood kapah no 'Amis ci Kafo'ok mapatay cingra, nanoya malasawan to ko cicediay kapah awaay to ko 'icelay no kapah sa ko finawlan, mato sawal: "Mapitek to ko wadis no rarikah, mapatay to ci Kafo'ok." yasanay a sowal'. paitemek sato ko finawlan milaliw pasayra i Cilangasan. Ci Sunkayhua aci Wutonglian misamawmaw to sapidefekan to finacadan, sangayawen misanga'ay to finawlan no 'Amis, padangen micolo' to felac i Folalacay han a mimangah, patiko to panono'en to kakaenen pacomod mirofo a mitekop mipatay, do'edo sakino Pangcah a tilid a sowal: "O palongay micomod i laloma', nisaopoan ni Wutonglian, mipatayan a tekop, polong 165 ko tamdaw, milaliway la 5 tamdaw aca." saan. Paherekan. Mato dadingo ko likisi, nai manengnengay kapadesan kacilosa'an no to'as ato nika ci'icel tadamaan no kapah a demak, malo kafana'en no ikoray no wawawawa a micohong mihirateng midipot misimaw to niyaro' a misi'ayaw to 'ada, patapal to wawawawa to sakacaaw kapawan ko lalengawan, pa'icel to finawlan safainainayen aka pisawad, dotocen ko rayray ato punka no 'Amis a finacadan.</FORM>
    </S>
</TEXT>
