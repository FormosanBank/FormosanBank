<?xml version="1.0" ?>
<TEXT id="Wiki_Amis_IPAC" xml:lang="pwn" source="Paiwan Wikipedia, article: IPAC" copyright="CC BY-SA" citation="IPAC. (2024, December 07). In Wikipedia [Paiwan]. https://pwn.wikipedia.org/wiki/IPAC" BibTeX_citation="@misc{Wiki_pwn_IPAC, title = IPAC, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/IPAC} }">
    <S id="0">
        <FORM kindOf="original">== Mikihatiya ko congtong a papelo i "Saki Congko rarekoen no masasilacalay kitakit no lomaocay a nipatatekoan (IPAC) mihecaan i Taywan" ( (IPAC)年會臺灣專題場次") == Conghuaminko 113 miheca 7 folad 30 romi'ad. Congtong: mikapot to nikapolongan kapot makomod micelak to "sa'ading no sasimaw to nikapolongan" o "kanganga'ayan a sepatay sacoker halaka" ato masakapot ko syakay no kasakitakit, micikeroh to nikapolongan no hekal, manga'ay ato cemahad Congtong ci Lai Qingde anini (30) herek no lahok mikihatiya to "Saki Congko rarekoen no masasilacalay kitakit no lomaocay a nipatatekoan (IPAC) mihecaan i Taywan a papeloan", o "Nisafaloco'an to saki polong no cikiw no Taywan" a kamok ko pipapelo. Miahowid ko congtong to hatiniay ka ka'aloman no tamdaw i masasilacalay kitakit no lomaocay a mihomongay, pahapinang no kasakitakit to pisafaloco' ato micoker to Taywan, mipalifet aca, itiniay i ka'ayaw no mitena'ay no nikapolongan i hekal ko Taywan, ci misimaway to nikapolongan ko faloco' no Taywan, sapikapotan tamowanan malacecay pararidsa to saka nga'ay no sa'etal tanetekay faloco'. Misa'icel mikapot i nikapolongan mitoka' to "sa'ading no sasimaw to nikapolongan" , i mangataay harateng a kitakit saka'ecaaw ka cikatalawan, malakayat micikeroh to nikapolongan no hekal, manga'ay ato cemahad. Mipa'eses ko congtong, Taywan o mami "kanganga'ayan a sepatay sacoker halaka" ko pakayraan no demak, halo sapa'icel to pitena' a 'icel no kitakit, patireng to kanga'ayan no kicay, pa'icel i nikapolongan kitakit makakomod ato patireng to tanektekay pidotoc saki tosaay sekal kakiharen 'icel no mikeriday, marikecay i nikapolongan Taywan ko sapatadamaan to polong no hekal. "mangalay ko Taywan to hekal, mangalef mangalay ko hekal to Taywan", nanay padoedo kita a malakapot, malakayat makakomod midemak to fangcalay nga'ayay no ikor. O pipapelo no congtong: Sa'ayaway, raheked ko faloco' mihamham to "Saki Congko rarekoen no masasilacalay kitakit no lomaocay a nipatatekoan" a mo'ecelay tamdaw, tayni i Taywan. IPAC nai 2020 miheca mapatireng tahira anini, oya to ko picoker namo to Taywan. Kasa kapot nai kasakitakit lomaocan ato Europa lomaocan, citodong to tadamanay a demak, micikeroh micoker to Taywan miketon ato mitelek. Tona ira ko pipatalaw no Congko to Taywan i, o IPAC mikapot to Tauwan, mipadang to Taywan, micoker to Taywan, midayhiw kako to finawlan no Taywan pasi tamowanan ko piahowid. Onini a IPAC itini i Taywan ko kasa'opo no mihecaan, tadamaan konini, ira ko 23 kitaklit ato Europa lomaocan, polong 49 kitakit lomaocan a lomaocay ato tadamanay sician, caay katalaw to piepecan, maraayay caay ka saan, o sa'alomanay tamdaw mikihatiyaay a lomaocan a lomaocay mihomong, pahapinang ko kasakitakit to pikihar ato picoker to Taywan, paratoh to polong no hekalay nikapolongan a sakapot: mangalay to sakarikec ko nikapolongan, mipadama to nikapolongan, o demak no namo pahapinang to mangalayay miliyang to misatekaday ko talanak. O saka cecay no kalaloodan a calay ko kamaro'an no Taywan, o itiraay ka'ayaway no nikapolongan no hekal a tomireng, o cifaloco'ay mihimaw to nikapolongan ko Taywan, mangalay mikapot tamowanan misa'icel, pararid i kanga'ayan no sa'etal ko harateng. Nawhani paso'elin kami, o sakanga'ay macekal ko 'efong no Taywan milecad i nikapolongan i polong no cikiw, manga'ay ato cemahad macowat a masasikihar. Itini pinapina miheca, itira i Tonghay, Nanhay misadadahal ko sofitay no Congko. Itini tonini a folad, "Ka'amisay katatelekan a kalisaotan" mapapolong niketonan a pa'eses, i kalaloodan no Rosiya Ukelan o "Safawah no micokeray" ko Congko. O misadadahal to misatekaday ko Congko, dengan saki lawacay naira a kitakit i hitay demak ko pipatalaw, pakaynien i kacacofelan a demak ko pipenec, pacoscos i kicay, marari'ang i calay, milenak to moraraway a ratoh ko pisalikaf, caay pisawad palowad to apelahay ko pirawrawan, mikari'ang to sakacakal manga'ay ko sa'etal. Roma i, o sapidadahal no salongoc pakaynien no Congko i rikec lalood ano eca miwilet to likisi. O rikec i o saka nga'ay mo^cel a satena', likisi sa o pipalisomadan no niyah a dadingo, caacaay ko sapicingcingaw a pakayraan. Ano honi pakayniay i Linhoko daykay 2758 haw niketonan ko kasasiini namo, o nian ko kacipinangan a tonako. Saka, pakayni tonini, miahowid kako to Amilika sifo ato Europa lomaocan a 'icel no kasakitakit, masasiisal masasifahat masasowal ano eca miketon, miliyang to moraraway demak no Congko i nairaay rikec ko dotocan a sapiloodaw to Taywan. Pacecay haca kako, i cimacimaan a kitakit oci patalaway ko Congko, oya katalawan no hekal. O Taywan misa'icel milacad to nikapolongan sakapot mitoka' to "sa'ading no sasimaw to nikapolongan" , o sakapot a nikaplongan kitakit caay to ka i misatekaday misadadahalay to katalawan. Malakayat micikeroh to nikapolongan no hekal, manga'ay ato cemahad, o nian ko niketonan no mita to syakay no kasakitakit, o nian ko nihaenan no Taywan a nisafaloco'an to saki polong no cikiw. Taywan o mami "kanganga'ayan a sepatay sacoker halaka" ko pakayraan no demak. Saka cecay a sacoker pisa'icel to pitena' a 'icel no kitakit. O mamipadoedo micikeroh to niyah sofitay ko sapitena', ato sakipapotal pacomod to ni'acaan sapilood, patireng pacomod to fa^lohay nifana'an a telekan, ato patireng to polong no finawlan mitena'ay rocok. I nacila a folad, mihapiw kako o papatireng i congtongfo to "Polong no syakay mitena'ay koda'itay wiyinhuy", sapi pa'icel no syakay a koda'itay, sapatodong i masamaamaanay a salifet. I nacila lipay, o Taywan nikaherek ho midemak to polong no kitakit mitena'ay kalalood no sofitay pihitatanam, anini miheca o "Ciawaayay ko pidoedoan tilid, so'elinay pilood" a foco, pahapinang to talifahalay a 'icel, pahapinang to sapidipot to kitakit a faloco' niyam. Saka tosa a sacoker patireng to nga'ayay kicay. O Taywan ira ko ki'emelay a kaki a 'icel ato misafa^lohay 'icelan, mingataay to harateng a kitakit milakapot patireng to "nikapolongan a lecik" midotoc padamsoay, micikeroh to sakacomahad macowat no hekal. Halhalen no mita, Taywan ato kasakitakit misatalolong kalacalay no kalali'acaan no kicay, halo picomod to CPTPP, ato matatelek to Europa nipatatekoan "Kicay sakapot a katatelek" (EPA), padoedo micikeroh to "Taywan Amilika 21 sician kalali'aca kasasowalan", ato Taywan Inkiris "Pacakat to kalali'aca sakapot katatelek" (ETP) a ikoray katatelek a kasasowal, mapolong misanga' to kadofahay a kalali'acaan a haci. Saka tolo a sacoker o pipa'icel to nikapolongan kitakit masasi'afangay, malakapot ko sapisafa a 'icel, o pipatala to kalalood to milooday, pakayni 'icel ko sakanga'ay no pafaloco'an. Manengneng to no mita, G7 kakeridan i cila a folad pihapiw a ratoh, miliyaw pacecay to kanga'ayan macekal ko Taywan refong, caay ka awa to saki kasakitakit a rihaday ato sakacomahad, itiya miteka pacomod micoker to Taywan a tadamaanay sapikihatiya to kasakitakit a kasawasil. Roma, o IPAC anini miheca palowad to "MIST dademakan halaka", saka nga'ay no kasakitakit a mafana', itiniay i Taywan a defong sa'etal sakaira no maanan a kasasiwtoc, o saka ira no polong no hekal masanga' ko Rusiya Ukelan kalalood ato COVID-19 salifong a misetolay to kicay. Dengan o pihapinang niyam to piahowid, saan mamipadoedo micikeroh to pikihatiya no Taywan i kasakitakit, malacalay to kanga'ayan no polong no cikiw, kapolongan isi, kafafalifalic no romi'ad a kaainiinian, midemak to tadamaan sakisyakay no kasakitakit. Saka sepat a sacoker o macekal pidotoc to tosaay sekal a kakiharan a 'icel no kakeridan. Kafana'an no mita, kasakitakit a widang o nian tosaay sekal ko makiharay no mata. O citodongay to kasakitakit a syakay i, o Taywan misa'icel mi'ading to sa'etal no sakanga'ay no sofal, caay katararikor a matalaw, pararid i nga'ayay saka'orip. Mangalay kami i malecaday kasasi'ayaw, masasingodoay a pidotoc, o kasasowalan miawid to kalaliyangan, o kasasicofel miawid to kasasitena', masasicofay to Congko, miserer to kasasisiwtoc, milaheci to kasasinga'ay no Taywan refong a sofal. Hatiniay, o pipadamso no mako to dademakan halaka, o mamirikec to polong finawlan no kitakit to 'icel a milaheci, mamarikec kami i nikapolongan a Taywan, misa'icel pasadak to sakatadamaan itini i polong no hekal. Mangalay ko Taywan to hekal, mangalef mangalay ko hekal to Taywan. Micikeroh to nikapolongan no hekal, manga'ay ato cemahad a pafaloco'an no polong no cikiw. Miliyaw haca kako a miahowid i polong i micokeray to Taywan, nanay padoedo kita a malakapot, malakayat makakomod midemak to fangcalay nga'ayay no ikor. Ahowiday kita mapolong. Halo kacacofelan a demak po micokeray ci Chen Liguo, IPAC kacacorek a kakeridan, Inkiris Kararemay pikaykian iing ci Sarah Champion, Lifawuyin ci Wang Dingyu, Lin Chuyin, Hong Shenhan, Fan Yun, Zhang Yalin, Zhuang Ruixiong, Chen Guanting, Chen Peiyu, Wu Peiyi, Wu Chuncheng, Chen Zhaozi ato papinapina a kakeridan mikihatiyaay tonini a demak. IPAC-Saki Congko rarekoen no masasilacalay kitakit no lomaocay a nipatatekoan Saki Congko rarekoen no masasilacalay kitakit no lomaocay a nipatatekoan (Inkiris: Inter-Parliamentary Alliance on China, kamoko' IPAC) o cecayay nano 39 a kitakit ato Europa nipatatekoan a lomaocan, matifac to 250 ko tamdaw no malacalay kasarekad i kalomaocan a lomaocay sa'opo a cecay kasakitakit a kasawasil , o patosokan pisa'imeran to sapifalic no kasakitakit to no Conghuarenmin kasakapot to rarekoen. Pa'ayaw IPAC nai 2020 miheca 6 folad 4 romi'ad no Inkiris Powsutang 'ayaway kakeridan ci Iain Duncan Smith ko palowaday, satapangan no mikapotay o Inkiris, Amilika, Canada, Australia, Germany, Japan, Norway, Sweden ato Europa lomaocan , kasakitakit a dayhiw nai niyah kitakit tosaay asiromaay (kawanan ano eca kawili) a kakeridan no sakapot. O IPAC pako miepecay ko Conghuarenmin kasakapot to ci pakoniraay ato sakanga'ay no nikapolongan lekakawa ato sakacilongoc no katadamaan , nanay pakayni pihayda no kasakitakit a kakomodan ko sapipa'ading i no kasakitakit a pidotoc a masi^erod, mihadimel to salongoc, micikeroh to kalalen no kalali'aca, palifet to sakanga'ay ato madama ko kitakit a masasiso'elin, onini ko sapidemec no Congko a nikiwatan sakalatiih no naikoran a makari'ang ko kalotiihay . I 2022 miheca 9 folad 14 romi'ad, ikor no IPAC mihecaan a sa'opo pasadak mihapiw, o nipatatekoan mami demec to Conghuarenmin kasakapot to saki kasakitakit halo Conghuaminko no niyah a kacowat to saki kacacofelan a demak kakiharan a pikihar (sapicara). Saka misa'icel micikeroh patongal to Taywan ato roma kasakitakit a lomaocan lomaocay a kasasiliso'ay, micikeroh to Taywan micomod to hekal isi sacefang a kasakitakit no kasacefang . I 2023 miheca, o Philippines, Kenya ato Paraguay tolo kitakit a lomaocan lomaocay mipaini to sapikapot to IPAC . O pakairaan no IPAC o saka ciceka no mata no Conghuarenmin kasakapot a sifo ko nian, kirami onini a kitakita a koanpo kinapinapinaay to (pinaay semo'ot) ko pikari'ang nira ; 2024 miheca IPAC lomaoc sarakat i Taywan (Taypi) malisaot, Miliense miparatoh midakdak to i Beijingay sapipatalawan, miepecay a a sapilalang to pinapina a kitakit a lomaocay to sapikihatuyaaw . Kasawasil O IPAC no kalomaocay ko todongan no kasakitakit a kasawasil, caay ko no dademakan a todong, orasaka o cecay a kitakit ano sapikihatiyaan micomod i IPAC i, kao nano kitakit a lomaocan a tada kasarekadan a kalacecayan, mahaka tatosa a caayay kalecad ko harateng a lomaocan a lamaocay dayhie a kitakit ko mikihatiyaay, tinako Amilika dayhiw oya Konghotana ato Mincotang kahacecay a lomaocay ko cacitodong, no Inkiris nao Pawsotang ato Kongtang kahacecay lomaocay dayhiw. Mikapotay IPAC a palowaday sakapot nai Inkiris, Amilika, Canada, Australia, Germany, Japan, Norway, Sweden ato Europe nipatatekoan lomaocan a lomaocay, patireng i 2020 miheca 6 folad 4 romi'ad. Tangasa 6 foladan, halo Italy, Natherland, Lithuania, Czech Republic a kitakit masasilacalay kasarekad a tamdaw ko mikihatiyaay . Ikor i, padoedo ko romaroma a kitakit ko mikihatiyaay, oya i 2023 mheca ira ko Philippines, Kenya ato Paraguay kitakit kalomaocan a lomaocay mihakitiyaay . Nawhani cango'ot ko masasiromaay harateng a kasarekadan, tinako o Congko komintang, o catitodong to kapolongan a kakeridan, saka tayo awaay ko mikihatiyaay to IPAC a sakapot, dengan o caayay ko kapot a ngangan ko sapikihatiya . I 2022 miheca, IPAC itiniay i Washington pidemak no mihecaan a lisaot, itiyaay Lifawuyin ci Lin Changzuo (wotang), Wang Wanyu (setayliliang), Fan Yun (DPP) ko mikihatiyaay . 2024 miheca IPAC itini i Taywan (Taypi) midemak ko mihecaan sa'opo, 'alomanay Lifawuyin no DPP, ci Wang Dingyu, Fan Yun, Chen Peiyu, Hong Shenhan, Wu Peiyi, Zhuang Ruixiong, Chen Guanting, Zhang Yalin, Lin Chuyin mikihatiyaay, Mincongtang Lifawuyin ci Wu Chuncheng, Chen Zhaozi ira masadak, no Komintang a Lifawuyin awaay ko mikihatiyaay . Aniniay a sa'opo misaheci mikihatiya ko Taywan micomod, o DPP ci Fan Yun ato Mincongtang ci Chen Zhaozi malakapot mikeriday . Sakadademak a payso No IPAC ci George Soros mifohat syakay kikingkay, Amlika kitakit nikapolongan kikingkay ato Taywan nikapolongan kikingkay ko mipadangay . Kapolongan kakeridan Pisaheci</FORM>
        <FORM kindOf="standard">== Mikihatiya ko congtong a papelo i "Saki Congko rarekoen no masasilacalay kitakit no lomaocay a nipatatekoan (IPAC) mihecaan i Taywan" ( (IPAC)年會臺灣專題場次") == Conghoaminko 113 miheca 7 folad 30 romi'ad. Congtong: mikapot to nikapolongan kapot makomod micelak to "sa'ading no sasimaw to nikapolongan" o "kanganga'ayan a sepatay sacoker halaka" ato masakapot ko syakay no kasakitakit, micikeroh to nikapolongan no hekal, manga'ay ato cemahad Congtong ci Lai Qingde anini (30) herek no lahok mikihatiya to "Saki Congko rarekoen no masasilacalay kitakit no lomaocay a nipatatekoan (IPAC) mihecaan i Taywan a papeloan", o "Nisafaloco'an to saki polong no cikiw no Taywan" a kamok ko pipapelo. Miahowid ko congtong to hatiniay ka ka'aloman no tamdaw i masasilacalay kitakit no lomaocay a mihomongay, pahapinang no kasakitakit to pisafaloco' ato micoker to Taywan, mipalifet aca, itiniay i ka'ayaw no mitena'ay no nikapolongan i hekal ko Taywan, ci misimaway to nikapolongan ko faloco' no Taywan, sapikapotan tamowanan malacecay pararidsa to saka nga'ay no sa'etal tanetekay faloco'. Misa'icel mikapot i nikapolongan mitoka' to "sa'ading no sasimaw to nikapolongan" , i mangataay harateng a kitakit saka'ecaaw ka cikatalawan, malakayat micikeroh to nikapolongan no hekal, manga'ay ato cemahad. Mipa'eses ko congtong, Taywan o mami "kanganga'ayan a sepatay sacoker halaka" ko pakayraan no demak, halo sapa'icel to pitena' a 'icel no kitakit, patireng to kanga'ayan no kicay, pa'icel i nikapolongan kitakit makakomod ato patireng to tanektekay pidotoc saki tosaay sekal kakiharen 'icel no mikeriday, marikecay i nikapolongan Taywan ko sapatadamaan to polong no hekal. "mangalay ko Taywan to hekal, mangalef mangalay ko hekal to Taywan", nanay padoedo kita a malakapot, malakayat makakomod midemak to fangcalay nga'ayay no ikor. O pipapelo no congtong: Sa'ayaway, raheked ko faloco' mihamham to "Saki Congko rarekoen no masasilacalay kitakit no lomaocay a nipatatekoan" a mo'ecelay tamdaw, tayni i Taywan. IPAC nai 2020 miheca mapatireng tahira anini, oya to ko picoker namo to Taywan. Kasa kapot nai kasakitakit lomaocan ato Eoropa lomaocan, citodong to tadamanay a demak, micikeroh micoker to Taywan miketon ato mitelek. Tona ira ko pipatalaw no Congko to Taywan i, o IPAC mikapot to Taowan, mipadang to Taywan, micoker to Taywan, midayhiw kako to finawlan no Taywan pasi tamowanan ko piahowid. Onini a IPAC itini i Taywan ko kasa'opo no mihecaan, tadamaan konini, ira ko 23 kitaklit ato Eoropa lomaocan, polong 49 kitakit lomaocan a lomaocay ato tadamanay sician, caay katalaw to piepecan, maraayay caay ka saan, o sa'alomanay tamdaw mikihatiyaay a lomaocan a lomaocay mihomong, pahapinang ko kasakitakit to pikihar ato picoker to Taywan, paratoh to polong no hekalay nikapolongan a sakapot: mangalay to sakarikec ko nikapolongan, mipadama to nikapolongan, o demak no namo pahapinang to mangalayay miliyang to misatekaday ko talanak. O saka cecay no kalaloodan a calay ko kamaro'an no Taywan, o itiraay ka'ayaway no nikapolongan no hekal a tomireng, o cifaloco'ay mihimaw to nikapolongan ko Taywan, mangalay mikapot tamowanan misa'icel, pararid i kanga'ayan no sa'etal ko harateng. Nawhani paso'elin kami, o sakanga'ay macekal ko 'efong no Taywan milecad i nikapolongan i polong no cikiw, manga'ay ato cemahad macowat a masasikihar. Itini pinapina miheca, itira i Tonghay, Nanhay misadadahal ko sofitay no Congko. Itini tonini a folad, "Ka'amisay katatelekan a kalisaotan" mapapolong niketonan a pa'eses, i kalaloodan no Rosiya Ukelan o "Safawah no micokeray" ko Congko. O misadadahal to misatekaday ko Congko, dengan saki lawacay naira a kitakit i hitay demak ko pipatalaw, pakaynien i kacacofelan a demak ko pipenec, pacoscos i kicay, marari'ang i calay, milenak to moraraway a ratoh ko pisalikaf, caay pisawad palowad to apelahay ko pirawrawan, mikari'ang to sakacakal manga'ay ko sa'etal. Roma i, o sapidadahal no salongoc pakaynien no Congko i rikec lalood ano eca miwilet to likisi. O rikec i o saka nga'ay mo^cel a satena', likisi sa o pipalisomadan no niyah a dadingo, caacaay ko sapicingcingaw a pakayraan. Ano honi pakayniay i Linhoko daykay 2758 haw niketonan ko kasasiini namo, o nian ko kacipinangan a tonako. Saka, pakayni tonini, miahowid kako to Amilika sifo ato Eoropa lomaocan a 'icel no kasakitakit, masasiisal masasifahat masasowal ano eca miketon, miliyang to moraraway demak no Congko i nairaay rikec ko dotocan a sapiloodaw to Taywan. Pacecay haca kako, i cimacimaan a kitakit oci patalaway ko Congko, oya katalawan no hekal. O Taywan misa'icel milacad to nikapolongan sakapot mitoka' to "sa'ading no sasimaw to nikapolongan" , o sakapot a nikaplongan kitakit caay to ka i misatekaday misadadahalay to katalawan. Malakayat micikeroh to nikapolongan no hekal, manga'ay ato cemahad, o nian ko niketonan no mita to syakay no kasakitakit, o nian ko nihaenan no Taywan a nisafaloco'an to saki polong no cikiw. Taywan o mami "kanganga'ayan a sepatay sacoker halaka" ko pakayraan no demak. Saka cecay a sacoker pisa'icel to pitena' a 'icel no kitakit. O mamipadoedo micikeroh to niyah sofitay ko sapitena', ato sakipapotal pacomod to ni'acaan sapilood, patireng pacomod to fa^lohay nifana'an a telekan, ato patireng to polong no finawlan mitena'ay rocok. I nacila a folad, mihapiw kako o papatireng i congtongfo to "Polong no syakay mitena'ay koda'itay wiyinhoy", sapi pa'icel no syakay a koda'itay, sapatodong i masamaamaanay a salifet. I nacila lipay, o Taywan nikaherek ho midemak to polong no kitakit mitena'ay kalalood no sofitay pihitatanam, anini miheca o "Ciawaayay ko pidoedoan tilid, so'elinay pilood" a foco, pahapinang to talifahalay a 'icel, pahapinang to sapidipot to kitakit a faloco' niyam. Saka tosa a sacoker patireng to nga'ayay kicay. O Taywan ira ko ki'emelay a kaki a 'icel ato misafa^lohay 'icelan, mingataay to harateng a kitakit milakapot patireng to "nikapolongan a lecik" midotoc padamsoay, micikeroh to sakacomahad macowat no hekal. Halhalen no mita, Taywan ato kasakitakit misatalolong kalacalay no kalali'acaan no kicay, halo picomod to CPTPP, ato matatelek to Eoropa nipatatekoan "Kicay sakapot a katatelek" (EPA), padoedo micikeroh to "Taywan Amilika 21 sician kalali'aca kasasowalan", ato Taywan Inkiris "Pacakat to kalali'aca sakapot katatelek" (ETP) a ikoray katatelek a kasasowal, mapolong misanga' to kadofahay a kalali'acaan a haci. Saka tolo a sacoker o pipa'icel to nikapolongan kitakit masasi'afangay, malakapot ko sapisafa a 'icel, o pipatala to kalalood to milooday, pakayni 'icel ko sakanga'ay no pafaloco'an. Manengneng to no mita, G7 kakeridan i cila a folad pihapiw a ratoh, miliyaw pacecay to kanga'ayan macekal ko Taywan refong, caay ka awa to saki kasakitakit a rihaday ato sakacomahad, itiya miteka pacomod micoker to Taywan a tadamaanay sapikihatiya to kasakitakit a kasawasil. Roma, o IPAC anini miheca palowad to "MIST dademakan halaka", saka nga'ay no kasakitakit a mafana', itiniay i Taywan a defong sa'etal sakaira no maanan a kasasiwtoc, o saka ira no polong no hekal masanga' ko Rosiya Ukelan kalalood ato COVID-19 salifong a misetolay to kicay. Dengan o pihapinang niyam to piahowid, saan mamipadoedo micikeroh to pikihatiya no Taywan i kasakitakit, malacalay to kanga'ayan no polong no cikiw, kapolongan isi, kafafalifalic no romi'ad a kaainiinian, midemak to tadamaan sakisyakay no kasakitakit. Saka sepat a sacoker o macekal pidotoc to tosaay sekal a kakiharan a 'icel no kakeridan. Kafana'an no mita, kasakitakit a widang o nian tosaay sekal ko makiharay no mata. O citodongay to kasakitakit a syakay i, o Taywan misa'icel mi'ading to sa'etal no sakanga'ay no sofal, caay katararikor a matalaw, pararid i nga'ayay saka'orip. Mangalay kami i malecaday kasasi'ayaw, masasingodoay a pidotoc, o kasasowalan miawid to kalaliyangan, o kasasicofel miawid to kasasitena', masasicofay to Congko, miserer to kasasisiwtoc, milaheci to kasasinga'ay no Taywan refong a sofal. Hatiniay, o pipadamso no mako to dademakan halaka, o mamirikec to polong finawlan no kitakit to 'icel a milaheci, mamarikec kami i nikapolongan a Taywan, misa'icel pasadak to sakatadamaan itini i polong no hekal. Mangalay ko Taywan to hekal, mangalef mangalay ko hekal to Taywan. Micikeroh to nikapolongan no hekal, manga'ay ato cemahad a pafaloco'an no polong no cikiw. Miliyaw haca kako a miahowid i polong i micokeray to Taywan, nanay padoedo kita a malakapot, malakayat makakomod midemak to fangcalay nga'ayay no ikor. Ahowiday kita mapolong. Halo kacacofelan a demak po micokeray ci Chen Ligoo, IPAC kacacorek a kakeridan, Inkiris Kararemay pikaykian iing ci Sarah Champion, Lifawoyin ci Wang Dingyo, Lin Choyin, Hong Shenhan, Fan Yon, Zhang Yalin, Zhoang Roixiong, Chen Goanting, Chen Peiyo, Wo Peiyi, Wo Choncheng, Chen Zhaozi ato papinapina a kakeridan mikihatiyaay tonini a demak. IPAC-Saki Congko rarekoen no masasilacalay kitakit no lomaocay a nipatatekoan Saki Congko rarekoen no masasilacalay kitakit no lomaocay a nipatatekoan (Inkiris: Inter-Parliamentary Alliance on China, kamoko' IPAC) o cecayay nano 39 a kitakit ato Eoropa nipatatekoan a lomaocan, matifac to 250 ko tamdaw no malacalay kasarekad i kalomaocan a lomaocay sa'opo a cecay kasakitakit a kasawasil , o patosokan pisa'imeran to sapifalic no kasakitakit to no Conghoarenmin kasakapot to rarekoen. Pa'ayaw IPAC nai 2020 miheca 6 folad 4 romi'ad no Inkiris Powsotang 'ayaway kakeridan ci Iain Doncan Smith ko palowaday, satapangan no mikapotay o Inkiris, Amilika, Canada, Aostralia, Germany, Japan, Norway, Sweden ato Eoropa lomaocan , kasakitakit a dayhiw nai niyah kitakit tosaay asiromaay (kawanan ano eca kawili) a kakeridan no sakapot. O IPAC pako miepecay ko Conghoarenmin kasakapot to ci pakoniraay ato sakanga'ay no nikapolongan lekakawa ato sakacilongoc no katadamaan , nanay pakayni pihayda no kasakitakit a kakomodan ko sapipa'ading i no kasakitakit a pidotoc a masi^erod, mihadimel to salongoc, micikeroh to kalalen no kalali'aca, palifet to sakanga'ay ato madama ko kitakit a masasiso'elin, onini ko sapidemec no Congko a nikiwatan sakalatiih no naikoran a makari'ang ko kalotiihay . I 2022 miheca 9 folad 14 romi'ad, ikor no IPAC mihecaan a sa'opo pasadak mihapiw, o nipatatekoan mami demec to Conghoarenmin kasakapot to saki kasakitakit halo Conghoaminko no niyah a kacowat to saki kacacofelan a demak kakiharan a pikihar (sapicara). Saka misa'icel micikeroh patongal to Taywan ato roma kasakitakit a lomaocan lomaocay a kasasiliso'ay, micikeroh to Taywan micomod to hekal isi sacefang a kasakitakit no kasacefang . I 2023 miheca, o Philippines, Kenya ato Paragoay tolo kitakit a lomaocan lomaocay mipaini to sapikapot to IPAC . O pakairaan no IPAC o saka ciceka no mata no Conghoarenmin kasakapot a sifo ko nian, kirami onini a kitakita a koanpo kinapinapinaay to (pinaay semo'ot) ko pikari'ang nira ; 2024 miheca IPAC lomaoc sarakat i Taywan (Taypi) malisaot, Miliense miparatoh midakdak to i Beijingay sapipatalawan, miepecay a a sapilalang to pinapina a kitakit a lomaocay to sapikihatoyaaw . Kasawasil O IPAC no kalomaocay ko todongan no kasakitakit a kasawasil, caay ko no dademakan a todong, orasaka o cecay a kitakit ano sapikihatiyaan micomod i IPAC i, kao nano kitakit a lomaocan a tada kasarekadan a kalacecayan, mahaka tatosa a caayay kalecad ko harateng a lomaocan a lamaocay dayhie a kitakit ko mikihatiyaay, tinako Amilika dayhiw oya Konghotana ato Mincotang kahacecay a lomaocay ko cacitodong, no Inkiris nao Pawsotang ato Kongtang kahacecay lomaocay dayhiw. Mikapotay IPAC a palowaday sakapot nai Inkiris, Amilika, Canada, Aostralia, Germany, Japan, Norway, Sweden ato Eorope nipatatekoan lomaocan a lomaocay, patireng i 2020 miheca 6 folad 4 romi'ad. Tangasa 6 foladan, halo Italy, Natherland, Lithoania, Czech Repoblic a kitakit masasilacalay kasarekad a tamdaw ko mikihatiyaay . Ikor i, padoedo ko romaroma a kitakit ko mikihatiyaay, oya i 2023 mheca ira ko Philippines, Kenya ato Paragoay kitakit kalomaocan a lomaocay mihakitiyaay . Nawhani cango'ot ko masasiromaay harateng a kasarekadan, tinako o Congko komintang, o catitodong to kapolongan a kakeridan, saka tayo awaay ko mikihatiyaay to IPAC a sakapot, dengan o caayay ko kapot a ngangan ko sapikihatiya . I 2022 miheca, IPAC itiniay i Washington pidemak no mihecaan a lisaot, itiyaay Lifawoyin ci Lin Changzoo (wotang), Wang Wanyo (setayliliang), Fan Yon (DPP) ko mikihatiyaay . 2024 miheca IPAC itini i Taywan (Taypi) midemak ko mihecaan sa'opo, 'alomanay Lifawoyin no DPP, ci Wang Dingyo, Fan Yon, Chen Peiyo, Hong Shenhan, Wo Peiyi, Zhoang Roixiong, Chen Goanting, Zhang Yalin, Lin Choyin mikihatiyaay, Mincongtang Lifawoyin ci Wo Choncheng, Chen Zhaozi ira masadak, no Komintang a Lifawoyin awaay ko mikihatiyaay . Aniniay a sa'opo misaheci mikihatiya ko Taywan micomod, o DPP ci Fan Yon ato Mincongtang ci Chen Zhaozi malakapot mikeriday . Sakadademak a payso No IPAC ci George Soros mifohat syakay kikingkay, Amlika kitakit nikapolongan kikingkay ato Taywan nikapolongan kikingkay ko mipadangay . Kapolongan kakeridan Pisaheci</FORM>
    </S>
</TEXT>