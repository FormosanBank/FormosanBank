<TEXT id="Wiki_Amis_â€˜Alilay" xml:lang="pwn" source="" copyright="" citation="" BibTeX_citation="">
    <S id="0">
        <FORM>'Alilay O sasowalen to 'alilay. O tatapangan no ngangan no 'alilay i, o Zea mays, wono Einkilisa pangangan i o Corn,Maize Hananay, o masafelacay ko heci nira, ato matiyaay o kalorengos ko sa'osi, ano pakaynien i polong no Pinaloma ami nengneng i, mato o saadihayay ami palomaan no matayalay to kakaenen ko 'alily hananay, aca manga'ayay a moro kakaenen no misa'ayamay ato misafafoyay ato a a maymay, ato Itini i misa pahay to malosapi lomlom mi cak to pah, ato itini i kalo sapisanga to kalas kami. O pakayniay toya 'alilay. Pakayniay toya 'alilay hananay i, 'adihayay ko kasasiloma ami pangangan i cingaan, mato itini i kalokoka adihayay to ko kasasiloma a pangangan tora 'alilay hananay, alatek pakaalaay to cecay patek koka adihay nira, lomasato osowal no mafana'ay, wora 'alilay hananay i, o tatapangan nira alatek onaitiniay i cifo'ay a Amirika amisatapang, ono Intian a tadamaanay a kakaenen, i'ayaw ho i na caayho katakalaw ko lengaw noya 'alilay, likol sato o tamdaw to komafana'ay ami sanga' tosaka takalaw nira, sanaw satakalaw sato ko 'alilay i matini, a caay to katalaw tofa det, tangasa to i 16seci tiya itiyato ami salingato ama patayni i tono Holaman a niyalo' ama paloma koya 'alilay, sa'ayaway ilaay to ama tilid tini i Mingcaw to pakaylaay toya 'lilay hananay, dodosato ilaay to ama lengnak a tayra icowaco:wa no kaholaman, mitowol to kaadihay no pipaloma to panay, tangasa i 2012 a mihecaan i mikikaka to kalo maamaan a pinaloma koka adihay nira, o safangcalay a kalengawan no 'alilay i, itilaay toya 30 50 no tosil no Cikiw sanaw likosato i, o 'alilay to ko sadihayay ami palomaan itini i kakaenen no hekal. Itini tono Taywan i, naitini i 16 Seci misalingato to ama pacomod, sanaw ano 'alawen kopi salingato no 'alilay ama paloma i, matafesiway to ko sepat patek koka halafing no 'alilay ama paloma itini i Taywan, ia'ayaw o 'alilay ami paloma itini i Taywan i, saheto sanay itini i lotok ato hadhad amipaloma, caay kasacecay ko tayal ami paloma to 'alilay, o likolsato tiya o kanatal safo to komi padamaay to tayal to 'alilay, itiyaay to a tadamaan ko tayal to 'alilay. O tayal to 'alilay O 'alilay hananay i, itini i polong tono hekalan ami palomaan to kakaenen, oya misangaan tono tamdawan a kakaenen, atoya misangaan to sapakaen to fafoy ato kalo'ayam, aca o sasangaen to kalomaamaan a sapakaen, aca o malosapacamol to maamaan a sasangaen to poliyaw ato tayhi, caay ka mamalasawad ko 'alilay hananay, galefen itini i Taywan, ano 'alilay to ano kodasing to, hatilaay to ko tayal ami sanga ato miforfor to todongay o kakaenen,nawhani hatiraay to kolarok ami papaloma to 'alilay, o todongay to o tatangtangen a kakaenen, ato o tatodohen a kakaenen ilaay haca kola ko sannay hananay a 'alilay, ato tada ko sanay hananay a 'alilay, romasato ora matiyaay o coyka a fangcalay a tangsol hananay ami simata akomaen a 'alilay, o tadafangcalay haw i , o caay ka cicamor to masamaamaanay a sapayiyo a 'alilay, nawhani omipalomaay to 'alilay i, ilasaca ko pifongsa ami patay to kacifaow ato misakapah to rengaw aci heci no 'alilay, sanaw irasahca kopi kingsa no safo to 'alilay, metalaw to kakali'angan to tileng no tamdaw a koma en, lomasato, ira haca kora kaladatengan a tefo' a 'alilay, o hatilaay a 'alilay i, manga'ayay ami saadihay ami paloma, o todongay to o malodateng to kaen no tamdaw. O tayal to 'alilay. Ano so linen a somowal to pakaylaay to 'alilay i, tangasa imatini macakat to ko fana' no tamdaw to tayal to pakayniay i 'alilay, mafana' to ami palalamod to sapaloma, sanaw irato koya Ciin kaycaw hananay a 'alilay, caay to kalecad to i 'aya:way ami palomaan i lotok ato hadhaday o omah, caay to katalaw to fawo, fangcay to kohci makapahay to nenengen, ngalefen to itini i Amilika,saadihay sato ami paloma, to sapacakay a patayni i loma a kanatalan, osanay haw i to sapakaen to kolong ato fafoy ato 'ayam ato kalomaamaan, aca irangen to sasanga'en a pala otong, todongay to kakaenen no tamdaw, orasa yamipalomaan a 'alilay i, adihayay ko kasasiloma nira, caay ka 'edengan sa ono tamdaw a cecay to kakaenen ko mipalomaan, halo o sapakaen to masamaama:any a ma'oripay, sanaw adihay ko kasasiloma no ngangan no mi palomaan to 'aliliay, sanaw tangasa imatini, caay ko mamalasawad ko 'alilay, ano o sasanga'en to wotong,ano o nananomen to,ano o sasanga'en to to simal,ano dateng to,caay ka'emin a sawalen ko sasanga'en to 'alilay. O 'alilay itini i Taywan. O 'alilay i tini i Taywan, nano 'ayaw isa tapang, saheto sanay omi cakayan naitini i padaka Amirika ato timolay Amilika a Pasi, mi pacomod i Takaw nacecay a pakaala 400 emangan no Ton, o lanan a 'alilay i oya ma'icangay 'atekakay to o ailangen ho, o sasanga'en to oton, ato piyang a kasi, ato sapakaen to fafoy ato 'ayam topi, ato sasangaen to masamaamaa:nay a kakaenen, nikaorila ano saheto ono nairomaay a kanatal ami cakayan a 'alilay I caay to ka ngaay, sanaw misa'icel ami paloma to 'alilay kono itniay i Taywanay, nawhani o naitiniay Amirika i, adihay ko ciinkaycaw hananay a 'liliay, caay ka fangcal to tileng no tamdaw kolilanan, o saka kaliang no tileng no tamdaw ano kaenen, toyasato misa'icel to ami paloma tono tolongay o so'elinay facalay a 'alilay, nga'ayay a kala datengen, rikolsato saadihay sato komipalomaay, tangasa i 1990 a mihecaan oma palomaay to 'alilay a omah tangasa irako enemay a kongcin, cecay mihca pakaara to 25 eman tonsoan, likor sato toya misalinato ami pacomod toya WTO hananay a sa'opo tiya, itiyaay to ama lowan komipalomaay, saadihay sato koma siwkenay a omah, nikaorila toya mafana' to ko sefo, itiya sato ami safaloco ami saliyaw misakakahad topi palomaan to 'alilay, nikaolira imatini omi plomaan a 'aliliay sahetoay ono Amilikaay kosaadihayay a 'alilay tolanan minfong san haw. Nikaorila caay ka awa kono mita o Taywan, ami sangaan to sapaloma a 'alilay, iraay koya Taynong 1 haw hananay a 'alilay, todongay o so linay ono mitanan ami sangaan a sapaloma a 'alilay, naitini i 'etip tangasa i wali Howlan, solin ami sa'icel ami palowad tono mitanan o Taywan a 'alilay. (Siwkulan Amis Pangcah Suman 2024.02.11) Tahapinanang</FORM>
    </S>
</TEXT>
