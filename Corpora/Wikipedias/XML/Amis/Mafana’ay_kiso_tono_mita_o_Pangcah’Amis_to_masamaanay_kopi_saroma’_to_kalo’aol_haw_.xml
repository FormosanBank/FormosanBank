<?xml version="1.0" ?>
<TEXT id="Wiki_Amis_Mafana’ay_kiso_tono_mita_o_Pangcah’Amis_to_masamaanay_kopi_saroma’_to_kalo’aol_haw_" xml:lang="ami" source="Amis Wikipedia, article: Mafana’ay_kiso_tono_mita_o_Pangcah’Amis_to_masamaanay_kopi_saroma’_to_kalo’aol_haw_" copyright="CC BY-SA" citation="Mafana’ay_kiso_tono_mita_o_Pangcah’Amis_to_masamaanay_kopi_saroma’_to_kalo’aol_haw_. (2025, May 05). In Wikipedia [Amis]. https://ami.wikipedia.org/wiki/Mafana’ay_kiso_tono_mita_o_Pangcah’Amis_to_masamaanay_kopi_saroma’_to_kalo’aol_haw_" BibTeX_citation="@misc{Wiki_ami_Mafana’ay_kiso_tono_mita_o_Pangcah’Amis_to_masamaanay_kopi_saroma’_to_kalo’aol_haw_, title = Mafana’ay_kiso_tono_mita_o_Pangcah’Amis_to_masamaanay_kopi_saroma’_to_kalo’aol_haw_, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Mafana’ay_kiso_tono_mita_o_Pangcah’Amis_to_masamaanay_kopi_saroma’_to_kalo’aol_haw_} }">
    <S id="0">
        <FORM kindOf="original">Mafana'ay kiso tono mita o Pangcah/'Amis to masamaanay kopi saroma' to kalo'aol haw? Mafana'ay kiso haw hakowaay to koka kaharafin no 'aol a sasaroma'en no mita o Pangcah/'Amis itini i Taywan? Ara:tek nanotoa's tahanini i pakaaraay to topinapi:na a mihecaan. Nawhani o 'aol hananay, caay ka re:cad to kalofak^loh ato malad a ngaay harafing a sasaroma'en, sanaw caay kangaay a hapinangen to kalo mih^caan no nira. nikaorira tadamaan to ko pisanga' ami saloma' ato kalomaanmaan sakatayar ko 'aol hananay. Romasato, iraay ko pinanama no mita o Pangcah i tini i roma a finacadan to sakafana' amisanga to kalomaamaan, nikaorira iraay kono mita o Pangcah to sakafana' to 'aol ami sasanga to roma' ato kalomaamaan a sakatayar, ano o pongki to, ano o pa^dangan to, ano o tapira' to, ano o caina to, ano o halac to, ano o cadiway to, ano saasik to, to kalo maanmaan to saka 'olip i, awaay ko ma'osaway. Arate^k caayho pakatoor ko roma a finacadan. Samaanen no Pangcah/'Amis ami saroma' ko 'aol ? Ano omaanto a 'aolan i, nga'ayay to a sapisaroma' , ano o hecek to, ano o patih to, ano fadahong to, ano kafoti'an to fakelar, haro pa'ayama, pakoloan, pafafoyan, romasa o 'adiber no rikot ato omah, awaay ko caay ka o 'aol ko sapisanga. Anoya tatangaay a tapangan a fitonay ato te^kis i, mangaay a maro hecek no roma' ato 'adiber, mangay a paroma to 'aol a maro 'adiber no omah ato niyaro', aca o sapi'ading to fali, yaki^minay a 'aol toya foro' ato kintor hananay i, ma^deng a maro patih no roma'. Ano o 'aol ko sapisaroma' no mita o Pangcah/'Amis i, caay karecad tono Payrang apisanga, o mipera'an a 'aol pacamor han to 'eli' kopisanga to patih, ono Payrang hawi o 'aol ato sota' kosapisanga to patih, ano o Tayar ato Paywan a finacadan to pisanga to roma' hawi iraay to ko nganra apisaroma' to 'aol. Masamanay ko pinaang no Pangcah/'Amis to 'aol. Nawhani ano o 'aol ko sapisaroma' ato sapisanga to kalo maamaan a lalodisan i, ranikayay a cifawo a mapohed, ano o padih to, ano o 'adiper to, ano karaheciken to, caay ka pina amihecaan i, mapoheday to, sanaw miharateng to cangra to sakahalafinaw no 'aol a caay ka ranikay a mapohed. Sakacicay : Sasawen to nanom tiya pacolemem i fanaw to pinapina a romia^d,tiya hadaken pawali tosa pipatay tona fawo, ami sa'ateka tora 'aol. Sakatosa : Hodhoden to 'acefer no namar, tosapipatayaw tora fawo no 'aol, romasahaw, maherek ami saroma miroroh to namar i raroma' no roma' topinapina a romia'd, tiya caay kacifawo ko roma' osanay. omisangaan tora pongki, p^dangan, caina,….hatiraay toko tayal. Oranan apisaroma' ato pisanga' no mita o mato'asay Pangcah/'Amis i, o fana' nangra to tayal to pakayraay tora 'aol, romasato i mafanaay haca ko mato'asay ami todis to podac no 'aol, ato mitolik to fakelar, ato mipatadipi to 'aol misanga to patih ato fadahong aca o'adiper.(Suman2023/06/01)</FORM>
        <FORM kindOf="standard">Mafana'ay kiso tono mita o Pangcah/'Amis to masamaanay kopi saroma' to kalo'aol haw? Mafana'ay kiso haw hakowaay to koka kaharafin no 'aol a sasaroma'en no mita o Pangcah/'Amis itini i Taywan? Ara:tek nanotoa's tahanini i pakaaraay to topinapi:na a mihecaan. Nawhani o 'aol hananay, caay ka re:cad to kalofak^loh ato malad a ngaay harafing a sasaroma'en, sanaw caay kangaay a hapinangen to kalo mih^caan no nira. nikaorira tadamaan to ko pisanga' ami saloma' ato kalomaanmaan sakatayar ko 'aol hananay. Romasato, iraay ko pinanama no mita o Pangcah i tini i roma a finacadan to sakafana' amisanga to kalomaamaan, nikaorira iraay kono mita o Pangcah to sakafana' to 'aol ami sasanga to roma' ato kalomaamaan a sakatayar, ano o pongki to, ano o pa^dangan to, ano o tapira' to, ano o caina to, ano o halac to, ano o cadiway to, ano saasik to, to kalo maanmaan to saka 'olip i, awaay ko ma'osaway. Arate^k caayho pakatoor ko roma a finacadan. Samaanen no Pangcah/'Amis ami saroma' ko 'aol ? Ano omaanto a 'aolan i, nga'ayay to a sapisaroma' , ano o hecek to, ano o patih to, ano fadahong to, ano kafoti'an to fakelar, haro pa'ayama, pakoloan, pafafoyan, romasa o 'adiber no rikot ato omah, awaay ko caay ka o 'aol ko sapisanga. Anoya tatangaay a tapangan a fitonay ato te^kis i, mangaay a maro hecek no roma' ato 'adiber, mangay a paroma to 'aol a maro 'adiber no omah ato niyaro', aca o sapi'ading to fali, yaki^minay a 'aol toya foro' ato kintor hananay i, ma^deng a maro patih no roma'. Ano o 'aol ko sapisaroma' no mita o Pangcah/'Amis i, caay karecad tono Payrang apisanga, o mipera'an a 'aol pacamor han to 'eli' kopisanga to patih, ono Payrang hawi o 'aol ato sota' kosapisanga to patih, ano o Tayar ato Paywan a finacadan to pisanga to roma' hawi iraay to ko nganra apisaroma' to 'aol. Masamanay ko pinaang no Pangcah/'Amis to 'aol. Nawhani ano o 'aol ko sapisaroma' ato sapisanga to kalo maamaan a lalodisan i, ranikayay a cifawo a mapohed, ano o padih to, ano o 'adiper to, ano karaheciken to, caay ka pina amihecaan i, mapoheday to, sanaw miharateng to cangra to sakahalafinaw no 'aol a caay ka ranikay a mapohed. Sakacicay : Sasawen to nanom tiya pacolemem i fanaw to pinapina a romia^d,tiya hadaken pawali tosa pipatay tona fawo, ami sa'ateka tora 'aol. Sakatosa : Hodhoden to 'acefer no namar, tosapipatayaw tora fawo no 'aol, romasahaw, maherek ami saroma miroroh to namar i raroma' no roma' topinapina a romia'd, tiya caay kacifawo ko roma' osanay. omisangaan tora pongki, p^dangan, caina,….hatiraay toko tayal. Oranan apisaroma' ato pisanga' no mita o mato'asay Pangcah/'Amis i, o fana' nangra to tayal to pakayraay tora 'aol, romasato i mafanaay haca ko mato'asay ami todis to podac no 'aol, ato mitolik to fakelar, ato mipatadipi to 'aol misanga to patih ato fadahong aca o'adiper.(Soman2023/06/01)</FORM>
    </S>
</TEXT>