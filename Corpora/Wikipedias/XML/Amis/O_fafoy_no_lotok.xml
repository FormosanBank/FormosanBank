<?xml version="1.0" ?>
<TEXT id="Wiki_Amis_O_fafoy_no_lotok" xml:lang="ami" source="Amis Wikipedia, article: O_fafoy_no_lotok" copyright="CC BY-SA" citation="O_fafoy_no_lotok. (2025, May 05). In Wikipedia [Amis]. https://ami.wikipedia.org/wiki/O_fafoy_no_lotok" BibTeX_citation="@misc{Wiki_ami_O_fafoy_no_lotok, title = O_fafoy_no_lotok, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/O_fafoy_no_lotok} }">
    <S id="0">
        <FORM kindOf="original">== O fafoy no lotok == O fafoy no lotok hananay . o miri'angay to tamdaw . Mikari'ang aca to pinaloma a losay . Nanitini i tolo patek mitolo ko takaraw no lotok , tahini i hadhad ko piresapan no fafoy no lotok . Ano i pala to , i semosemotan , i 'aw'awlan ,itiniaca i pamatangan a hadhad , Ira ma'araw ko naripa'an nangra . Ano kasienawan , malokelon tayni i hadhad a miliyas to sienaw no lotok . Ano mahofoc ko tawinaan fafoy no lotok .ira ko sepat , oroma aenem saan ko kaci wawa ningra .Ora ciciw no fafoy , caay piliyas to wina , tahira i kato'asan ningra .So'elinay , safeleng saan cangra a miresap a talacowacowa , mikilim to kakaenen .O mikaenan no fafoy i , cowa kapili' , o 'arikak , fao , limit , o papah ,ato masamaamaanay a pinalengaw . Maemin a maemod nangra . O patinako no sowal to fafoy no lotok i hekal . o masililay , o matokaay sanay .Cowa kahatira ko pinangan no fafoy . Ya fafoy no lotok hananay , o ci'icelay , ratiktikay a rafihfih . cekak saan ko tangila , Ano masatamdaw to ka to'as nira ,matiyato o tofor ka tata'ang . sacira'it saan , o sapiri'ang nira to cimacima ato sapingorngor nira to sera . So'elinay , malitemoh no mi'adopay ko hatiniay a fafoy , pisafaloco' a misi'ayaw to kapiri'angaw ningra . o waco sato ko sapaosos milifet a makakalat .Iraay ko madoka'ay a waco to pina kalat nora fafoy . Matini i niyaro' . O katangican no mi'adopay a ci tama' ko fafoy no lotok . Ano ci tama' a mi'adop cangra . O tadamaanay a mi'adopay cingra sanay . Oroma sato pateli to saso'erec ato masamaamaanay a tilo . Ano pina a romi'ad , tayra miliso' tora tilo . alatek ira ko 'angtolay to , ira ko ma'oripay ho . Panokay sato tora tama' . Mipafetis to kalas no niyaro' ato pacakat itini i pita'ongan to mato'asay . Todong paliyaw ira ho kenaira a tama' . Mililiw ko loma' a mitahidang to salikaka mapolong malafi a komaen toyatama' .Ya tayraay malafi .mihawikid to takid to sapisolac to roray no mi'adopay . Kaniwen a mimaan . kaeso'ay makaen ko titi no fafoy no lotok . Tamekhan ko fanges nira . salangotngot sanay kiya .oya pasikaenhan to epah . tatodong sanay Fafuy pala—野豬 I luma'ay fafuy atu i palaay fafuy, tansul mahapinang ku nika sasiruma. U Fafuy Pala i, kakaya' ku pising, tata'ang ku funguh atu faluhang; ma'ipuc ku kaikur, miming ku wa'ay. U kakaya' nu tireng maedeng ccay laya' tahira ccay laya' ira ku pangkiw, u karteng 80~100 a tingting, u 'urip nira 10~21 ku mihcaan.U cengel nu fanuh nira i, matiya makusasay ku kakuhting, ira ku matiyaay u pangsuy. Maedef i kitakit ku lenak nu Fafuy pala, dengan makdalay , takaraway lutuk atu kietecay pala caay katatudung tu Fafuy pala. Kakaenen nu Fafuy pala, u rengus, heci nu kilang, lamit, fau^, fita'ol, 'du, 'uner,takulil atu mihufucan ho a malunem…makaenay ho ma^min mawlah. U tatirengan nu Fafuy pala sa'imeced saan, ^ca ka ci simal ku titi nira, saka matalaw tu si^naw. Tanu ra'it han nira mikarkar ku sra a misadihif , malu kadikuan nira. Anu kacihrangan i, maulah a mirunang i snasna'an . Kafahka'an i, makurac ku kafuti'an nira, nawhani, iraira aca ku katumai'an atu kamisi'an nira i paputal, caay pipatedu. U pinangan nu Fafuy pala i, u masafelengay a malahaklung ku 'urip nangra, ira ku tusay-pulu' ku kaadihay. Tura sasifu'an nangra a malahakelung i, caka^ca ira ku 2~3 ci hawikiday tu ciciw a tawinaan a malacafay. U 'utuyan a fafuy anu sapilamuan ta micamul a mikihatiya. Na hufucen ku Fafuy pala, 18 ku tawinaan ta palamu; 3~4 a mihcaan ku 'otoyan ta manga'ay milamu. 112~130 a rumi'ad ku kacitiyadan nu Fafuy pala, ccay hufuc 2~6 ku ciciw , anu adihay tahira i 12, falu lipay kanca mu^tep lipay ta maktun ku picucu. Mihcacaan nu canglah atu lala'edan nu kacihrangan atu laluudan ku kahufucan nu Fafuy pala. Nanu tu'asan nu Yingcumin ma^min u mafana'ay a mi'adup ku 'urip; itiya:ho sahtu u tumekday ku luwad, (1).Tala lutuk mikarkar tu sra a misakfeng , (2).Miteker tu Waya misa fihkac, (3).Patli tu piyak . Palitemek tu fana' nu tireng . Ccay lipay kina ccay a milisu', altek safulafulad satu awa ku tama'. Naw? I palapala:ay aca ku 'urip nu Fafuy, mafana' tu saka'uripaw; saka, caay ka sadak tu rumi'ad, milimek i dihidihifan a mafuti'. Saka, citama' ho tu Fafuy ku mi'tiluay i, u edef nu niyaru'ay tamdaw a mahmek a ma'inal. Ruma satu, malacafay ku 2~3 tamdaw a masacefang, ika'ayaw ku wacu tanu ngusu' han nira a mihiphip tahira ka tamaan. Anu matama ku 'utuyan a Fafuy pala pina'un, iraay ku ra'it nira sapiri'ang, cacay ku wacu misi'ayaw caay ku papakafilu. Anini 'alumantu ku pakaenay tu Fafuy pala i niyaru', anu pakaynien i kalumuwad nu sakatanektekaw nu tatirengan sanay a harateng atu saka iraaw tu nikaira i, u kanga'ayan nu mawmahay a mitanam pakaen.</FORM>
        <FORM kindOf="standard">== O fafoy no lotok == O fafoy no lotok hananay . o miri'angay to tamdaw . Mikari'ang aca to pinaloma a losay . Nanitini i tolo patek mitolo ko takaraw no lotok , tahini i hadhad ko piresapan no fafoy no lotok . Ano i pala to , i semosemotan , i 'aw'awlan ,itiniaca i pamatangan a hadhad , Ira ma'araw ko naripa'an nangra . Ano kasienawan , malokelon tayni i hadhad a miliyas to sienaw no lotok . Ano mahofoc ko tawinaan fafoy no lotok .ira ko sepat , oroma aenem saan ko kaci wawa ningra .Ora ciciw no fafoy , caay piliyas to wina , tahira i kato'asan ningra .So'elinay , safeleng saan cangra a miresap a talacowacowa , mikilim to kakaenen .O mikaenan no fafoy i , cowa kapili' , o 'arikak , fao , limit , o papah ,ato masamaamaanay a pinalengaw . Maemin a maemod nangra . O patinako no sowal to fafoy no lotok i hekal . o masililay , o matokaay sanay .Cowa kahatira ko pinangan no fafoy . Ya fafoy no lotok hananay , o ci'icelay , ratiktikay a rafihfih . cekak saan ko tangila , Ano masatamdaw to ka to'as nira ,matiyato o tofor ka tata'ang . sacira'it saan , o sapiri'ang nira to cimacima ato sapingorngor nira to sera . So'elinay , malitemoh no mi'adopay ko hatiniay a fafoy , pisafaloco' a misi'ayaw to kapiri'angaw ningra . o waco sato ko sapaosos milifet a makakalat .Iraay ko madoka'ay a waco to pina kalat nora fafoy . Matini i niyaro' . O katangican no mi'adopay a ci tama' ko fafoy no lotok . Ano ci tama' a mi'adop cangra . O tadamaanay a mi'adopay cingra sanay . Oroma sato pateli to saso'erec ato masamaamaanay a tilo . Ano pina a romi'ad , tayra miliso' tora tilo . alatek ira ko 'angtolay to , ira ko ma'oripay ho . Panokay sato tora tama' . Mipafetis to kalas no niyaro' ato pacakat itini i pita'ongan to mato'asay . Todong paliyaw ira ho kenaira a tama' . Mililiw ko loma' a mitahidang to salikaka mapolong malafi a komaen toyatama' .Ya tayraay malafi .mihawikid to takid to sapisolac to roray no mi'adopay . Kaniwen a mimaan . kaeso'ay makaen ko titi no fafoy no lotok . Tamekhan ko fanges nira . salangotngot sanay kiya .oya pasikaenhan to epah . tatodong sanay Fafoy pala—野豬 I loma'ay fafoy ato i palaay fafoy, tansol mahapinang ko nika sasiroma. U Fafoy Pala i, kakaya' ko pising, tata'ang ko fongoh ato falohang; ma'ipoc ko kaikor, miming ko wa'ay. U kakaya' no tireng maedeng ccay laya' tahira ccay laya' ira ko pangkiw, o karteng 80~100 a tingting, o 'orip nira 10~21 ko mihcaan.U cengel no fanoh nira i, matiya makosasay ko kakohting, ira ko matiyaay o pangsoy. Maedef i kitakit ko lenak no Fafoy pala, dengan makdalay , takaraway lotok ato kietecay pala caay katatodong to Fafoy pala. Kakaenen no Fafoy pala, o rengos, heci no kilang, lamit, fao^, fita'ol, 'do, 'oner,takolil ato mihofocan ho a malonem…makaenay ho ma^min mawlah. U tatirengan no Fafoy pala sa'imeced saan, ^ca ka ci simal ko titi nira, saka matalaw to si^naw. Tano ra'it han nira mikarkar ko sra a misadihif , malo kadikoan nira. Ano kacihrangan i, maolah a mironang i snasna'an . Kafahka'an i, makorac ko kafoti'an nira, nawhani, iraira aca ko katomai'an ato kamisi'an nira i papotal, caay pipatedo. U pinangan no Fafoy pala i, o masafelengay a malahaklong ko 'orip nangra, ira ko tosay-polo' ko kaadihay. Tora sasifo'an nangra a malahakelong i, caka^ca ira ko 2~3 ci hawikiday to ciciw a tawinaan a malacafay. U 'otoyan a fafoy ano sapilamoan ta micamol a mikihatiya. Na hofocen ko Fafoy pala, 18 ko tawinaan ta palamo; 3~4 a mihcaan ko 'otoyan ta manga'ay milamo. 112~130 a romi'ad ko kacitiyadan no Fafoy pala, ccay hofoc 2~6 ko ciciw , ano adihay tahira i 12, falo lipay kanca mo^tep lipay ta makton ko picoco. Mihcacaan no canglah ato lala'edan no kacihrangan ato laloodan ko kahofocan no Fafoy pala. Nano to'asan no Yingcomin ma^min o mafana'ay a mi'adop ko 'orip; itiya:ho sahto o tomekday ko lowad, (1).Tala lotok mikarkar to sra a misakfeng , (2).Miteker to Waya misa fihkac, (3).Patli to piyak . Palitemek to fana' no tireng . Ccay lipay kina ccay a miliso', altek safolafolad sato awa ko tama'. Naw? I palapala:ay aca ko 'orip no Fafoy, mafana' to saka'oripaw; saka, caay ka sadak to romi'ad, milimek i dihidihifan a mafoti'. Saka, citama' ho to Fafoy ko mi'tiloay i, o edef no niyaro'ay tamdaw a mahmek a ma'inal. Roma sato, malacafay ko 2~3 tamdaw a masacefang, ika'ayaw ko waco tano ngoso' han nira a mihiphip tahira ka tamaan. Ano matama ko 'otoyan a Fafoy pala pina'on, iraay ko ra'it nira sapiri'ang, cacay ko waco misi'ayaw caay ko papakafilo. Anini 'alomanto ko pakaenay to Fafoy pala i niyaro', ano pakaynien i kalomowad no sakatanektekaw no tatirengan sanay a harateng ato saka iraaw to nikaira i, o kanga'ayan no mawmahay a mitanam pakaen.</FORM>
    </S>
</TEXT>