<?xml version="1.0" ?>
<TEXT id="Wiki_Amis_Tunisia" xml:lang="pwn" source="Paiwan Wikipedia, article: Tunisia" copyright="CC BY-SA" citation="Tunisia. (2024, November 18). In Wikipedia [Paiwan]. https://pwn.wikipedia.org/wiki/Tunisia" BibTeX_citation="@misc{Wiki_pwn_Tunisia, title = Tunisia, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Tunisia} }">
    <S id="0">
        <FORM> Tunisiya Kapolongan kitakit( ;Arapiya a sowal: ). Takaray a sowal: Tunisiya (kuwaping a sowal: ) hananay ko pitahidang to kaloromi'ad. Itiraay i saka'amis no Afrika, ika'amis no saka'etip miingid to Sifo'an Riyar. Tosa ko fiyaw no Tunisiya, isaka'etip o Arciliya(o kasalala'ed ira ko 965km , ikatimol no sakawali o Lipiya kasalala'ed ira ko 460km , isaka'amisan mangata ko Itali.ono Arapiya a tamdaw ko 'alomanay itini. Ngangan no kitakit Mi'alaay to ngangan no tatapangan tokay Tunis ko ngangan nona kitakit, ora Tunis hananay i,o to'asan ho a [[[Ciyatayci]] ( ; Finici a sowal; QRT D T;To'asan kirisiya a sowal: ; Latin a sowal:Carthago) a fafahiyan kawas ci Tanito a mingangan. Ira ko roma a sowal, onani Popor a sowal: tns, o miaro' to pala sanay ko imi nona tilid. Ono to'asan ho a ngangan i, o &quot;Afirika&quot;(Africa Ifriqiya), o tatapangan no aniniay a Afrika ngangan.o afri sanay i, itiraay i ngata no Ciatayci a Sanmito a ngangan konini,o minganganay to afar, o &quot;sera&quot; sanay ko imi nonini,orasaka, o katelang a Roma nani afar ko pipanganan to &quot; Afrika&quot;, ona ngangan tahanini. Rikisi O sasifo'an a kitakit ato lalengawan no Ciyatayci ko Tunisiya. Ona itiraay i ka'amisan no Afrika ko Tunisiya o mikowanay to Sipanya, Ka'amisay Afrika, salawacan no Sifo'ay Riyar a kitakit ato etal a pala, o sakakaay a kitakit itiya ho ko Tunisiya, ora ko sakalaadaen no Roma kitakit. O kakeridan no sofitay no Ciyatayci ci Hanipa Paka( ; Latin a sowal:Hannibal Barca) mangata to a milood to Roma kitakit. Toikor to i,malingato ko Sakaktolo Pono Lalood no Roma ato Ciyatayci i Saka'amisay Afrika,tona kalaloodan malowaid ko Ciyatayco mala Afilika Kowan no Roma kapolongan kitakit. Noyanan to i,madado'edo ko Wantar Hontian kitakit( ; Latin a sowal:Regnum Vandalorum et Alanorum), Saka'etipay Roma kitakit( ; Latin a sowal:Imperium Romanum)atoArapiya Hontian kitakit a mikowan. Orasaka, halafin makowan no Otoman Hontian kitakit. I 1881 miheca, misamatang ko Fransu itini, orasaka, malamikowanan no Fransu, toikor malami'adingan no Fransu, onini i, o Malamikotoday kitakit no Fransu. I Sakatosa Lalood i 1940 miheca malowid ko Fransu, i 1942 miheca malami'adingan kitakit no Toic. I 1956 miheca saka3 tolo folad saka 20 romi'ad, ira ko sapipalasadaw to Mi'ecoan Sakowan a sapisiikedaw,malaheci to ko pisiiked no Tunisiya, mafalic ko ngangan no kitakit to Tunisiya Hontian Kitakit. I 1957 miheca saka7 folad saka25 romi'ad milekal to nipatireng to kapolongan no finawlan a kitakit, o Nikifinacadan Ca'enot a tamdaw ci Hapito Pocipa( ; Arapiya a sowal: Fransu a sowal:Habib Bourguiba)o sarakatay congtong noTunisiya makikid ningra ko Tunisiya a kitakit malacomahacaday a kitakti. Do'edo malacongtongay ci Cayin Apitin Panali( ; Arapiya a sowal: ), sakacomahadaw no kitakit ko patosongakan , nikawrira, o paifaloco'ay ko ka'orip no tamdawdaw ko pisa'icel nigra. Cayin Apitin Panali misa'icel a micoroh to sakacomahad no pili'etan to saka'orip, paiteked sa ko pili'etan, orasaka, 'aloman ko cipaysoay a tamdaw no roma a kirakir a tayni teli to payso to sakatayal. Kapolongan a Nitayalan 'Epoc Ilaloma' no kitakit(Gross Domestic Product,GDP) nani 1989miheca a 1,201 Amirika payso tayra to i 2008 miheca macakat to 3,876 Amirika payso. Nani 1987 miheca latek 20 miheca ira ko 5 ko ka tongal no kaci'etan no polong no kitakit. Toan a mihecahecaan a pili'etan no Tunisiya o &quot;kakafehekaan no Tucisiya&quot; hananay.itini i 133 a kitakit i hekal a rayray o sakakaay, itini i polong no kitakit o saka40 ko rayray,malapi'arawan no tala'ayaway ko kacomahad a kitakit ko Tunisiya. I 2008 miheca ira ko karawraw no Pakapaysoay Cunami no polong no kitakit i hekal, matiya o maselenay nona cunami ko kalo'orip no tamtamdaw a 'aloman ko malapakoyocay. I 2011 miheca ira ko cecay a fafahiyan a momuing(matayalay i sifo)mistepi' to cecay a paliwalay i lawac no lalan a tamdaw, o milokesay to Islam Ponka konini sato ko finawlan a maketer, nona mateti'ay a fainayan i, mikinatodoh to niyah a tireng i ka'ayaw no katayalan no sifo. O sifo sa i, sakahemao han aca ko tefoc tona matayalay i sifo a fafahiyan,onini to ko lalengatan a masa'opo ko finawaln to sapifelihaw to sifo a &quot; Ciyasmi Pilolol&quot;( ;Arapiya a sowal: Fransu a sowal:RÃ©volution de jasmin), o congtong ko catitodang tonini sa ko finawlan, ca to ka pakagilo to salongoc no finawlan palasawad han to no congtong ko Lomaocan Kitakit, nikawrira, ocowacowa ira ko rawraw no kitakit, sawad sato ko congtong ci Cayin Apitin Panali patorod han ko Congli ci Muhanmuto Ciyanusi( ; Arapiya a swoal: ) misolimet tona fangafang no kitakit. Kaitiraan Mahaop ko 40 a sera no Tunisiya o Sahala Tafotafokan ( ; Arapiya a sowal: a a r al Kubr ), o kakahad no nini a tafotafokan ira ko 9,400,000 km , milecaday to kakahad no sera no Amirika.o 'osaw to 40 o ci'afoay a sera. I'ayaw ho to katateko i Roma Hontian kitakit, itira i 'ayaw ni Yieso to 3 sici, o katenekan to no Ciyatayci Ponka ( ;Finici a sowal: QRT D T). Isaka'amisan i, o takaraway a tokos ato taporoporoan, o sakakaay i, o Atolas Lotolotkan( ; Ikiris a sowal:Atlas Mountains; Arapiya a sowal: ); isasifo'an o masakawalay a dafdaf,nani ka'etip pasiwali a malikelon, ikatimol nona dafdaf i o cicinahay a pala,skawali o sato'edaw sanay a salawacan no riyar a dafdaf, ikatimol o Sahala Tafotafokan. O lilis no riyar ira ko 1148 kilo ko kato'edaw. O sa'akawangay i, o Seanapi Lotok ( ; Ikiris a sowal:Jebel ech Chambi; Arapiya a sowal: ). O sapa'enelay i, o Cilito Cinahay Fanaw, nani tongroh no riyar i la'eno to 17 laya'. Itini i 34 00 N, 9 00 E, no Afrika ko Tunisia.Polong no kakahad no sera ira ko163,610 km , saka 93 ko rayray no ngangan i hekal. O sekalay no sera i, 155,360 km , no nanom a sekalay i, 8,250 km ,Polong i 11,134,588 ko tamdaw. sera:Masakilac ko sera to kaomahen a sera 64.80 , o kilakilangan a sera 6.60 , no roma to a sera 28.60 . Tamdaw I 2001 miheca a pisa'osi to tamdaw, ira ko 9,700,000 ko tamdaw, isalaloma' no nini i, mahaop ko 90 o Arapiya a Popo tamdaw.i 2008 mihecan a pisa'osi to tamdaw ira ko 10,380,000 ko tamdaw. O sowal Ono sifoan a sowal i, o Arapiya a sowal, nikawrira, o Fransu a sowal, Ikiris a sowal ato Italiya a sowal o kalasowalen no tamtamdaw. Pitooran Pakaynien i Tatapangan Rikec no kitakit ono kitakit a pitooran ko Islam Pitooran, orasaka, misa'eli to mamalacongtong kao Muslim ko tireng. Nikawrira, o kalotamdaw manga'ay to paifaloco' ko pitooran, mapa'ading no Tatapangan Rikec ko paifaloco'ay a pitoor. O tamdaw no Tunisiya mahaop ko 98 o mitooray to Islam a Muslim, dengan 1 o mitooray to misakristoay,roma to a 1 o Yotaya pitooran. I Tunisiya iraay ko tata'angay etal no mitooray to Kristo, latek ira ko 23,000 ko salikaka, sakakaay i o Tinsikyu ira ko 22,000 ko tamdaw.tahira to i satapangan no saka15 sici Popor Kristo parariday ho a maro' i Tunisiya. O maro'ay i ngata no tatapangan niyaro' ato taliyokan no syoto a Yotaya tamdaw cecay no kalitolo no polong a Yotaya a tamdaw, oroma i, itiraay i Cierpa Kanatal, itini tona kanatal ira ko 39 a kyokay no Yotaya ato i'ayaway no 25,000 mihecaan a niyaro' no Yotaya. Pacefaday a Tilid Taylor, Isaac. Names and Their Histories: A Handbook of Historical Geography and Topographical Nomenclature. BiblioBazaar, LLC. 2008: 281. ISBN 978 0 559 29668 0. Rossi, Peter M.; White, Wayne Edward. Articles on the Middle East, 1947 1971: A Cumulation of the Bibliographies from the Middle East Journal. Pierian Press, University of Michigan. 1980: 132. UNdata Record View Per Capita GDP at Current Prices United Nations. : &quot; &quot; (1). . 2014 02 01 [2017 08 02]. ( 2015 09 20). Papotalay pikafitan</FORM>
    </S>
</TEXT>
