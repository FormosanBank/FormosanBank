<?xml version="1.0" ?>
<TEXT id="Wiki_Amis_Tunisia" xml:lang="pwn" source="Paiwan Wikipedia, article: Tunisia" copyright="CC BY-SA" citation="Tunisia. (2024, December 07). In Wikipedia [Paiwan]. https://pwn.wikipedia.org/wiki/Tunisia" BibTeX_citation="@misc{Wiki_pwn_Tunisia, title = Tunisia, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Tunisia} }">
    <S id="0">
        <FORM kindOf="original">== Tunisiya Kapolongan kitakit . == Takaray a sowal : Tunisiya hananay ko pitahidang to kaloromi'ad. Itiraay i saka'amis no Afrika, ika'amis no saka'etip miingid to Sifo'an-Riyar. Tosa ko fiyaw no Tunisiya, isaka'etip o Arciliya(o kasalala'ed ira ko 965km², ikatimol no sakawali o Lipiya kasalala'ed ira ko 460km², isaka'amisan mangata ko Itali.ono Arapiya a tamdaw ko 'alomanay itini. Ngangan no kitakit Mi'alaay to ngangan no tatapangan tokay Tunis ko ngangan nona kitakit, ora Tunis hananay i,o to'asan ho a (((Ciyatayci)) a fafahiyan kawas ci Tanito a mingangan. Ira ko roma a sowal, onani Popor a sowal: ⵜⵏⵙ tns, o miaro' to pala sanay ko imi nona tilid. Ono to'asan ho a ngangan i, o "Afirika"(Africa或Ifriqiya), o tatapangan no aniniay a Afrika ngangan.o afri sanay i, itiraay i ngata no Ciatayci a Sanmito a ngangan konini,o minganganay to afar, o "sera" sanay ko imi nonini,orasaka, o katelang a Roma nani afar ko pipanganan to " Afrika", ona ngangan tahanini. Rikisi O sasifo'an a kitakit ato lalengawan no Ciyatayci ko Tunisiya. Ona itiraay i ka'amisan no Afrika ko Tunisiya o mikowanay to Sipanya, Ka'amisay-Afrika, salawacan no Sifo'ay-Riyar a kitakit ato etal a pala, o sakakaay a kitakit itiya ho ko Tunisiya, ora ko sakalaadaen no Roma-kitakit. O kakeridan no sofitay no Ciyatayci ci Hanipa-Paka mangata to a milood to Roma-kitakit. Toikor to i,malingato ko Sakaktolo-Pono Lalood no Roma ato Ciyatayci i Saka'amisay-Afrika,tona kalaloodan malowaid ko Ciyatayco mala Afilika-Kowan no Roma kapolongan kitakit. Noyanan to i,madado'edo ko Wantar-Hontian kitakit , Saka'etipay-Roma kitakit atoArapiya-Hontian kitakit a mikowan. Orasaka, halafin makowan no Otoman-Hontian kitakit. I 1881 miheca, misamatang ko Fransu itini, orasaka, malamikowanan no Fransu, toikor malami'adingan no Fransu, onini i, o Malamikotoday-kitakit no Fransu. I Sakatosa-Lalood i 1940 miheca malowid ko Fransu, i 1942 miheca malami'adingan-kitakit no Toic. I 1956 miheca saka3 tolo folad saka 20 romi'ad, ira ko sapipalasadaw to Mi'ecoan-Sakowan a sapisiikedaw,malaheci to ko pisiiked no Tunisiya, mafalic ko ngangan no kitakit to Tunisiya-Hontian Kitakit. I 1957 miheca saka7 folad saka25 romi'ad milekal to nipatireng to kapolongan no finawlan a kitakit, o Nikifinacadan-Ca'enot a tamdaw ci Hapito-Pocipa o sarakatay congtong noTunisiya makikid ningra ko Tunisiya a kitakit malacomahacaday a kitakti. Do'edo malacongtongay ci Cayin-Apitin-Panali , sakacomahadaw no kitakit ko patosongakan , nikawrira, o paifaloco'ay ko ka'orip no tamdawdaw ko pisa'icel nigra. Cayin-Apitin-Panali misa'icel a micoroh to sakacomahad no pili'etan to saka'orip, paiteked sa ko pili'etan, orasaka, 'aloman ko cipaysoay a tamdaw no roma a kirakir a tayni teli to payso to sakatayal. Kapolongan a Nitayalan 'Epoc Ilaloma' no kitakit nani 1989miheca a 1,201 Amirika payso tayra to i 2008 miheca macakat to 3,876 Amirika payso. Nani 1987 miheca latek 20 miheca ira ko 5% ko ka tongal no kaci'etan no polong no kitakit. Toan a mihecahecaan a pili'etan no Tunisiya o "kakafehekaan no Tucisiya" hananay.itini i 133 a kitakit i hekal a rayray o sakakaay, itini i polong no kitakit o saka40 ko rayray,malapi'arawan no tala'ayaway ko kacomahad a kitakit ko Tunisiya. I 2008 miheca ira ko karawraw no Pakapaysoay-Cunami no polong no kitakit i hekal, matiya o maselenay nona cunami ko kalo'orip no tamtamdaw a 'aloman ko malapakoyocay. I 2011 miheca ira ko cecay a fafahiyan a momuing(matayalay i sifo)mistepi' to cecay a paliwalay i lawac no lalan a tamdaw, o milokesay to Islam-Ponka konini sato ko finawlan a maketer, nona mateti'ay a fainayan i, mikinatodoh to niyah a tireng i ka'ayaw no katayalan no sifo. O sifo sa i, sakahemao han aca ko tefoc tona matayalay i sifo a fafahiyan,onini to ko lalengatan a masa'opo ko finawaln to sapifelihaw to sifo a " Ciyasmi-Pilolol" , o congtong ko catitodang tonini sa ko finawlan, ca to ka pakagilo to salongoc no finawlan palasawad han to no congtong ko Lomaocan-Kitakit, nikawrira, ocowacowa ira ko rawraw no kitakit, sawad sato ko congtong ci Cayin-Apitin-Panali patorod han ko Congli ci Muhanmuto-Ciyanusi(穆罕默德·加努希; Arapiya a swoal:محمد الغنوشي‎) misolimet tona fangafang no kitakit. Kaitiraan Mahaop ko 40% a sera no Tunisiya o Sahala-Tafotafokan , o kakahad no nini a tafotafokan ira ko 9,400,000 km², milecaday to kakahad no sera no Amirika.o 'osaw to 40% o ci'afoay a sera. I'ayaw ho to katateko i Roma- Hontian kitakit, itira i 'ayaw ni Yieso to 3 sici, o katenekan to no Ciyatayci-Ponka . Isaka'amisan i, o takaraway a tokos ato taporoporoan, o sakakaay i, o Atolas-Lotolotkan ; isasifo'an o masakawalay a dafdaf,nani ka'etip pasiwali a malikelon, ikatimol nona dafdaf i o cicinahay a pala,skawali o sato'edaw sanay a salawacan no riyar a dafdaf, ikatimol o Sahala-Tafotafokan. O lilis no riyar ira ko 1148 kilo ko kato'edaw. O sa'akawangay i, o Seanapi-Lotok . O sapa'enelay i, o Cilito-Cinahay-Fanaw, nani tongroh no riyar i la'eno to 17 laya'. Itini i 34 00 N, 9 00 E, no Afrika ko Tunisia.Polong no kakahad no sera ira ko163,610 km², saka 93 ko rayray no ngangan i hekal. O sekalay no sera i, 155,360 km², no nanom a sekalay i, 8,250 km² ,Polong i 11,134,588 ko tamdaw. sera :Masakilac ko sera to kaomahen a sera 64.80%, o kilakilangan a sera 6.60%, no roma to a sera 28.60%. Tamdaw I 2001 miheca a pisa'osi to tamdaw, ira ko 9,700,000 ko tamdaw, isalaloma' no nini i, mahaop ko 90% o Arapiya a Popo tamdaw.i 2008 mihecan a pisa'osi to tamdaw ira ko 10,380,000 ko tamdaw. O sowal Ono sifoan a sowal i, o Arapiya a sowal, nikawrira, o Fransu a sowal, Ikiris a sowal ato Italiya a sowal o kalasowalen no tamtamdaw. Pitooran Pakaynien i Tatapangan Rikec no kitakit ono kitakit a pitooran ko Islam-Pitooran, orasaka, misa'eli to mamalacongtong kao Muslim ko tireng. Nikawrira, o kalotamdaw manga'ay to paifaloco' ko pitooran, mapa'ading no Tatapangan Rikec ko paifaloco'ay a pitoor. O tamdaw no Tunisiya mahaop ko 98% o mitooray to Islam a Muslim, dengan 1% o mitooray to misakristoay,roma to a 1% o Yotaya pitooran. I Tunisiya iraay ko tata'angay etal no mitooray to Kristo, latek ira ko 23,000 ko salikaka, sakakaay i o Tinsikyu ira ko 22,000 ko tamdaw.tahira to i satapangan no saka15 sici Popor-Kristo parariday ho a maro' i Tunisiya. O maro'ay i ngata no tatapangan niyaro' ato taliyokan no syoto a Yotaya tamdaw cecay no kalitolo no polong a Yotaya a tamdaw, oroma i, itiraay i Cierpa-Kanatal, itini tona kanatal ira ko 39 a kyokay no Yotaya ato i'ayaway no 25,000 mihecaan a niyaro' no Yotaya.</FORM>
        <FORM kindOf="standard">== Tonisiya Kapolongan kitakit . == Takaray a sowal : Tonisiya hananay ko pitahidang to kaloromi'ad. Itiraay i saka'amis no Afrika, ika'amis no saka'etip miingid to Sifo'an-Riyar. Tosa ko fiyaw no Tonisiya, isaka'etip o Arciliya(o kasalala'ed ira ko 965km², ikatimol no sakawali o Lipiya kasalala'ed ira ko 460km², isaka'amisan mangata ko Itali.ono Arapiya a tamdaw ko 'alomanay itini. Ngangan no kitakit Mi'alaay to ngangan no tatapangan tokay Tonis ko ngangan nona kitakit, ora Tonis hananay i,o to'asan ho a (((Ciyatayci)) a fafahiyan kawas ci Tanito a mingangan. Ira ko roma a sowal, onani Popor a sowal: ⵜⵏⵙ tns, o miaro' to pala sanay ko imi nona tilid. Ono to'asan ho a ngangan i, o "Afirika"(Africa或Ifriqiya), o tatapangan no aniniay a Afrika ngangan.o afri sanay i, itiraay i ngata no Ciatayci a Sanmito a ngangan konini,o minganganay to afar, o "sera" sanay ko imi nonini,orasaka, o katelang a Roma nani afar ko pipanganan to " Afrika", ona ngangan tahanini. Rikisi O sasifo'an a kitakit ato lalengawan no Ciyatayci ko Tonisiya. Ona itiraay i ka'amisan no Afrika ko Tonisiya o mikowanay to Sipanya, Ka'amisay-Afrika, salawacan no Sifo'ay-Riyar a kitakit ato etal a pala, o sakakaay a kitakit itiya ho ko Tonisiya, ora ko sakalaadaen no Roma-kitakit. O kakeridan no sofitay no Ciyatayci ci Hanipa-Paka mangata to a milood to Roma-kitakit. Toikor to i,malingato ko Sakaktolo-Pono Lalood no Roma ato Ciyatayci i Saka'amisay-Afrika,tona kalaloodan malowaid ko Ciyatayco mala Afilika-Kowan no Roma kapolongan kitakit. Noyanan to i,madado'edo ko Wantar-Hontian kitakit , Saka'etipay-Roma kitakit atoArapiya-Hontian kitakit a mikowan. Orasaka, halafin makowan no Otoman-Hontian kitakit. I 1881 miheca, misamatang ko Franso itini, orasaka, malamikowanan no Franso, toikor malami'adingan no Franso, onini i, o Malamikotoday-kitakit no Franso. I Sakatosa-Lalood i 1940 miheca malowid ko Franso, i 1942 miheca malami'adingan-kitakit no Toic. I 1956 miheca saka3 tolo folad saka 20 romi'ad, ira ko sapipalasadaw to Mi'ecoan-Sakowan a sapisiikedaw,malaheci to ko pisiiked no Tonisiya, mafalic ko ngangan no kitakit to Tonisiya-Hontian Kitakit. I 1957 miheca saka7 folad saka25 romi'ad milekal to nipatireng to kapolongan no finawlan a kitakit, o Nikifinacadan-Ca'enot a tamdaw ci Hapito-Pocipa o sarakatay congtong noTonisiya makikid ningra ko Tonisiya a kitakit malacomahacaday a kitakti. Do'edo malacongtongay ci Cayin-Apitin-Panali , sakacomahadaw no kitakit ko patosongakan , nikawrira, o paifaloco'ay ko ka'orip no tamdawdaw ko pisa'icel nigra. Cayin-Apitin-Panali misa'icel a micoroh to sakacomahad no pili'etan to saka'orip, paiteked sa ko pili'etan, orasaka, 'aloman ko cipaysoay a tamdaw no roma a kirakir a tayni teli to payso to sakatayal. Kapolongan a Nitayalan 'Epoc Ilaloma' no kitakit nani 1989miheca a 1,201 Amirika payso tayra to i 2008 miheca macakat to 3,876 Amirika payso. Nani 1987 miheca latek 20 miheca ira ko 5% ko ka tongal no kaci'etan no polong no kitakit. Toan a mihecahecaan a pili'etan no Tonisiya o "kakafehekaan no Tocisiya" hananay.itini i 133 a kitakit i hekal a rayray o sakakaay, itini i polong no kitakit o saka40 ko rayray,malapi'arawan no tala'ayaway ko kacomahad a kitakit ko Tonisiya. I 2008 miheca ira ko karawraw no Pakapaysoay-Conami no polong no kitakit i hekal, matiya o maselenay nona conami ko kalo'orip no tamtamdaw a 'aloman ko malapakoyocay. I 2011 miheca ira ko cecay a fafahiyan a momoing(matayalay i sifo)mistepi' to cecay a paliwalay i lawac no lalan a tamdaw, o milokesay to Islam-Ponka konini sato ko finawlan a maketer, nona mateti'ay a fainayan i, mikinatodoh to niyah a tireng i ka'ayaw no katayalan no sifo. O sifo sa i, sakahemao han aca ko tefoc tona matayalay i sifo a fafahiyan,onini to ko lalengatan a masa'opo ko finawaln to sapifelihaw to sifo a " Ciyasmi-Pilolol" , o congtong ko catitodang tonini sa ko finawlan, ca to ka pakagilo to salongoc no finawlan palasawad han to no congtong ko Lomaocan-Kitakit, nikawrira, ocowacowa ira ko rawraw no kitakit, sawad sato ko congtong ci Cayin-Apitin-Panali patorod han ko Congli ci Mohanmoto-Ciyanosi(穆罕默德·加努希; Arapiya a swoal:محمد الغنوشي‎) misolimet tona fangafang no kitakit. Kaitiraan Mahaop ko 40% a sera no Tonisiya o Sahala-Tafotafokan , o kakahad no nini a tafotafokan ira ko 9,400,000 km², milecaday to kakahad no sera no Amirika.o 'osaw to 40% o ci'afoay a sera. I'ayaw ho to katateko i Roma- Hontian kitakit, itira i 'ayaw ni Yieso to 3 sici, o katenekan to no Ciyatayci-Ponka . Isaka'amisan i, o takaraway a tokos ato taporoporoan, o sakakaay i, o Atolas-Lotolotkan ; isasifo'an o masakawalay a dafdaf,nani ka'etip pasiwali a malikelon, ikatimol nona dafdaf i o cicinahay a pala,skawali o sato'edaw sanay a salawacan no riyar a dafdaf, ikatimol o Sahala-Tafotafokan. O lilis no riyar ira ko 1148 kilo ko kato'edaw. O sa'akawangay i, o Seanapi-Lotok . O sapa'enelay i, o Cilito-Cinahay-Fanaw, nani tongroh no riyar i la'eno to 17 laya'. Itini i 34 00 N, 9 00 E, no Afrika ko Tonisia.Polong no kakahad no sera ira ko163,610 km², saka 93 ko rayray no ngangan i hekal. O sekalay no sera i, 155,360 km², no nanom a sekalay i, 8,250 km² ,Polong i 11,134,588 ko tamdaw. sera :Masakilac ko sera to kaomahen a sera 64.80%, o kilakilangan a sera 6.60%, no roma to a sera 28.60%. Tamdaw I 2001 miheca a pisa'osi to tamdaw, ira ko 9,700,000 ko tamdaw, isalaloma' no nini i, mahaop ko 90% o Arapiya a Popo tamdaw.i 2008 mihecan a pisa'osi to tamdaw ira ko 10,380,000 ko tamdaw. O sowal Ono sifoan a sowal i, o Arapiya a sowal, nikawrira, o Franso a sowal, Ikiris a sowal ato Italiya a sowal o kalasowalen no tamtamdaw. Pitooran Pakaynien i Tatapangan Rikec no kitakit ono kitakit a pitooran ko Islam-Pitooran, orasaka, misa'eli to mamalacongtong kao Moslim ko tireng. Nikawrira, o kalotamdaw manga'ay to paifaloco' ko pitooran, mapa'ading no Tatapangan Rikec ko paifaloco'ay a pitoor. O tamdaw no Tonisiya mahaop ko 98% o mitooray to Islam a Moslim, dengan 1% o mitooray to misakristoay,roma to a 1% o Yotaya pitooran. I Tonisiya iraay ko tata'angay etal no mitooray to Kristo, latek ira ko 23,000 ko salikaka, sakakaay i o Tinsikyo ira ko 22,000 ko tamdaw.tahira to i satapangan no saka15 sici Popor-Kristo parariday ho a maro' i Tonisiya. O maro'ay i ngata no tatapangan niyaro' ato taliyokan no syoto a Yotaya tamdaw cecay no kalitolo no polong a Yotaya a tamdaw, oroma i, itiraay i Cierpa-Kanatal, itini tona kanatal ira ko 39 a kyokay no Yotaya ato i'ayaway no 25,000 mihecaan a niyaro' no Yotaya.</FORM>
    </S>
</TEXT>