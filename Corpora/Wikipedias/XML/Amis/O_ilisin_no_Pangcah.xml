<?xml version="1.0" ?>
<TEXT id="Wiki_Amis_O_ilisin_no_Pangcah" xml:lang="pwn" source="Paiwan Wikipedia, article: O_ilisin_no_Pangcah" copyright="CC BY-SA" citation="O_ilisin_no_Pangcah. (2024, November 18). In Wikipedia [Paiwan]. https://pwn.wikipedia.org/wiki/O_ilisin_no_Pangcah" BibTeX_citation="@misc{Wiki_pwn_O_ilisin_no_Pangcah, title = O_ilisin_no_Pangcah, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/O_ilisin_no_Pangcah} }">
    <S id="0">
        <FORM>O ilisin no Pangcah(kuwaping a sowal: ), ano pakaynien i nika sasiroma no radiw ato fodoy i, malatolo ko nika sa'etal. O no sa'amisan, o no taterongan, ato no satimolan. I tini i sa'amisan hanany i, marapot ko no'amisan no Kiyko ato Ciwidian, pasa'amis tangasa i Takidis. O taterongan hananay i, marapot ko Holin pasatimol tangasa i Kompo ko satimolan. Itini no pasawali i, marapot ko Fakong, pasatimol tangasa i Tomiyac. O notimolan hananay i , maropot ko no timolan no Fanaw ato Madawdaw a maemin tangasa i palidaw i teloc no Taywan. Nikaorira, ano malecalecad ko pikafitan i, nika sasiromaan no paniyaro'an ato wayway no finawlan saka masasiroma to ko ilisin no niyaroaro'. Pakayni i nika sasiroma no mikowanay i, kinapinapina to a mafalic ko ilisin no Pangcah. I kaRiponan ho i, o pades no mato'asay a misakoli, saka padeteng saan caira a misacecay folad a ilisin. Deng sato, yo mangatato a malowid ko Ripon i, palacecay han to a palalen a misacecay lipay ko kahalafin no ilisin. Anini sato, nika sasiroma no demak a mafalic, ira ko cecayay a romi'ad, ano tosa, roma san ira ko misatoloay to romiad a ilisin.</FORM>
    </S>
</TEXT>
