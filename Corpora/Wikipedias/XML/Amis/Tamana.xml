<?xml version="1.0" ?>
<TEXT id="Wiki_Amis_Tamana" xml:lang="pwn" source="Paiwan Wikipedia, article: Tamana" copyright="CC BY-SA" citation="Tamana. (2024, November 18). In Wikipedia [Paiwan]. https://pwn.wikipedia.org/wiki/Tamana" BibTeX_citation="@misc{Wiki_pwn_Tamana, title = Tamana, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Tamana} }">
    <S id="0">
        <FORM> Tamana mamomoay O tatapangan no tamana mamomoay O tatapangan no tamana mamomoay i, o sowal no mafana'ay a tamdaw, sowal sa ora tamana hananay nano 'ayaw naitiniay i Tichonghai no Aowcow saan, itiraho Kosila ato Koroma iraay to amarenak ami sakakahad a mipaloma saan, likor sato tangasa i sasifo'an no kalomihcaan no hekal, malenak to a tailaicowaco:wa a finacadan saan. Sanaw itiniay tono Taywanay a tamana mamomoay i, o nano naitiniay i Holan a kanatal tora tamdaw no Holan ami pacomod itini i Taywan saan, pangangan sa kola itinia:ay i Taywan a paylang a tamdaw i o Kawlicay( ko lê tshài) ha nangra a pangangan, nawhani ora Kool sanay no Holan atamdaw i, omasalimoroay sanay ko imi nira, dodosato itini i kaholaman ira ko panganganay to Fancilan( hoan kè nâ) hananay. Lomasato itini i Ciokoku pangangan sa cangra i Ciensincay han nangra, itini i Hongkang pangangan nira o Yiecay hanangra, nawhani nano Kanlan ko lalengatan nira, nikaorira i tini i cowaco:wa i adi:hay ko kasasiromaroma a pangangaan, caay ka min a sowalen, dengsa tonomita o taywataywanan itini i Taywan i, o Kawlicay aca o Kanlancay han a pangangan, loma irako Pawsincay ato Policay sanay a pangangan tora tamana mamomoay. Masamaanay ko pinangan no tamana mamomoay. Tosaay a mihecaan ko kalengaw nira, limoloay kotileng kifetoliy ko papah, apoto'ay ko pikafitan nira, sato o kandaway ko polong papotal no tileng nira, nikaorira ano hacecaycecayen ami fetelak ko kahcecaycecay no papah nira i, o laloma'ay no heci nira satomeli' sanay ito, nowhani mihacecacecay ko papah nira ami tafo a masalimolo, ano tata'ak cingra i matiya o tata'akay a fongoh no tamdaw, o pinangan nira ira ko limoloay mato mali, ira ko matonpi'ay, ira ko macidemay ko hemot, cecay a rengawla cecay a kasa limolo, sanaw i omamomoay haan no mita o Pangcah 'Amis, o takalaw nira i caay pakatafesiw to tosor no o'oe, nikaorira iraay ko caay ka 'eming saan a limolo, macelak ko papah nira 'edeng sa osifo' nira ko limoloay, sanaw ano miarasahaw i, deng yaisifo'ay komi araan. Samanen ami paloma to tamana mamomoay. O mananamay ami paloma to tamana a tamdaw i, mili'ayaw saca ami sasapar i rikot to sapaloma, ano hakowaen ako ko kakahad topipalomaan, ira kopi hapinang ami sa'osi, masolinga madipot ko sapar, caay kacifao fangcal ko lengaw ko to'as nira, marawod ko 18 38 a lomi ad, m edeng to a linahen tayra i womawomahan ami hacecacecay amipaloma, olanan a omah i, mahelekay to ami kangkang awaay to ko kalolengos, fangcal ko cepa' no sota', ano mipaloma i hacecaycecay han matatodong ko la ed ami salowilowis, ano mipananom i, tinieng i la ed nira amipananom, patatodongen kopi cepa' ato patayhi tiya fangcal ko lengaw nira, malaod to ko 75 88 a romi'ad i, matatodong a siokaken. O tamana mamomoay i, itini saca i fangcalay sesa matatodongay ko cepa' nanom ato fangcalay lomi ad kokalengawan nira, o sowal no mafana'ay paloma a tamdaw i, ano ri'ayawen ami patayhi to ta'i no 'ayam ato mapoheday rengos 'asisiw kora omah i tadacangcalay, romasato o sowal nomi kingkioway to sota' atamdaw, sowalsa itini i PH6 6.8 a sota'an omalaliday koka cepa' a omah i, oranan ko kaolahan no tamana mamomoay dateng a malengaw, ano adihay tato ko nanom i, caay ka fangcal, ano matalaw ka'icangan no sota' i, nga'aiay tahepoen to sapitahepo a calay. O matatodongay a pipalomaan to tamana mamomoay i, itiraay i 'ayaw no kacihelangan tora so'emetay alomi'ad, yahelek saho koka si enawan, misatapang to ami sasapar ma deng 3 4 ko papah nira i, o takalaw nira ano 10 13 a limian, misatapang to tosapilinah a patayra i omah, tatiih i tata'akay ko cidar ami linah ama tayal, mahelek to ami paloma i, dodo sato ami patatodong a pananom, malawod ko tolo a lipayan i, ga'ay to ami poliyaw, likorsato malalok ami dipot tora tamana tiya fangcal ko lengaw ko to'as nira, tiya caay to kakali'angen no fawo, nawhani maolah ko kalofawo to tamana, ano mifonsa to sapaiyo i, ira ko sapipatatodong to sapifonsa ami patay tora fawo, tiya caay to kakali'ang halo tamana mamomoay amapolong. O pisiwkakan to tamana mamomoay O pisiwkakan to tamana hawi, nano samalata:ray apisiwka i, nani paloma tangasa i pisiwkakan 55 a lomi'ad, o matatodongay a pisiwkakan a lomi'ad i, ma eng tira i 75 88 alomi'ad, o sahalafinay tangasa ika'ikesan nira i, alatek tangasa i 95 105 alomi'ad, lomasa o 'alaw ami patatodong to to'as nora tamana mamomoay, nomiso sa afaloco to fana' ami hapinang, ano militod ami ara toya tamana i, mihapinag to pilitodan to po'ot, tiya ma'osaw kotapangan nira oya mato fongohay a tamana dateng koma alaay, iraay ko halo tapangan hananay ami fi'enot, rikor sato ami hacecay ami solinga, ano adihay sato i, aniniay tamdaw i, o kikay to ko matayalay ami polong ami siwka, tiya o paliding ko mami onpang a patayra i ichifa. Ano mina'ang tora tamana mamomoay i, itila i 0 4 C an, toka sienaw nira, metalaw to fa det, tatiih ama 'icang tato, matatodong koka ce pa' nira tiya facalay. Sama neng ami tangtang a koma en. O tadafangcalay a dateng ko tamana mamomoay, takalaw ko iyofong nira, iraay koya wisenso C( C),cinwiso,tansoihoahewo,ato masama ama anay a kongwoce nira, romasato iraho koya wisenso U( U) nira tosapi adah to doka' no tina'i, togalhaca ira koya yasiwsoanan nira tosapi padang ami forfor to kakaenen. Sanaw ci'icelay ami li'ayaw ami sanga'ay to sa ca ka ciadada to kolo kang, sanaw manga'ay a malalid a koma en to tamana mamomoay a dateng. Nga'ay a sakohawen, nga'ay a ciyanen, ato misamaamaan ami liawli, adihay komi pasifana'ay to saka fana' ami tangtang akoma en, aca to sapacamol ami tangtang, noniyahanto afana' amatayal to pakaylaay toya tamana mamomoay hananay a dateng.(suman 0629 '23 Siwkolan 'Amis) </FORM>
    </S>
</TEXT>
