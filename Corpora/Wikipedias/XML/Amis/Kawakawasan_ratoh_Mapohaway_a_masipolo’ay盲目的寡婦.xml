<?xml version="1.0" ?>
<TEXT id="Wiki_Amis_Kawakawasan_ratoh_Mapohaway_a_masipolo’ay盲目的寡婦" xml:lang="ami" source="Amis Wikipedia, article: Kawakawasan_ratoh_Mapohaway_a_masipolo’ay盲目的寡婦" copyright="CC BY-SA" citation="Kawakawasan_ratoh_Mapohaway_a_masipolo’ay盲目的寡婦. (2025, May 05). In Wikipedia [Amis]. https://ami.wikipedia.org/wiki/Kawakawasan_ratoh_Mapohaway_a_masipolo’ay盲目的寡婦" BibTeX_citation="@misc{Wiki_ami_Kawakawasan_ratoh_Mapohaway_a_masipolo’ay盲目的寡婦, title = Kawakawasan_ratoh_Mapohaway_a_masipolo’ay盲目的寡婦, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Kawakawasan_ratoh_Mapohaway_a_masipolo’ay盲目的寡婦} }">
    <S id="0">
        <FORM kindOf="original">== Rihaday ko 'orip no mapohaway masipolo'ay ato teloc == Iti:yaho ira ko cecay a masipolo'ay ci Awsap ko ngangan nira, tatosaay ato teloc a maro', i milikotan no kakita'an a pala a paloma to losay ko saka'orip nangra tatosa. Mangata to pinangan a mi'iloh to pala a pi'adopan romi'ad, sowal s akoya kapah: &quot;anini a mihecaan 'ilohen ita koya pala noya masipolo'ay&quot; saan ko kasasowal no kapah. Tayni i loma' ko kapah no niyaro' mingitangit to sapi'ilohaw to pala nona masipolo'ay, caay ka kakahyien ningra, milasosa' a somowal: &quot; aka akaa, ano 'ilohen ko pala ako lahedaw a sato ko 'emin a nipalomaan a losay, mafana' kamo to kanikaw no 'orip niyam malapakoyoc, omaan sato ko kaka'enen niyam&quot; han ningra koya kapah. 'Ilohen no kapah ko omah noya masipolo'ay Nikawrira, caka yoyang ko pingitangit noya kapah, &quot;fa'iaw! hayi han to kami&quot; han noya kapah a misaliyaliyaw a mingitangit,caay ka ka pisodod to mimiming. Saikoray to i,cato kapakafilo koya masipolo'ay, saowal sa: &quot;paci'eci sa kamo a mingitangit, hayda, katayra to&quot; han noya mapohaway a masipolo'ay a fafahiyan. Hemek sato koya kapah a ma'emin a tayra i pala, talaen kami haw fa'i!&quot; han nangra Mi'iloh to kaoya kapah toya pala no masipolo'ay, 'adihay ko 'a'adopen to pala, ira ko malonem, ira ko fafoy, ira ko roma a masamaamaanay a 'a'adopen maala mapanokay nangra.o tangal no 'a'adopen patayraen nangra iloma' noya cipalaay a masipolo'ay, o pinangan no 'orip ko pafatisay to tangal no 'a'adopen to cipalaay, o nano to'asan a pinangan ko matiniay pafatissay to cipalaay. Pafatis to 'a'adopen to cipalaay Sowal sa koya kapah: &quot;fa'iaw ! patayniay to kami to ni'adopan niyam, taynien ko patelian&quot; Selak han noya mapohaway a fa'i ko sikal i papotal, matengil to ko pipateli no kapah to pinapina a tangal no 'a'adopen i sikal. Tengil sa koya mapohaway a fa'i to ngiha' no pipateli no kapah i sikal, matomessay to ko sikal to masamaanay a tangal no 'a'adopen kiya saan a miharateng. Samangahen no kapah ko pafatis toya Masipolo'ay Sowal sa koya kapah: &quot;fa'iaw ! minokay to kami.&quot; sa miliyas. Naikoran noya kapah, tahidangen to noya fa'i ko teloc a misa'osi toya nitelian i sikal a tangal no 'a'adopen. Nikawrira, sowal sa koya teloc: &quot;Mamoaw! ikafekang no sikal cecaay aca ko tangal no 'a'adopen, o tanfal no malonem&quot; Sowal sa koya mapohaway fa'i: &quot;nengengen ako&quot; Odengan cecayay a macikcikay a tangal no malonem Kapkap han nira to kamay, so'elinay cecayay aca ko makapkapay a macikcikay ropeni'ay a tangal no malonem. Imatini sa a mafana' koya mapohaway a fa'i, oya matengilay a tepongtepong sanay a ngiha' o cecayay aca a tangal no malonem saliyaliyaw hananay noya kapah a mipateli i kafemag no sikal. Tada misamangahay to mapohaway a malitengay sa a mararom kina fa'i. Salangongo sa koya mapohaway fa'i: &quot;naw haenen a misapades ko pakoyoc, caka sini'ada to manikaway a tamdaw? cima hokiya koya mingitangitay mi'iloh to pala ako a tamdaw?&quot; Misaliway a mitolon pakacidal Nanoyanan sato a misaliway koya mapohaway a fa'i, mitangic to to'as ato kawas pacidal. Caka halafing, mararid to ko kakedal nona niyaro' to tolo a folad, ma'icang ko 'alo ato tefon, mafadi' ma'emin ko nipalomaan a losay,odengan to o pananoman a koreng ko mafowakay marakis ko nanom. Makedal to tolo a folad dengan oya mapohaway ko marakisay ko nanom Mafadi' ma'emin ko nipalomaan a losay no niyaro', odengan to o pananoman a koreng ko mafowakay marakis ko nanom. Sowal sa ko i niyaro'ay a tamdaw: &quot;fa'iaw ! nawhani o miso aca a nanom ko caay ka 'icang? Ono niyam sa i,awa ko mamamamang a nanom, sakapatayaw sato kami to so'aw.&quot; Tayni to loma' noya mapohaway a fa'i ko tamtamdaw no niyaro' a masasowal. Oya mapohaway a fa'i ato teloc silsilen nangra ko fokeloh italiyok no potal,misilsil to fokeloh somowal a miredek, ta paka'aroen ningra ko kapah: &quot;kapahaw a ma'emin kapitengil kamo, misa'eli kamo to nananomen a tayni, kapito! kapito! sa a misalisin,aira ko tata'angay a 'efo itini i niyaro' ita &quot; Misa'eli to nanom koya kapah Nami salisin koya masipolo'ay,caka pahoda, na lafiwfiw to ko fali, siya' sa a ma'orad,sapilaliwaw koya kapah macipat ko hemot i kamaro'an a fokeloh caka pakalowad. Taha cila a dada ko kasiya' no 'orad, aitira sa koya kapah a ma'emin ipotal a maro' a ma'opic.kalaadad han to noya kapah a ma'emin ko ka'opic. Siya' sa a ma'orad ma'opic koya kapah kalaadada han nangra Sowal sa koya fa'i to teloc: &quot;nengnengen ho koya ipapotalay a kapah&quot; Sowal sa koya teloc: &quot;mamoaw! aro' sanay, cowa ka tatemitemik, fohecalay to ko mata nangra&quot; Masadak tayra ipapotal koya mapohaway fa'i a mitolon: terep sato ko 'orad. Pohpohen to noya fa'i ko kapah pakalowad to a ma'emin. Sowal s akoya fa'i pasitira toya kapah: &quot;saamanay ko pisaharateng nomo ci'efo to matiniay&quot; Ano caay ka pilokes kamo itakowanan, yo caay ka cilafo kamo to matiniay, caay haw?&quot; han noya masipolo'ay a mapohaway a fa'i koya kapah a mapolong, ci'angi to koya kapah a ma'emin caacaay to ka piliyaw a misapades to cimacima a tamdaw. Sanoyanan sato awaay to ko misamsamay to matofiday tamdaw Sanoyanan sato awaay to ko misamsamay to matofiday tamdaw tona niyaro'. Toikor to i,itini i niyaro' no 'Amis a tamdaw, o kapah a masaselalay(masakapotay) a midipot to niyaro', milood to mi'ecoay a ada to niyaro', ira ko tayal no niyaro' o selal ko midemakay, mipalalan, misanga' to pialaan to nanom no omah. Itini i kailisinan misetik ko kapah to sapakaen to malitengay no niyaro', pakaen to malacaanay no niyaro', mipasifana' to larem a kapah to tayal no niyaro'. O lalengatan no masaselalay(masakapotay) konini. Oninian a kasaselal(kasakapot) ira ko mama no kapah ko mikomoday(o i tokaray han no Falangaw a niyaro'), ona mama no kapah mitengil to sowal no kakita'an ato komong no niyaro', oninian ko sakalacecay no niyaro madadipodipot awa ko tolas no riharday.o kasasiromaroma a lisin no niyaro' sahetoay o masakapotay ko tara'aya'ayaway a midemak, malotadamaanay a pinangan no 'Amis a Finacadan ko nini a ponka. itini i Kalinko o kakeridan no selal o &quot; mama no kapah&quot; han ko pangangan, itini i Posong o &quot; Itokaray&quot; hananay a pangan. == Pacefaday a tilid ==</FORM>
        <FORM kindOf="standard">== Rihaday ko 'orip no mapohaway masipolo'ay ato teloc == Iti:yaho ira ko cecay a masipolo'ay ci Awsap ko ngangan nira, tatosaay ato teloc a maro', i milikotan no kakita'an a pala a paloma to losay ko saka'orip nangra tatosa. Mangata to pinangan a mi'iloh to pala a pi'adopan romi'ad, sowal s akoya kapah: &quot;anini a mihecaan 'ilohen ita koya pala noya masipolo'ay&quot; saan ko kasasowal no kapah. Tayni i loma' ko kapah no niyaro' mingitangit to sapi'ilohaw to pala nona masipolo'ay, caay ka kakahyien ningra, milasosa' a somowal: &quot; aka akaa, ano 'ilohen ko pala ako lahedaw a sato ko 'emin a nipalomaan a losay, mafana' kamo to kanikaw no 'orip niyam malapakoyoc, omaan sato ko kaka'enen niyam&quot; han ningra koya kapah. 'Ilohen no kapah ko omah noya masipolo'ay Nikawrira, caka yoyang ko pingitangit noya kapah, &quot;fa'iaw! hayi han to kami&quot; han noya kapah a misaliyaliyaw a mingitangit,caay ka ka pisodod to mimiming. Saikoray to i,cato kapakafilo koya masipolo'ay, saowal sa: &quot;paci'eci sa kamo a mingitangit, hayda, katayra to&quot; han noya mapohaway a masipolo'ay a fafahiyan. Hemek sato koya kapah a ma'emin a tayra i pala, talaen kami haw fa'i!&quot; han nangra Mi'iloh to kaoya kapah toya pala no masipolo'ay, 'adihay ko 'a'adopen to pala, ira ko malonem, ira ko fafoy, ira ko roma a masamaamaanay a 'a'adopen maala mapanokay nangra.o tangal no 'a'adopen patayraen nangra iloma' noya cipalaay a masipolo'ay, o pinangan no 'orip ko pafatisay to tangal no 'a'adopen to cipalaay, o nano to'asan a pinangan ko matiniay pafatissay to cipalaay. Pafatis to 'a'adopen to cipalaay Sowal sa koya kapah: &quot;fa'iaw ! patayniay to kami to ni'adopan niyam, taynien ko patelian&quot; Selak han noya mapohaway a fa'i ko sikal i papotal, matengil to ko pipateli no kapah to pinapina a tangal no 'a'adopen i sikal. Tengil sa koya mapohaway a fa'i to ngiha' no pipateli no kapah i sikal, matomessay to ko sikal to masamaanay a tangal no 'a'adopen kiya saan a miharateng. Samangahen no kapah ko pafatis toya Masipolo'ay Sowal sa koya kapah: &quot;fa'iaw ! minokay to kami.&quot; sa miliyas. Naikoran noya kapah, tahidangen to noya fa'i ko teloc a misa'osi toya nitelian i sikal a tangal no 'a'adopen. Nikawrira, sowal sa koya teloc: &quot;Mamoaw! ikafekang no sikal cecaay aca ko tangal no 'a'adopen, o tanfal no malonem&quot; Sowal sa koya mapohaway fa'i: &quot;nengengen ako&quot; Odengan cecayay a macikcikay a tangal no malonem Kapkap han nira to kamay, so'elinay cecayay aca ko makapkapay a macikcikay ropeni'ay a tangal no malonem. Imatini sa a mafana' koya mapohaway a fa'i, oya matengilay a tepongtepong sanay a ngiha' o cecayay aca a tangal no malonem saliyaliyaw hananay noya kapah a mipateli i kafemag no sikal. Tada misamangahay to mapohaway a malitengay sa a mararom kina fa'i. Salangongo sa koya mapohaway fa'i: &quot;naw haenen a misapades ko pakoyoc, caka sini'ada to manikaway a tamdaw? cima hokiya koya mingitangitay mi'iloh to pala ako a tamdaw?&quot; Misaliway a mitolon pakacidal Nanoyanan sato a misaliway koya mapohaway a fa'i, mitangic to to'as ato kawas pacidal. Caka halafing, mararid to ko kakedal nona niyaro' to tolo a folad, ma'icang ko 'alo ato tefon, mafadi' ma'emin ko nipalomaan a losay,odengan to o pananoman a koreng ko mafowakay marakis ko nanom. Makedal to tolo a folad dengan oya mapohaway ko marakisay ko nanom Mafadi' ma'emin ko nipalomaan a losay no niyaro', odengan to o pananoman a koreng ko mafowakay marakis ko nanom. Sowal sa ko i niyaro'ay a tamdaw: &quot;fa'iaw ! nawhani o miso aca a nanom ko caay ka 'icang? Ono niyam sa i,awa ko mamamamang a nanom, sakapatayaw sato kami to so'aw.&quot; Tayni to loma' noya mapohaway a fa'i ko tamtamdaw no niyaro' a masasowal. Oya mapohaway a fa'i ato teloc silsilen nangra ko fokeloh italiyok no potal,misilsil to fokeloh somowal a miredek, ta paka'aroen ningra ko kapah: &quot;kapahaw a ma'emin kapitengil kamo, misa'eli kamo to nananomen a tayni, kapito! kapito! sa a misalisin,aira ko tata'angay a 'efo itini i niyaro' ita &quot; Misa'eli to nanom koya kapah Nami salisin koya masipolo'ay,caka pahoda, na lafiwfiw to ko fali, siya' sa a ma'orad,sapilaliwaw koya kapah macipat ko hemot i kamaro'an a fokeloh caka pakalowad. Taha cila a dada ko kasiya' no 'orad, aitira sa koya kapah a ma'emin ipotal a maro' a ma'opic.kalaadad han to noya kapah a ma'emin ko ka'opic. Siya' sa a ma'orad ma'opic koya kapah kalaadada han nangra Sowal sa koya fa'i to teloc: &quot;nengnengen ho koya ipapotalay a kapah&quot; Sowal sa koya teloc: &quot;mamoaw! aro' sanay, cowa ka tatemitemik, fohecalay to ko mata nangra&quot; Masadak tayra ipapotal koya mapohaway fa'i a mitolon: terep sato ko 'orad. Pohpohen to noya fa'i ko kapah pakalowad to a ma'emin. Sowal s akoya fa'i pasitira toya kapah: &quot;saamanay ko pisaharateng nomo ci'efo to matiniay&quot; Ano caay ka pilokes kamo itakowanan, yo caay ka cilafo kamo to matiniay, caay haw?&quot; han noya masipolo'ay a mapohaway a fa'i koya kapah a mapolong, ci'angi to koya kapah a ma'emin caacaay to ka piliyaw a misapades to cimacima a tamdaw. Sanoyanan sato awaay to ko misamsamay to matofiday tamdaw Sanoyanan sato awaay to ko misamsamay to matofiday tamdaw tona niyaro'. Toikor to i,itini i niyaro' no 'Amis a tamdaw, o kapah a masaselalay(masakapotay) a midipot to niyaro', milood to mi'ecoay a ada to niyaro', ira ko tayal no niyaro' o selal ko midemakay, mipalalan, misanga' to pialaan to nanom no omah. Itini i kailisinan misetik ko kapah to sapakaen to malitengay no niyaro', pakaen to malacaanay no niyaro', mipasifana' to larem a kapah to tayal no niyaro'. O lalengatan no masaselalay(masakapotay) konini. Oninian a kasaselal(kasakapot) ira ko mama no kapah ko mikomoday(o i tokaray han no Falangaw a niyaro'), ona mama no kapah mitengil to sowal no kakita'an ato komong no niyaro', oninian ko sakalacecay no niyaro madadipodipot awa ko tolas no riharday.o kasasiromaroma a lisin no niyaro' sahetoay o masakapotay ko tara'aya'ayaway a midemak, malotadamaanay a pinangan no 'Amis a Finacadan ko nini a ponka. itini i Kalinko o kakeridan no selal o &quot; mama no kapah&quot; han ko pangangan, itini i Posong o &quot; Itokaray&quot; hananay a pangan. == Pacefaday a tilid ==</FORM>
    </S>
</TEXT>