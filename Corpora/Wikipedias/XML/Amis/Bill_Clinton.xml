<?xml version="1.0" ?>
<TEXT id="Wiki_Amis_Bill_Clinton" xml:lang="pwn" source="Paiwan Wikipedia, article: Bill_Clinton" copyright="CC BY-SA" citation="Bill_Clinton. (2024, November 18). In Wikipedia [Paiwan]. https://pwn.wikipedia.org/wiki/Bill_Clinton" BibTeX_citation="@misc{Wiki_pwn_Bill_Clinton, title = Bill_Clinton, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Bill_Clinton} }">
    <S id="0">
        <FORM>Ci Wiliyem Cyefoson Kelinton (Ikiris a sowal:Willian Jefferson Clinton), Itini i 1946 a mihecaan, saka falo a folad, saka safaw falo a romi'ad ko kahofocan ningra. manga'ay a panganganen to Piel Kelinton (Ikiris a sowal:Bill Clinton), O fing kosi(pinkosi) ato sipikowan to sici no Amilika cingra, mararid cingra a malasakowan no tapang no Arkansas a kanatal, nai 1979 a mihecaan tangasa to1981 a mihecaan, nani 1983 a mihecaan tangasa to 1992 a mihecaan, malatapang sawaraan no Amilika, o saka sepat polo' ira ko tosa a rayray, nai 1993 tangasa to 2001 a mihecaan. Itini i 1975 a mihecaan, mararamod aci Hillary Kelinton, cecay ko wawa nangra to fafahiyan, ci Chelsea ko ngangan ningra. O tadakapah ho ci Kelinton, o safa ho ni Theodore Roosevelt Jr. aci John F. Kennedy, kaemang ho malatapang to cingra. kahofocan I 1946 a mihecaan saka falo a folad safaw siwa a romi'ad ko kahofocan ni Bill Kelinton, i pipaisingan a hofocen cingra, so linay a ngangan i ci William Jefferson Blythe III, o mipacakayay ko mama ningra, i 'ayaw no kahofoc to saka tolo a folad i, masongtol no paliding a mapatay ko mama ningra. hofoc han ho ci Bill Kelinton i, sacecay sa ko ina ningra a midipot a mipalatamdaw cingraan, mafana' a minanam to samaanen a midipot sanay a tayal, hiday han no ina ningra a papidipot to akong aci amaan, o mipacakayay to maamaan cangra, itiya ho, adihayay ko mali'angay to caay ka lecad ko fanges a tamdaw, oya akong aci ama: ni Bill Kelinton i, makakanga'ay to roma a finacadan, damsay ko pinangan nangra. I 1950 a mihecaan, misawad to ko ina ni Bill Kelinton naipitilidan no kangkofo i, caay ka halafing, mararamod to aci Roger Clinton, o ina aci Roger Clinton to ko midipotay ci Bill Kelinton, safaw lima to ko mihecaan ningra i, mafalic to ko ngangan, o tadangangan ningra to ci Kelinton hananay. O kato'as ni Bill Kelinton, caay ka fangcal, o mali'angay ko padek a mama ningra, ano komaen to 'epah a malasang ko mama ningra i, miseti'ay milokesay to ina ningra, masafaya' no padek a mama ca Bill Kelinton a malakaka, safa ni Bill Kelinton ci Roger Clinton Jr. awaay ko karariting nangra a tatosa, caay kalecad ko mama nangra. palatamdaw Itini i Wonsing hananay a tokay, iraay ko Sen ye han Tinsokiw a kwo syaw, Lan po kwo syaw ato takaraway a pitilidan, itini ci Bill Kelinton a mitilid, O cifenekay, ci tanengay mafana' cingra a mikerid to kapot, maolah cingra to kakeng ano eca, o radiw. Mikapot cingra to yofayof no pitilidan, mafana' cingra a miiyof to sa ke se fong hananay a lalosidan, o saidahiay no kanatal no kakeng cingra, ciharateng cingra, manga'ay kako a malatapang nonini a yofayof saan cingra, nikaorira patiri saan cingra to niyah a tireng, sowal sa: Ya safaw enem ho ko mihecaan no mako i, ciharateng kako a mamikapot to ho ko ing a 'orip. Maolah kako to kakeng, fangcal ko pinangan no mako, nika, mafana' kako, caay ka lecad ci John William Coltrane anca ci Stanley Getz,a tahada'oc. Cifaloco' kako a malaising, manga'ay kako a malasafangcalay a ising, nika, mafana' kako, caay ka lecad ci Michael Debakey kako a tahada'oc. Nikaorira, mafana' kako, manga'ay kako a midama mikapot matayal to saki'alomanay a finacadan no mako. Itiya to 1963 a mihecaan, safaw pito ho ko mihecaan ni Bill Kelinton, iraay ko tosa tata'akay tadamaanay a demak, cifaloco' to cingra a mikapot to mamatayal to demak no finawlan. Saka cecay i, makaka'araway to tapang ci Johh F.Kennedy, O tay pyaw no kapah cingra a mami'araw to loma' no tapang. Saka tosa a demak, o pakatengil ningra to kimad ni Martin Luther King Jr. ira sa ko paratoh ko kimad no mira to &quot;iraay ko lemed no mako&quot;. Ona tosa a demak, cifaloco' to cingra a mamidemak to demak no finawlan. Pakalayap to ci Bill Kelinton to takaraway a saway no picodadan i 1968 a mihecaan, itini ho i pitilidan, malamatayalay ni hon ko ing ci James William Fulbright, mafanafa' a midemak mipadang to tapang ningra. I 1969 saka moetep a folad mikapot to sapipalasawad to a mala'ada, itiya to a mihedot to mowa, nikaorira, caay ka pihedot kako sanay ko sowal ningra. Marepon to ko pitilid i ta'akayay a pitilidan i, micomod to i Yale Law a pitilidan a minanam to tadamaanay a tatiliden, 1973 a mihecaan pakalayap to cingra to sarikec to Pwo se no saway to picodad. raramod Itini ho i Yale Law a pitilidan, mangangohah ato ci Hillary Diane Rodham, caay ka halafin mataloma mararamod cangra toya 1975 a mihecaan, cecayay to fafahiyan a wawa nangra, ci Chelsea Victoria Clinton ko ngangan no wawa nangra, itini i 1980 a mihecaan a hofocen. O 'orip to pakainiay i sici Itini to i A ken se tata'akay a pitilidan, pasifana' ci Bill Kelinton to no rikec a rayray i, 1976 a mihecaan malatapang no A ken se no kitakit, o kapolongan no kicacan hananay cingra, i 1978 a mihecaan malatapang tono A ken se cingra, itiya yo kaemang ho o kapah ho cingra, tolo polo' ira ko tosa ko mihecaan ni Bill Kelinton itiya. Sa'ayaw ningra a malatapang no A ken se i, matikeda ningra ko adihayay a demak, misetek to koesitay caay ka filo ningra a kayki, nikaorira, cifaloco' cingra to nika aka ka i A ken se a mipatireng to nan ming ing hananay, caay ka kahi kaya Cong tong ci Jimmy Carter, sanaw 'aloman ko tamdaw caay kaolah to min cu tang. Oya to fafahi ni Bill Clinton i, misaharaterateng, ano caay paketingen ningra ko ngangan no fa'inay ningra ci Kelinton, 'alomanay ko mapili'ay cingraan, o tada malokesay to a fafahiyan a han nangra a mapo'i ci Hillary Diane Rodhaman. tahapinangan </FORM>
    </S>
</TEXT>
