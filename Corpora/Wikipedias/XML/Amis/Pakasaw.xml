<?xml version="1.0" ?>
<TEXT id="Wiki_Amis_Pakasaw" xml:lang="pwn" source="" copyright="" citation="" BibTeX_citation="">
    <S id="0">
        <FORM>Pakasaw (kuwaping a sowal: ) O pakasaw hananay i sa'amisana kasa'etal no 'Amis i, oya mamiselal a pakarongay, pakonglinen no kafafaw a selal ko mira i papotal no niyaro', maedeng cecay a lipay anca mo tep a romi'ad. O nikonglinan i, ira ko ipapotalay a miki'orip, mi'adop, ;odot, radiw, lisin, kero, mikasoy, misaloma', misanga' to lalan, paamekang......o maamaaan a saki'orip a tayalan. Tona pikonglinan a romi'ad i, sapoeneren ko faloco' a minanam, milicay to kafokilan. Cowa kanga'ay a miala to kakaenen nai loma' a tayra tora pikonglinan, o nikaenan naira i, saheto o nialaan i omaomahan, ngosngos hananay anca tangtangan to hasapaterep to cahiw no tiyad. Ira ko paysin to nikaenan toya pikonglinan a romi'ad, o dateng i, o dengan o lapot no konga, awakay no tali ato kacipa'ay ko nga'ayay a kaenen. Ya papah no dateng ato foting i, cowa kanga'ay a kaenen. O sapipa'icel to faloco' no tamdaw kona pilalang to kakaenen, roma sato tona pilalang to dateng no palapalaan i, hay misa'icel ko kapah a mi'adop sanay ko patosokan nona demak. Ona pikonglin deng o pipalatamdaw to pakarongay to saki'orip i palapalaan. </FORM>
    </S>
</TEXT>
