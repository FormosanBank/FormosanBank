<?xml version="1.0" ?>
<TEXT id="Wiki_Amis_Misaponis" xml:lang="pwn" source="Paiwan Wikipedia, article: Misaponis" copyright="CC BY-SA" citation="Misaponis. (2024, November 18). In Wikipedia [Paiwan]. https://pwn.wikipedia.org/wiki/Misaponis" BibTeX_citation="@misc{Wiki_pwn_Misaponis, title = Misaponis, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Misaponis} }">
    <S id="0">
        <FORM> Misaponis saponis.O no sakizaya a lisin,Tangasa i 2010 a mihecaan,ca'ay kasawad no Copo,Ciwidiyan,Karoroan ato Cirakayan ko saponis hananay a lisin. No Ciwidiyan a pisaponis i herek no pilisinan,I ayaw no pilisinan cacay a lipay miteker ko fainay no loma',nikala to koyay,tengaan ato tikolac iri,id'id' han a patala to lisin,sakalahok ato sapalafan i pilisinan. Na milisin to cila(dafak),misatonor ko loma'ay.Ta ;miala to nafi ato misalidong i saowac(alo) to kakalahokan a patala' to fafainay.O fafainay sato iri,maratar a talalotok a milido hanipihodoc hato to taker(talakal).O nikala' tiya remi'ad 'emin han a sikalahok,solsol han ko titi ato ayam a misafel(tangtang), pasisi sato to ayam ato titi,sipakamato'asay a pasisi,pasolotongay a masisi,corok han tangasa i nipaemin no solsol a titi.Yo pasisi to titi,pakongko ko matoa'say a pakafana' to demak lisin ato lolon no to'as. Pisaponisan a remi'ad,Ira ko mita'lifay no cimacima,katien a palafang.Pisaponisan madengayto a remadiw to radiw no sakalalikid,hanipinanam hato kelo no sakalalikid,mahaen ko saponis hananay. No copo a niyaro' o foting ko sapisaponis.</FORM>
    </S>
</TEXT>
