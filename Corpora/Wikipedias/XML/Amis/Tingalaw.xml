<TEXT id="Wiki_Amis_Tingalaw" xml:lang="pwn" source="" copyright="" citation="" BibTeX_citation="">
    <S id="0">
        <FORM>O ngangan no Tingalaw Tingalaw , masilsil i sa'amisan no ka'etip ko Tingalaw no Fakong ko Tingalaw. sowal sa no holam ko . saka saan i, o Tingalaw han, itiyaho, ano mangalay kiso tarya i Fata'an ato tayni i Fkong matafesiw itini. nikaorira itina ho how i awaay ho ko picakayan to nanom, yo romakat a finawlan ma'araway koya Ding Zilou'alo. sapipahanhanaw cangra itini how i, maso'away ko tamdaw, tayraay i alo' minanom. wa:ta tingalaway ko nonom no 'alo, i kawanan no Ding Zilou a pala sa mapangangan na to'as to Tingalaw. O kasiikedan no niyaro' kaitiraan no Tingalaw, ira ko satingalaw sanay a 'alo. adihay ko 'a'adopen itini na lotok. masapi:nang a ma'araw ko fo'is to dadaya itini. i kawili no 'alo ko pisaopoan naira. itini i o tapang no Pacidal a ngasaw, o sakata'angay a ngangasawan no pangcah. i kawanan no Ding zi lo 'alo a pala, o litapangan no Pacidal a ngasaw kora apala. Tangasa to anini, malopisak to i kasaniyaro' no pasaetip ko Pangcah, miliyas to niyaro' ato kaliomahan, nengneng han ko tamdaw no niyaro' caay to ka papina, awaay to ko karaawaw sonisoni a matengil. O nikalopisak no Tingalaw Itiniay i Fengbin Cen no Hualien ko Tingalaw a niyaro', 150 ko sa'osi no parod no loma', 398 ko sa'osi no tamdaw. 92 ko ka'aloman no Yincomin, polong han i, 367 ko tamdaw; o roma sato i, 8 ko ka'aloman no roma a finacadan, polong han i, 31 ko tamdaw. O pa sin to no ka'aloman no tamdaw no kasafinacadan i, ko Amis 88 , roma 5 . O finacadan no Yincomin O pasawalian a Pangcah, o sa'alomanay a finacadan no Yincumin, itini i nowalian a lotok, mililis to riyar, mifater to Kalingko na itira i Fakong talatimol tangasa i Madawdaw, saka pasawali a Pangcah han. O pito'oran no finawlan O pito'oran ko finawlan no Tingalaw i, itini a niyaro' i tosatosa ko nipatirengan a kiwkay a maneneng. O pito'oran nira i o tingsikiw ato kirisito kiw.</FORM>
    </S>
</TEXT>
