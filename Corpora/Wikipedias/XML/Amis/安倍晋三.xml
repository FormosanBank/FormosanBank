<?xml version="1.0" ?>
<TEXT id="Wiki_Amis_安倍晋三" xml:lang="pwn" source="Paiwan Wikipedia, article: 安倍晋三" copyright="CC BY-SA" citation="安倍晋三. (2024, December 07). In Wikipedia [Paiwan]. https://pwn.wikipedia.org/wiki/安倍晋三" BibTeX_citation="@misc{Wiki_pwn_安倍晋三, title = 安倍晋三, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/安倍晋三} }">
    <S id="0">
        <FORM kindOf="original">安倍晋三Apiesinco , Takaray sowal I 1954 miheca saka 9 folad saka 21 romi'ad sofocen, o mikapotay to Ciyuminsiyuto , o Sosiyan no Dipon. O tada no sieci a loma' ko laloma'an ni Apiesinco,o winaay a faki ira ci Kisinoposki aci Satoisaku , sa ira ko sowal cecay a laloma'an tatolo ko malatapangay. o akong ningra malakiingay,wama ningra malatapangay no sifo. I 1982 miheca satapang misinkiw,28 ho ko mihecaan ningra, i 1993 miheca pakaala to sinkiw nani Yamakuci kowan a lipoiing, i 2006 miheca tahira i 2007 miheca miceror ci Koicumi Ciyuiciro mala solitaycin, cecay miheca ciadada to tinai' sawad sa malatapang. I 2012 miheca saka9 folad, miliyaw heca maala mala solitaycin, tahira i 2020 miheca saka8 folad saka 28 romi'ad malaliyaw koya tinai' a adada, laheci sato a misawad mala solitaycin. Ono ka'emangan ho a 'orip ato pitilid I 1954 miheca saka 9 folad saka 21 romi'ad i Tokyu a sofocen, o tatapangan a niyaro' itiraay i Yamakuci kowan, o aniniay a Ciyomon-si.o wama ningra i na malatapangay no sifo yo mala solitaycin ci Nakasoni-Yasuhiro , o wina ci Kisi-yoko o dengan wawa ni Kisi-noposuki, tatoloay malikaka, nano mamangan minengneng to kala tapang no wama ato faki. Mitilid ho i kaocong, o kakaolahan a kamok o cili(palapalaan) , yo misawad to nani kaocong micomod i Sikitaykaku i Tokyo(成蹊大學;せいけいだいがく,Seikei University)mihatatanam to sieci, 1977 miheca malepon to ko pitilid i taykaku, tayra i Amirika mikinkiw to sieci,mafatad ko mihecaan sawad sa a mitilid minokay i Dipon. 1979 miheca matayal i Kopi-Misamaraday. To cila a mihecaan satapang to a misinkiw to sieci, mararid a matayal tono sifo a demak. O lalengatan a makuwang mipatay Ira ko sinkiw no Dipon I 2022miheca saka 7 folad saka 10 romi'ad to Fafa'eday-Pikaykian a iing,mipadang i Apie to niyahan a kasafelaw i Nara mikimod i lawac no lalan,makuwang matama i li'er ato falohang i faloco', tangsolan pakahikoki patayra i paisingan a micaloh paising, toya romi'ad herek no lahok 17:03 ko toki mila'eto to sera' 67 ko mihecaan ningra. Oya mikuwangay a tamdaw o sofitay no riyar ci Yamakami ticiya macepet itira to toya pikuwangan ningra.ona Yamakami hananay a fainayan a kapah to wawa ho mapatayay to ko wama ningra, 1980 miheca a sofocen, anini 41 ko mihecaan,2002 miheca saka 12 folad mitilid i Nakasaki kowan, misawad i, misikan malasofitay no riyaran,nani 2003 miheca tahira i 2005 miheca ko kalasofitayan i riyar. O sowal ni Yamakami to tayhin, micokeray ci Apie to Malacecayay-Pitooran, orira ko sakaci'inter ako ci Apiean sanay. Ona pitooran i,o nani Hankoay matenak tayni i Dipon, o ngangan nona pitooran " ; Hanko a sowal:세계평화통일가정연합), o 'aiaway a ngangan o 統一教hananay. Mapinko ko loma' to sapakifo o wina ni Yamakami o salikaka nona kiwkay, na micomod ko wina ningra tona pitooran mapaci'ci no kiwkay a papipakifo to adihayay a payso,mapaliwalay to tosa a loma' to sapakifo aca, i 2002 miheca patalahekal to kapinko no loma no tireng. O kaka sa ningra halafin ko kaciadada cato ka pakahadidi to mikiyamay a 'orip kinapatay sanay to, ona sa ci Yamakami yo itira ho i kalasofitayan ciharateng to sakapatayaw. O roma a sowal no salikaka, mipatangicay ho ko kiwkay a papi'aca to masamaamaanay dafong ni paliwalan no kiwaky, ano adihay ko pi'aca adihay ko ka hepol no raraw sanay ko sowal no kiwkay, maholac to ko mina'angan a payso, o sak'orip to awa to, orasaka liyas sanay to to kiwkay. I 2021 miheca i karafawfawan,ira ko demak nona kiwkay to "kasatateko no rihaday a kakarayan" sanay a demak, manengneng ningra i wangro(cacalayan) mikimad ci Apie to salikaka nona pitooran, o malasalikakaay a widang nona kiwkay ci Apie han sa ko piharateng tongal sa ko ka rokrok no faloco, ni Yamakami. 2022 miheca saka 7 folad saka 11 romi'ad o kakeridan no Malacecayay-Pitooran ci Tanaka Tomihiro mipasowal to simpon kisiya: 1. Oya mikuwangay mipatay ci Apiean a tamdaw ci YamakamiTacuya cowa ko salikaka no kiwkay, awaay ko kafana'an to kaira ningra a tayni mikapot to saopo no salikakak. 2. O win ani Yamakami-Ticuya i 1998 miheca micomod to kiwkay, inanengay a tayni i kiwkay, mikapot heca to kalosaopo no kiwkay tahira i 2009 miheca. Toikor awa sanay a papising, nikawrira, pisatapangan no aniniay a miheca cecay folad kinacecay a ira tayni mikapot to demak no kiwkay. 3. O pipakifo no salikaka to kiwkay ira ko "kalofolad a pakifo", "pakifo to pilipayan", "cawa ka pangangan a pakifo" ko kasasiiked, itiya ho iraay ko tata'akay a pakifo a salikaka, nikawrira, cowa ka paci'eci ko kiwkay. 4. Mafana'ay ko kiwkay to kapinko no laloma'an no wina ni Yamakami-Ticuya, nikawrira, caay ka laheci ko kafana' no kiwkay to hakowaay ko pakifo, mamanay mapinko ko loma. O pakayniay to pakifo a demak misolapay to ko tayhin, o tayhin sao ko mamafana' tonini ca to ka somowal kako itini.</FORM>
        <FORM kindOf="standard">安倍晋三Apiesinco , Takaray sowal I 1954 miheca saka 9 folad saka 21 romi'ad sofocen, o mikapotay to Ciyominsiyoto , o Sosiyan no Dipon. O tada no sieci a loma' ko laloma'an ni Apiesinco,o winaay a faki ira ci Kisinoposki aci Satoisako , sa ira ko sowal cecay a laloma'an tatolo ko malatapangay. o akong ningra malakiingay,wama ningra malatapangay no sifo. I 1982 miheca satapang misinkiw,28 ho ko mihecaan ningra, i 1993 miheca pakaala to sinkiw nani Yamakoci kowan a lipoiing, i 2006 miheca tahira i 2007 miheca miceror ci Koicomi Ciyoiciro mala solitaycin, cecay miheca ciadada to tinai' sawad sa malatapang. I 2012 miheca saka9 folad, miliyaw heca maala mala solitaycin, tahira i 2020 miheca saka8 folad saka 28 romi'ad malaliyaw koya tinai' a adada, laheci sato a misawad mala solitaycin. Ono ka'emangan ho a 'orip ato pitilid I 1954 miheca saka 9 folad saka 21 romi'ad i Tokyo a sofocen, o tatapangan a niyaro' itiraay i Yamakoci kowan, o aniniay a Ciyomon-si.o wama ningra i na malatapangay no sifo yo mala solitaycin ci Nakasoni-Yasohiro , o wina ci Kisi-yoko o dengan wawa ni Kisi-noposoki, tatoloay malikaka, nano mamangan minengneng to kala tapang no wama ato faki. Mitilid ho i kaocong, o kakaolahan a kamok o cili(palapalaan) , yo misawad to nani kaocong micomod i Sikitaykako i Tokyo(成蹊大學;せいけいだいがく,Seikei University)mihatatanam to sieci, 1977 miheca malepon to ko pitilid i taykako, tayra i Amirika mikinkiw to sieci,mafatad ko mihecaan sawad sa a mitilid minokay i Dipon. 1979 miheca matayal i Kopi-Misamaraday. To cila a mihecaan satapang to a misinkiw to sieci, mararid a matayal tono sifo a demak. O lalengatan a makowang mipatay Ira ko sinkiw no Dipon I 2022miheca saka 7 folad saka 10 romi'ad to Fafa'eday-Pikaykian a iing,mipadang i Apie to niyahan a kasafelaw i Nara mikimod i lawac no lalan,makowang matama i li'er ato falohang i faloco', tangsolan pakahikoki patayra i paisingan a micaloh paising, toya romi'ad herek no lahok 17:03 ko toki mila'eto to sera' 67 ko mihecaan ningra. Oya mikowangay a tamdaw o sofitay no riyar ci Yamakami ticiya macepet itira to toya pikowangan ningra.ona Yamakami hananay a fainayan a kapah to wawa ho mapatayay to ko wama ningra, 1980 miheca a sofocen, anini 41 ko mihecaan,2002 miheca saka 12 folad mitilid i Nakasaki kowan, misawad i, misikan malasofitay no riyaran,nani 2003 miheca tahira i 2005 miheca ko kalasofitayan i riyar. O sowal ni Yamakami to tayhin, micokeray ci Apie to Malacecayay-Pitooran, orira ko sakaci'inter ako ci Apiean sanay. Ona pitooran i,o nani Hankoay matenak tayni i Dipon, o ngangan nona pitooran " ; Hanko a sowal:세계평화통일가정연합), o 'aiaway a ngangan o 統一教hananay. Mapinko ko loma' to sapakifo o wina ni Yamakami o salikaka nona kiwkay, na micomod ko wina ningra tona pitooran mapaci'ci no kiwkay a papipakifo to adihayay a payso,mapaliwalay to tosa a loma' to sapakifo aca, i 2002 miheca patalahekal to kapinko no loma no tireng. O kaka sa ningra halafin ko kaciadada cato ka pakahadidi to mikiyamay a 'orip kinapatay sanay to, ona sa ci Yamakami yo itira ho i kalasofitayan ciharateng to sakapatayaw. O roma a sowal no salikaka, mipatangicay ho ko kiwkay a papi'aca to masamaamaanay dafong ni paliwalan no kiwaky, ano adihay ko pi'aca adihay ko ka hepol no raraw sanay ko sowal no kiwkay, maholac to ko mina'angan a payso, o sak'orip to awa to, orasaka liyas sanay to to kiwkay. I 2021 miheca i karafawfawan,ira ko demak nona kiwkay to "kasatateko no rihaday a kakarayan" sanay a demak, manengneng ningra i wangro(cacalayan) mikimad ci Apie to salikaka nona pitooran, o malasalikakaay a widang nona kiwkay ci Apie han sa ko piharateng tongal sa ko ka rokrok no faloco, ni Yamakami. 2022 miheca saka 7 folad saka 11 romi'ad o kakeridan no Malacecayay-Pitooran ci Tanaka Tomihiro mipasowal to simpon kisiya: 1. Oya mikowangay mipatay ci Apiean a tamdaw ci YamakamiTacoya cowa ko salikaka no kiwkay, awaay ko kafana'an to kaira ningra a tayni mikapot to saopo no salikakak. 2. O win ani Yamakami-Ticoya i 1998 miheca micomod to kiwkay, inanengay a tayni i kiwkay, mikapot heca to kalosaopo no kiwkay tahira i 2009 miheca. Toikor awa sanay a papising, nikawrira, pisatapangan no aniniay a miheca cecay folad kinacecay a ira tayni mikapot to demak no kiwkay. 3. O pipakifo no salikaka to kiwkay ira ko "kalofolad a pakifo", "pakifo to pilipayan", "cawa ka pangangan a pakifo" ko kasasiiked, itiya ho iraay ko tata'akay a pakifo a salikaka, nikawrira, cowa ka paci'eci ko kiwkay. 4. Mafana'ay ko kiwkay to kapinko no laloma'an no wina ni Yamakami-Ticoya, nikawrira, caay ka laheci ko kafana' no kiwkay to hakowaay ko pakifo, mamanay mapinko ko loma. O pakayniay to pakifo a demak misolapay to ko tayhin, o tayhin sao ko mamafana' tonini ca to ka somowal kako itini.</FORM>
    </S>
</TEXT>