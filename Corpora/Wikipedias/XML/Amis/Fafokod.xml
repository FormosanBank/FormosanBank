<?xml version="1.0" ?>
<TEXT id="Wiki_Amis_Fafokod" xml:lang="pwn" source="" copyright="" citation="" BibTeX_citation="">
    <S id="0">
        <FORM> Fafokod:(Ngayngay a sowal:Tûng hò hiông :Tong hô hiong) O itiraay i saka'amis no sawalian no Posong kowan, isaka'amis malafiyaway ato Kongpo siyang no Kalinko kowan, i saka'amis no sawalian madado'edo ato Madawaw(Cenkong cen), isakawalian o Taypinyang riyar, saka'etipan o Fanaw, Kuwansang(Takofan) ato Sikano, isakatimolan o Pinan siyang(Puyuma ). O Fafokod i, itiraay i sawalian no Lilis no Riyar lotok, ona Fafolod sahetoay o 'apilis no lotok ko pala, mahaop ko 60 , sakilacen o i lilisay no riyar a pala ato i masadangahay a pala; ona i lilisay no riyar a pala o mamangay a 'apilis ato masatokaray dafdaf i lawac no riyar, o ikakaay ko kacemahad itini; o masadangahay a pala ira ko nani katimolan tara'amis a 'alo, masahefohefongay ko pala. o kakarayan o fa'edetay a kafodo'an a kakarayan. o saka'orip no finawlan o maomahay, o 'Amis a tamdaw ko sakakaay, orasaka ono 'Amis a sowal ko niyaro'ay a hasowal. Rikisi O katelang a ngangan no Fafokod o nani sowal no 'Amis to &quot;marongarong&quot;, ona ngangan ono katelangay ngangan no &quot;marongarong 'alo&quot;; ona kaitiraan i o kacacamolan no nanom ato nanom no riyar, orasaka adihay ko foting a maro' itini, kalapitafokodan no fainayan to romi'ami'ad, nornor sato ora tafokod mafalic mapangangan to &quot; Fafokod&quot;. Yo pikowanan ho no Mancin ono Puyuma kowan ato tangsolay kowan no Posong kowan. I 1920 miheca mapatireng ko Kofa no 'Atolan, 1937 miheca mafalic to &quot; 'Atolan niyaro' a ngangan, o Singko kowan no Posong sakowan ko mikowanay. ikor to no Sakatosa Lalood, mapangang to 'Atolan siyang no Posong kowan, toikor to i mafalic heca tono aniniay a ngangan to Tonghe siyang tahanini. O katelang a kayakay no Fafokod itiyay ho i 1920 miheca a mapatireng, o &quot;tadamaanay a kayakay nai Posong tahira i Fata'an&quot; konini, ona kayakay itiyayay ho i 1917 miheca a misatapang a misanga', o kilang a kayakay, orasaka o mafana'ay tono kilang a sayxo ci Yosida ko citodongay a misanga', orasaka pangangan han to &quot;Yosida kayakay&quot;. O lalengatan no ngangan no Fafokod ira ko tosa a sowal: Mialaay to ngangan Marogaron 'alo, o romakatay tona pala kona 'alo talariyar. Mialaay to sa'ayaway niocoran a tapang no kofa ci Cen Ci ciang tora pecih no a tilid, o sa i, o 'alo ko tatodong nonini, sa pangangan han to Tonhe sanay. Nikawrira o sowal no sakakaay wawa ni Cen Ciciyang ci Cen Ci yie: itini i Tonghe siyang iraay ko makapahay a 'alo romakat pasiwali talariyar, o mama ako o sa'ayaway a tapang no kofa, matatama to ngangan no mama ako tora sanay, malasasowalen han to no finawlan konini, o nani nganganay no mama ako sanay a ratoh cowa ko so'elinay, sanay.(2021 miheca saka 3 folad saka 12 romi'ad a sowal ni Cen Ci yie.) Tamdaw O pisa'osi no kosika no Singko ato citodongay tono kalotamdaw a demak no Posong kowan, i 2023 miheca saka 2 fold o polong a parod no Fafokod ira ko 3700 ko parod, latek ira ko 8000 ko tamdaw, o sa'ayaway ko tamdaw a niyaro' o Sangte niyaro' dengan 258 ko tamdaw, o sakakaay ko tamdaw o 'Etolan niyaro' ira ko 2,309 ko tamdaw. ona Sangte niyaro' o sa'ayaway ko tamdaw a niyaro itini kowa no Posong. 70 ko ka'aloman no Yincomin, polong han i ira ko 784 ko tamdaw; o roma sato i, 30 ko ka'aloman no roma a finacadan, polong han i ira ko 343 ko tamdaw. O kasakilac no ka'aloman no tamdaw no kasafinacadan i, o 'Amis mahaop ko 66 , Paiwan1 , Puyuma1 , roma1 . Sieci O malatapangay nano satapangan: Faco no sieci O kofa no Fafokod: O sakakaay a citodongay to demak no polong no Fafokod, pakitinien i faco no Conghuwa minko sieci o no etal a niyah pikowan a citodongay sakowan ko ninian, patokeded han o matayal to nipatorodan no Posong kowan ato no Sakakaay Sifo, o mitomadaway a sakowan o Kinsifo no Posong. O tapang no kofa o nisinkiwan no polong a finawlan no Fafokod, sepat miheca a rekad ko katayalan, manga'ay to a paradid ano pakaala to sinkiw to kinacecay.O kofa mipatireng to sakadademak a kayki, o sakakaay misetekay to hadademaken a sakowan kona kayki, i la'eno no tapang no kofa ira ko lima a ka ato tolo ko si polongen falo ko citodongay to hatayal, ato siwa ko mikotoday a mamatayal. O kalomaocan no taypiyaw no Fafokod: O sakakaay naifaloco'ay sakowan no finawlan, mapaocor ko taypiyaw misanga' to rikec ato mitomadaw to tayal no kofa. Sepat miheca ko rekad katayalan no taypiyaw, manga'ay a pararid ano pakaala to sinkiw. O polong no taypiyaw papitoay ko tamdaw, o sakilac i, itiraay i sakacecay a pisinkiwan etal tatolo ko taypiyaw, i sakatosa etal a pisinkiwan sasepat ko taypiyaw, i sakatosa etal a pisinkiwan a Dafdafay Yincumin ira ko sasepat, o kakeridan ato sadama kakeridan no pikaykian no taypiyaw ona papitoay taypiyaw ko alamitopaay misinkiw. kasakilac no Etal 1.Pieyin etal : o itiraay i salawacan no Na'elilian 'alo Sena' niyaro' Na'elilian niyaro' Cilafinan niyaro' Howak niyaro' Asiroay niyaro' 2.Alapawan etal: o itiraay i fafaw no Marongaron alo Alapawan niyaro' Sinporak Maculin 3. Sangte niyaro' : o itiraay i salawacan no Nansi 'alo Ciyien liyao' ( : ) Nansi niyaro' 4.Fafokod niyaro' : o itiraay i sacepo'an no Marongarong 'alo, o kaitiraan no kofa Fafokod niyaro' Cincun 5.Kanifangar niyaro' : Kanifangar niyaro' 6. Pa'anifong niyaro' : o itiraay i salawacan no Pa'anifong 'alo Sinrong niyaro' Yangciyaw ' Pa'anifong niyaro' 7.'Etolan niyaro' : o itiraay i salawacan no 'Etolan 'alo 'Etolan niyaro' Sinlan niyaro' ( : ) Cincie niyaro' Pitilidan No kocong pitilidan : Nipatirengan no Posong kowan a kocong no Alapawan Nipatirengan no Posong kowan a kocong no 'Etolan No maemangay pitilidan :Nipatirengan no Posong kowan Pieyin pitilidan no kaemangay no Fafolod Alapawan pitilidan no kaemangay no Fafolod Fafokod pitilidan no kaemangay no Fafolod Pa'anifong pitilidan no kaemangay no Fafolod 'Etolan pitilidan no kaemangay no Fafolod kapolongan sakowan no Fafokod Ira ko imeng i niyaro'. Ira ko paisingan i niyaro'. Ira ko kofa , kalomaocan no taypiyaw , o pipadengay to lamal ato kosika i niyaro'. </FORM>
    </S>
</TEXT>
