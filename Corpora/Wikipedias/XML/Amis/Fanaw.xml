<TEXT id="Wiki_Amis_Fanaw" xml:lang="pwn" source="" copyright="" citation="" BibTeX_citation="">
    <S id="0">
        <FORM>Fanaw O ititraay I kakala'edan no Sifo'ay lotok ato Sawalian lotok kona Fanaw kowan. O niyaro' i, ira ko Cicala'ay ,Ciataw ,Kalokapuk ,Dihekoay ,Kawaliwal ,Cipuwa ,Fangafangasan ,Cikowa'ay , Muliyaw , Cinyin , polong han mo'eteo ko niyaro'. O kaitiraan no kofa,pitilidan ato patiyamay itirray i Ciataw niyaro', o kacacofelisan no a lalan itini, nano 'amis mitorso pasitimol ko tata'angay lalan tona hadhad.'Adihay ko kasasiromaay a finacadan a maro' itini, orasaka, makalitosaay ko Kalokapuk a niyaro' to kawaliay ato ka'etipay etal. o i kawaliay o 'Amis a finacadan ato Ngayngay a finacadan i laled no Ciataw ato Fangafangsan niyaro', mingata'ay to patiyamay. O isaka'etipay etal itiraay i saowac no Sawalian lotok nani 'amis pasitimol o Kawaliwal niyaro', Cipuwa niyaro', Cinyin niyaro',Wangan niyaro', Cikowa'ay niyaro' ato Muliyaw niyaro' enem a niyaro'. Ona ika'ayaway a sepat niyaro' o mapolongay ko kamaro' no loma', Cikowa'ay niyaro' ato Muliyaw niyaro malaklakay ko kamaro' no loma'. Kawaliwal niyro' ato Muliyaw niyaro' mingataay to tata'angay sakasiwa lalan, tada rahodayay ko 'orip, ora sa Cinyin niyaro, Wanan niyaro', Cikowa'ay niyaro' ato Muliyaw niyaro' kona sepat a niyaro' mililisay to 197 lalan no kinsifo ko kaitiraan, milaayay to tat'angay lalan ato patiyamay, sa pangangan han to ilaloma'ay niyaro'.o Cinyin niyaro ato Wanan niyaro' o sa'yaway a mapamatang ira ko maro'ay tamdaw itini. Nikafalic no rikisi Ono Posong kowan ko Fanaw, isakawali malafiyaw ato Fafokod, iska'ami malalaed to Tarawadaw makakecor ato Foli no Kalinko, ikatimol malalaed to 'alo makakecor ato Takofan.ona Fanaw a kowan itiya ho i Kuwapinganpolong hananay a pangangan to Nisafa'elohan a pamatang ; I kadipongan i, o Fanaw kasaniyaro'an no Takofan no Posong ananay a pangangan. Itira i Minkoku 34 miheca mapalolo ko Taywan i Ciwkamimkoku, o Posong i,o Posong kowan hananay a mifalic ko ngangan,noa to Fanaw o Fanaw a kowan hananay to ko pangangan. Maplol to ko Taiwan nani Dipong a pikowan, i sa'aya'ayaw ho mihecaan masakilac to Cicala'ay ,Ciataw ,Kalokapuk ,Dihekoay ,Kawaliwal , Fangafangasan , Cinyin , Suisui falo a niyaro'. I Minko 39 miheca mafalic ko saetal a pikowan, o Kawaliwak niyaro' mapapecih to Kaliwal niyaro' ato Cipuwa'. I Minko 45 miheca falicen ko Suisui niyaro' pangangan to Cikowa'ay , to ikor to i Minko 56 miheca matongal to Muliyaw . Orasaka malomatiniay a 10 ko niyaro'. Cicala'ay ,Ciataw ,Kalokapuk ,Dihekoay ,Kawaliwal ,Cipuwa ,Fangafangasan ,Cikowa'ay , Muliyaw , Cinyin . Tamdaw I Minko 97 miheca ira ko polong a tamdaw to 9366 ko tamdaw, o Yincuminco ira ko 2224 ko tamdaw, mihaop to polong no 23.7 , ilaloma' noni o 'Amis a tamdaw ko sa'alomanay. Tahanini sato mafalic to ko 'orip no I niyaro'ay, misatokay to ko tamtamdaw, orasaka, malowan ko tamdaw to mihecahecaan, I Minko 108 miheca saka5 folad o polong ira ko 8180 ko tamdaw. Pacefaday a tilid</FORM>
    </S>
</TEXT>
