<TEXT id="Wiki_Amis_Taywan_patodongan_a_rikec" xml:lang="pwn" source="" copyright="" citation="" BibTeX_citation="">
    <S id="0">
        <FORM>Taywan patodongan a rikec "Taywan patodongan a rikec" (Inkiris: Taiwan Relations Act, kaoto' TRA) o i laloma'ay no Amilika ko nia rikec. I 1979 miheca kalomaocan no Amilika kitakit a nitelekan ko nia rikec ta mitilidan no congtong ko ngangan ta misatapang ko romi'ad, o Taywan patodongan a rikec o saka talolong no Amilika ato Taywan to kalawidang, micoker to Taywan ato Korea ato roma mapapolongay kitakit ko kasasikedec ko kakomod a kaciwidang a rikec . O Amilika ato roma kitakit, roma kitakit a sifo ano eca o kasasicofel ano eca o nidemakan a maamaan ano eca kasasicalayan, malecad i finawlan no Taywan, saka Patodongan to Taywan a rikec o paparena'an a telek to kasasicofel no Amilika ato Taywan ko nian . Paikoran Nai 1978 miheca miteka, o Conghua renmin kitakit sifo pakayni i "cecayay calay" a sakalalood, o saki Amilika, Kanata ato Europe mapapolong a mico'ay to Solien (Soviet Union), nai 1979 miheca ato Amilika masasipatireng to kalali'ay no kitakit. Saka palasawad ko Amilika to kasasitena' no Congkuo ato Amilika a telek, miliyas to sofitay i Taywan itiya, o todong pipadama no sofitay no Amilika (USTDC) i Taywan i 1979 miheca 4 folad 25 romi'ad a masedef itiya. Pakadademaken no Conghuaminko sifo ko itiraay i Amilika a masasowalay kapot i kalomaocan no kitakit, saka ranikay sakapidama no Amilika to i Taywanay a sakarihaday, saka'aloman no Taywan mi'ang'ang to iing no kalomaocan to piliyang to misatekeday kyosanto, oya malacecayay milood i saka tosa kalaloodan a likisi, o picingcing no Congko kyosanto to sakisalongoc ato sapakonira no mitooray a demak . Kararemay pikaykian a iing ci Bailey Goldward ato Amilika a kalomaocan romaroma iing hinapec to congtong ci Carter sateked sa mipalasawad to kapolongan mitena' telek a sakowan no Congko ato Amilika a kalacecayan, orasaka to nian a katatelekan o nano kalomaocan a kararemay pikaykian a iing no Amilika a mihaydaan a tatelek, ci Goldwater miliyang to ni Carter, mifelih kao kararemay pikaykian ko mamihai ta mapalasawad ko nia telekan, mata'elifay ko todong a demak ni Carter congtong. Onini a analal mapatayra i satakaraway a hoyin ko pisapinang ono sician a laloma'an, nika o kararemay pikaykian caay pipatoor to sapifelih caay hananay to kiharen. O nia analal nai ikoran kaketonan no Amilika ato Conghuaminko, o pikaykian no Fafa'eday Kararemay pikaykian a mihaydaan, i 1979 miheca nai ci Jimmy carter congtong ko mitiliday. Pikaykian caay pilayap to Kowoyin to i 'ayaway nipasadakan a "sakapolongan a rikec" a nisilsilan tilid, caira sa ko misilsilay to "Patodongan to Taywan" a tilidan, na itiya i 1979 mihecaan pado'edo a citodong. Ni Carter sifo mitilid to nian a "Taywan patodongan a rikec", o sapidama to kalali'acaan, ponka, ato kasacofel no caay ko no kalatapangan ko pipatireng a kasasinga'ay, midotoc to Colombia sa'etal rikecan ko pipatirengan to caayay ko kalali'acaan a hocin, oya Amilika itiniay i Taywan a yofayof (AIT) o so'elinay no sifo a dayhiw, away ko patodong to kacacofelan a demak. o nia analal nai 1979 miheca 1 folad 1 romi'ad misatapang. Pa'ayaw Patonekan to Taywan O nia rekec o saki "Taywan sakowan" sanay a mikowanay to Taywan (Conghuaminko) ato cimaay mikotayay mikowan a citodongay. "Taywan" a patonekan o nia kanatay a Taywan ato Penho kanatal, caay ka citodong ko Kinmon, Macu a kanatal. [a] Sa'elinay a kacacofelan a demak O nian a rikec mahayda patodong sakowan to cecay mikowanay Amilika ato Taywan a "Sa'elinay a kacacofelan a demak", mi'eses, ano eca o pipaterep, o Conghuaminko ato Amilika i 'ayaw no 1979 miheca malaheci i kasakitakit a katatelekan ato mitelekan kacidepoc. Dengan o kalasawad no nia katatelek oya "o kapolongan mitena' telek a sakowan no Congko ato Amilika". O nian a rikec madotoc, "Kanikawan ko kacacofelan a demak ano eca pihayda caay ko fiyol ko rikec no Amilika to saki todong i Taywan, no Amilika a rikec o papadoedo to sakacitodong i Taywan, matiya 'ayaway i 1979 miheca 1 folad 1 romi'ad, rikec no Amilika sakacitodong i Taywan. Sofitay a nitelekan "Pasayra ko Amilika i Taywan padamso to todong no sapitena' a dafongan ato kicik sadama, saka ira no Taywan a midama a 'icel no niyah." O sapipatodong i Taywan padamso to todong no sapitena' a dafongan ato kicik sadama a kasahirahiraan o congtong ato pikaykian no kitakit ko miketonay. O nian a rikec patongal to telek, o maanan a caayay ko rihadayay (halo pilalang ano eca pifoot a micolo') ko piposang to ikoray no Taywan i, saheto o patalaway to sakangaay ato alaneng, mangalef ko patodong no Amilika. O nia rikec o pingitangit to Amilika to cecay halaka "Pasayra i Taywan padamso to sapitena' a salood", o "Marariday a 'icel, sapitena' to masamaamaanay a sapiri'ang, ano eca midemak to milepiay a sapiri'ang, malo katalawan no finawlan no Taywan to saka cialaneng ato no syakay kicay telak a demakan." Matiratira ko Conghua renmin kapolongan a sifo mingitangit to Amilika sifo midotoc to caayay ko salaloma'an a patedoay a Amilika Congko toloay kongpaw ato cecayay Congkuo no Conghua renmin kapolongan a pisilsil, nikawrira to kasarekad no Amilika sifo midotoc nia rikec ato enemay toris nipihayda pa'aca to sakalalood i Taywan. I 2001 miheca 4 folad, oya congtong mimingay Bush mihapiw midama ko Amilika to Taywan. Saka tosa miheca, pasowal haca cingra "Mangodo kako to nia rikec 'Taywan patodongan a rikec'". O pidotocan no nia telak ano makari'ang ko Taywan, padangen niyam a midipot." Malo pidotocan ko nia rikec pakayraan a midama to Taywan :34. Paca'or ato paliyaw midayaday Pasinting ko Conghua renmin kapolongan ato saka tolo hekal a kitakit, caay kalekapot to Amilika ato Soviet Union (Solien), mikihatiya to caay kalaklak ko heneng ato masamaanay a onto, saka nga'ay a mipespes to romaroma a kitakit. I 1982 miheca 8 folad 17 romi'ad a kongpaw, mihayda ko Amilika milowan pa'aca to sakalalood i Taywan. Nikawrira saki 1982 miheca pacecay to "Enemay toris nipihaydaan" salongan i Conghuaminko, caay pileko mihayda to Conghua renmin kapolongan to salongoc pikowan no Taywan, pasetek haca to salaloma'an no kongpaw a pipa'aca to sakalalood minengneng to kasasisiwtoc no lawac no Taywan ko patodongan a nihadaan. Ikoray no 1990 mihecaan, pikaykian no Amilika mihayda to cecay toris miketon to sapifo'ot, mi'eses to Taywan ato Amilika kasasitodong nai "Taywan patodongan a rikec" ko kasasingodo. Amilika pikaykian miliyaw pacecay to "Taywan patodongan a rikec" a katadamaan. Mikingkiway a padama i pikaykian no Amilika i 2007 miheca 7 folad a cecay ratoh pahapinang, no Amilika a halaka caay pihayda to Conghua renmin kapolongan to salongoc pikowan to Taywan. O Conghua renmin kapolongan to saki "Taywan patodongan a rikec" a nengneng "Awaay ko todong no Amilika mikihar to salaloma'an no Congko" sanay. Tona Amilika midotoc to saki padamso to sakalalood no Taywan, caay pitolas miliyang ko Conghua renmin kapolongan. I 2016 miheca 5 folad 19 romi'ad, i 'ayaw ni Tsai Ing wen patireng to saka 14 rekad a congtong no Conghuaminko i, o fafa'eday pikaykian to kacacofelan a demak wiyinhuy a wiyin, o fafa'eday pikaykian citodongay misolap a wiyinhuy wiyin ci Marco Rubio ato fafa'eday pikaykian kacacofelan a demak wiyinhuy 'ayaway kakeridan, fafa'eday pikaykian calay no Taywan kapolongan kakeridan ci Robert Menendez mapapolong to pasadak to miketonan sowal, miliyaw pacecay to "Taywan patodongan a rikec" ato "Enemay toris nipihaydaan" o parana'an no Amilika Taywan a patodongan. O Amilika a kapolongan kasarekad i 2016 miheca a polong no kitakit a dayhiw daykay pasadak to sowal: "O kacitodongan no mita midoedo pakayni i "Taywan patodongan a rikec" a telek, mihayda kita to ni Reagan congtong itini i 1982 mihecaan a panan enemay nihadaan to Taywan. Miliyang kita to maanan sapitekedan midemak mifalic to kanga'ayan no lilis no Taywan: Pakayni ikoraay no Tayan a kacalemceman a demak o papakaynien i rihadayay ko kasasowal a misalof, mihayda ko finawlan no Taywan; ano Congko sapifelihan to matiniay a telak, o Amilika pakayni i "Taywan patodongan a rikec", mipadang to Taywan a mitena' o tadawidang no Amilika, o ngaayay saicelen no mita micoker ko Taywan, halo pakoniyah a lali'aca katatelek a kacitodong, mitakop pa'aca halo misangaan no kasoling a micelemay a kicik a sapitena a sakalalood ." I 2021 miheca 11 folad 17 romi'ad, o congtong no Amilika kitakit alaneng demakan micokeray ci Anne Neuberger pasowal sa, midotoc to "Taywan patodongan a rikec", Amilika sifo o mamipadamso to sapicoker sapitena' no Taywan. Ono Congko a kacacofelan a demak paratohay ci Zhao Lijian sowal sa, o "Taywan patodongan a rikec" mifelihay to cecayay Congko a todong ato Congko Amilika toloay kapolongan kongpaw, o awaayay todong no saki rikec. I 2023 miheca 2 folad 22 romi'ad, no Russia a tapang a mitiya ci Radio Sputnik itiniay i Amilika Washington mipahoso to mitiya tamdaw ci Garland Nixon sowal sa "Ci Biden i kaitiraan paini ato mitekop to Taywan a halaka", pakayni to nian itini i Taywan a yofayof no Amilika (AIT) pasowalay tamdaw "40 no mihecaan, o Amilika to saki "cecay congko a halaka" oya to pakayni i "Taywan patodongan a rikec", "Toloay kapolongan kongpaw" ato "Enemay nihadaan to Taywan" ko pi'esesan." Paini sa "Ci Biden congtong na o mala fafa'eday a pikaykian a iing itiya micokeray ko paya ningra to "Taywan patodongan a rikec", pado'edo tanektek ko pi'imer to nia todong, halo Amilika pado'edo midama to Taywan sakaedeng a 'icel mitena', o Amilika kai masamaanay caay ko rihadayay ko sapiketon to ikor no Taywan a 'icel, o nengneng to ka'etipay Taypinyang sakarihaday ato alaneng a katalawan, o tatakaraw ko sapisida'it", paini haca "O papado'edo ko Amilika marocekay pa'icel, miferet to masamaamaanay maedengay sapiri'ang to sakanga'ay no finawlan no Amilika, syakay, kicay katatelek a 'icel, ano eca roma a sapatalaw.", pa'icel "O pihayda no Amilika to Taywan matiya o 'ongcoy ko tanektek no parana'an, saka cidama no lilis no riyar i Taywan ato sa'etal a saka rihaday ato katanektek. O papado'edo ko Amilika micoker to rihadayay sapisalof ko tosaaay sahetal a kacalemceman, onini i o matatodongay i nafaloco'an no fnawlan no Tayan a satadamaanay a sakaira." Roma kitakit a "Taywan patodongan a rikec". Dipong, i Dipong ira ko pikaykian a iing misakapot ato 'icel no finawlan i hatiniay to a mihecaan micoker micikeroh mitelek to no Dipongay a "Taywan patodongan a rikec". I 2021 miheca no Dipong a mikowanay a kasarekad Cemintang (Liberal Democratic Party) a kacacofelan a demak "Taywan analal sakapot", ira ko iing misaakoay milecad to no Amilika pasetek to no Dipong a rikec. Europe lekatep, ira ko no Taywan hakasi mikeroh to kasasowal pasadak to no Europe lekatep a tilid to "Taywan patodongan a rikec". Russia: "Russia Taywan Patodongan a rikec": I 1992 miheca pakayni i kitakit Duma mihayda, congtong ci Yeltsin ko mitiliday. Salaloma'an micoker to cecayay ko Congko a todong, o Russia lekatep caay picoker to no mikowanay no Taywan, sifoan a todongan. pinengnengan Pahecian Pakayraan matisil: ( :) 1. . (1973 2005) (PDF) . : : 9. 2008 7 20 [2017 10 17 ]. ( (PDF) 2017 10 17 ). : : 1979 1 1 ( .) , . 2. . . . 2023 04 10 [2024 02 21]. ( 2024 02 21). 1954 , , 1979 , . 3. . , . . 2022 12 06 [2024 02 21]. ( 2024 02 21). , . 4. . : . . 2020 07 29 [2024 02 21]. ( 2024 02 21). (29 ) , , . : . . 2020 07 29 [2024 02 21]. ( 2024 02 21). (Taiwan Relations Act), , . 5. , . (PDF). . 2023 12, 10: 60 61 [2024 02 21]. ( (PDF) 2024 02 21). , . , . , . . 2023 09 21 [2024 02 21]. ( 2024 02 21). . 6. : . . 2015 01 14 [2024 02 21]. ( 2024 02 21). , . . . 7. . . . 2023 01 31 [2024 02 21]. ( 2024 02 21). . , . . 8. . . . 2008 04 10 [2024 02 21]. ( 2024 02 21). . 9. . . . 2011 06 07 [2024 02 21]. ( 2024 02 21). , 10. . ?. . 2022 07 04 [2024 02 21]. ( 2024 02 21). , , . 11. . : . . 2015 03 17 [2024 02 21]. ( 2024 02 21). . , , , . 12. . . . 2002, (35) [2024 02 21]. ( 2024 02 21). 1979 15 : .</FORM>
    </S>
</TEXT>
