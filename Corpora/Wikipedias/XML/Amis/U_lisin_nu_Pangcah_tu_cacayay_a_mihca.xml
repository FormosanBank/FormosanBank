<?xml version="1.0" ?>
<TEXT id="Wiki_Amis_U_lisin_nu_Pangcah_tu_cacayay_a_mihca" xml:lang="pwn" source="Paiwan Wikipedia, article: U_lisin_nu_Pangcah_tu_cacayay_a_mihca" copyright="CC BY-SA" citation="U_lisin_nu_Pangcah_tu_cacayay_a_mihca. (2024, December 07). In Wikipedia [Paiwan]. https://pwn.wikipedia.org/wiki/U_lisin_nu_Pangcah_tu_cacayay_a_mihca" BibTeX_citation="@misc{Wiki_pwn_U_lisin_nu_Pangcah_tu_cacayay_a_mihca, title = U_lisin_nu_Pangcah_tu_cacayay_a_mihca, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/U_lisin_nu_Pangcah_tu_cacayay_a_mihca} }">
    <S id="0">
        <FORM kindOf="original">== U lisin nu Pangcah tu cacayay a mihca == Silisin 'amin ku kalu niyaru nu Pangcah i cacayay a mihca, nu i amisay a Pangcah ku suwalen anini. U saka cacay a bulad, u ''pisaumahan '' a bulad. Mibulsak ku maumahay tu panay. U saka tusa a bulad '' piteluban '' han, marimurak malipahak aca ku niyaru' a malalebulebu ku babainay. U saka sepat a bulad ''pibahbahan ", mapuyapuy ku tipus imatia, uruma ku sida'it nu maumahay a kaenen a buruburen nu takenawan ku mipalumaan. Tangasa hakia i nipitipus ku kapah nu tipus sa a lihalaw. Manay, mitakus ku binawlan tu sikawasay a papibahbay tu matilaay parawacuay misara'cusay tu nipalumaan a takenawan. Urasisa, u inian u nipatatudung a demak, pacucu tu tipus han ku ruma a suwal. Saka lima a bulad, ''mibalidas'' han, mababiyanga ku kapah i kakabekacan nu niyaru. Saka enem atu pituay a bulad, u "pila'disan " tu a bulad, uruma ku lipahak nu babainay a tara i tarawadaw i liyal i ciris a mibuting, salipahak sa ku salumalumaan a malahuk i umah tu nibutingan. Saka walu a bulad, u "pilisinan ", u kalalikidan a bulad, tatalaan u salipahak nu binawlan tu cacay a mihcaan. U babainay a selal, nanu dabak tangasa i katu'eman, caay pasatuku a misakeru i lalikidan. U kapah nu masaselalay, imatia i katuasan a mihca, a ca'ay kitini nu babahi i pilalikidan, paysin saan sa ku suwal nu matuasay. Saka muktepay a bulad "mirecuk " – u lisin nuhni u sikawasay kina bulad, macacuruk kuhni a tayra i ruma' a mapapuhpuh , miasik tu luma' , padaesu tu tireng nuhni. A pacakat aca tu taneng nu tireng tu sakay kawas. Saka sabaw cacay a bulad "talatuas " – misalisin ku binawlan tu tuas nu mita u Pangcah, ira aca a patudung tuini u mapatayay a tamdaw nu luma'.. Saka sabaw tusa a bulad, u "kaliliwan" sa ku suwal nu matuasay. Caay kanca ku babainay pitiker tu ayam i umaumahan, u ruma sa iri, cacay a lalipayan a taira i lutuk, sakasaan, ira haw ku tatangican nu kapahay tarayaay a banuh nu ayam, tu sasangaan tu tinpi' i sakalalikidan nu babainay. Sisa, caay kanca katara i maraayay a lutuk a miteker ku babainay. Anu malemed ira ku nitekeran, tanu ulah sa ku babainay a pataluma' tu ni'alaan, salipahak satu ku lalabu nu luma' a malabi. Ina kakawau, "malahuk tu liliw" han ku suwal.</FORM>
        <FORM kindOf="standard">== U lisin no Pangcah to cacayay a mihca == Silisin 'amin ko kalo niyaro no Pangcah i cacayay a mihca, no i amisay a Pangcah ko sowalen anini. U saka cacay a bolad, o ''pisaomahan '' a bolad. Mibolsak ko maomahay to panay. U saka tosa a bolad '' piteloban '' han, marimorak malipahak aca ko niyaro' a malalebolebo ko babainay. U saka sepat a bolad ''pibahbahan ", mapoyapoy ko tipos imatia, oroma ko sida'it no maomahay a kaenen a boroboren no takenawan ko mipalomaan. Tangasa hakia i nipitipos ko kapah no tipos sa a lihalaw. Manay, mitakos ko binawlan to sikawasay a papibahbay to matilaay parawacoay misara'cosay to nipalomaan a takenawan. Urasisa, o inian o nipatatodong a demak, pacoco to tipos han ko roma a sowal. Saka lima a bolad, ''mibalidas'' han, mababiyanga ko kapah i kakabekacan no niyaro. Saka enem ato pitoay a bolad, o "pila'disan " to a bolad, oroma ko lipahak no babainay a tara i tarawadaw i liyal i ciris a miboting, salipahak sa ko salomalomaan a malahok i omah to nibotingan. Saka walo a bolad, o "pilisinan ", o kalalikidan a bolad, tatalaan o salipahak no binawlan to cacay a mihcaan. U babainay a selal, nano dabak tangasa i kato'eman, caay pasatoko a misakero i lalikidan. U kapah no masaselalay, imatia i katoasan a mihca, a ca'ay kitini no babahi i pilalikidan, paysin saan sa ko sowal no matoasay. Saka moktepay a bolad "mirecok " – o lisin nohni o sikawasay kina bolad, macacorok kohni a tayra i roma' a mapapohpoh , miasik to loma' , padaeso to tireng nohni. A pacakat aca to taneng no tireng to sakay kawas. Saka sabaw cacay a bolad "talatoas " – misalisin ko binawlan to toas no mita o Pangcah, ira aca a patodong toini o mapatayay a tamdaw no loma'.. Saka sabaw tosa a bolad, o "kaliliwan" sa ko sowal no matoasay. Caay kanca ko babainay pitiker to ayam i omaomahan, o roma sa iri, cacay a lalipayan a taira i lotok, sakasaan, ira haw ko tatangican no kapahay tarayaay a banoh no ayam, to sasangaan to tinpi' i sakalalikidan no babainay. Sisa, caay kanca katara i maraayay a lotok a miteker ko babainay. Ano malemed ira ko nitekeran, tano olah sa ko babainay a pataloma' to ni'alaan, salipahak sato ko lalabo no loma' a malabi. Ina kakawao, "malahok to liliw" han ko sowal.</FORM>
    </S>
</TEXT>