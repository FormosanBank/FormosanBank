<?xml version="1.0" ?>
<TEXT id="Wiki_Amis_U_lisin_nu_Pangcah_tu_cacayay_a_mihca" xml:lang="pwn" source="" copyright="" citation="" BibTeX_citation="">
    <S id="0">
        <FORM> U lisin nu Pangcah tu cacayay a mihca Silisin 'amin ku kalu niyaru nu Pangcah i cacayay a mihca, nu i amisay a Pangcah ku suwalen anini. U saka cacay a bulad, u ''pisaumahan'' a bulad. Mibulsak ku maumahay tu panay. U saka tusa a bulad '' piteluban'' han, marimurak malipahak aca ku niyaru' a malalebulebu ku babainay. U saka sepat a bulad ''pibahbahan&quot;, mapuyapuy ku tipus imatia, uruma ku sida'it nu maumahay a kaenen a buruburen nu takenawan ku mipalumaan. Tangasa hakia i nipitipus ku kapah nu tipus sa a lihalaw. Manay, mitakus ku binawlan tu sikawasay a papibahbay tu matilaay parawacuay misara'cusay tu nipalumaan a takenawan. Urasisa, u inian u nipatatudung a demak, pacucu tu tipus han ku ruma a suwal. Saka lima a bulad, ''mibalidas'' han, mababiyanga ku kapah i kakabekacan nu niyaru. Saka enem atu pituay a bulad, u &quot;pila'disan&quot; tu a bulad, uruma ku lipahak nu babainay a tara i tarawadaw i liyal i ciris a mibuting, salipahak sa ku salumalumaan a malahuk i umah tu nibutingan. Saka walu a bulad, u &quot;pilisinan&quot;, u kalalikidan a bulad, tatalaan u salipahak nu binawlan tu cacay a mihcaan. U babainay a selal, nanu dabak tangasa i katu'eman, caay pasatuku a misakeru i lalikidan. U kapah nu masaselalay, imatia i katuasan a mihca, a ca'ay kitini nu babahi i pilalikidan, paysin saan sa ku suwal nu matuasay. Saka muktepay a bulad &quot;mirecuk&quot; u lisin nuhni u sikawasay kina bulad, macacuruk kuhni a tayra i ruma' a mapapuhpuh, miasik tu luma', padaesu tu tireng nuhni. A pacakat aca tu taneng nu tireng tu sakay kawas. Saka sabaw cacay a bulad &quot;talatuas&quot; misalisin ku binawlan tu tuas nu mita u Pangcah, ira aca a patudung tuini u mapatayay a tamdaw nu luma'.. Saka sabaw tusa a bulad, u &quot;kaliliwan&quot; sa ku suwal nu matuasay. Caay kanca ku babainay pitiker tu ayam i umaumahan, u ruma sa iri, cacay a lalipayan a taira i lutuk, sakasaan, ira haw ku tatangican nu kapahay tarayaay a banuh nu ayam, tu sasangaan tu tinpi' i sakalalikidan nu babainay. Sisa, caay kanca katara i maraayay a lutuk a miteker ku babainay. Anu malemed ira ku nitekeran, tanu ulah sa ku babainay a pataluma' tu ni'alaan, salipahak satu ku lalabu nu luma' a malabi. Ina kakawau, &quot;malahuk tu liliw&quot; han ku suwal. Pi'arawan to lakaw . (2011). Wikipedia 2011 . .</FORM>
    </S>
</TEXT>
