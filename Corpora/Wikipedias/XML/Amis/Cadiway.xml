<TEXT id="Wiki_Amis_Cadiway" xml:lang="pwn" source="" copyright="" citation="" BibTeX_citation="">
    <S id="0">
        <FORM>cadiway O tadacifenekay ko finawlan no 'Amis, mafana' a misanga to sapifoting, onini a cadiway manga'ay a malanokamayan a cadiway, o sapiala sapipodaw sapifoting a losid, caay ka koesit a pisanga toni cadiway, o sowal no pasifana'ay a mato'asay i, hatosaen ko pifaloden to 'aol, i tenok noya tosa 'aol i, paketingen to kamokoay a 'aol, foloden to i kawanan ato kawili a misahongila, selak han matiya tono Amilika a tilid A , ikor to faloden ho to 'eric anoca o 'oway ko sapifalod a mikedec, saikoray, itini laeno noya A 'aol, sowoten paketingen to salil, ngoyos noya salil, patatodongen ko kakahad no 'aol, mahapinang to manga'ay a sapitatoy no nakamayan a sakatayal. Ano misanga' to cadiway, patatodongen to no niyah a takaraw, miming to, tata'ang to, caay kafilo a mikakoy. Itini i Fata'an ira ko cecay a tamdaw, ci Lalan hananay, O pisanga ningra to cadiway i, malecaday tono tao a pisanga, nikaorira, ira ko pifalic ningra to roma, kotayen no 'elic ko tapang nora 'aol, todohen cedeten ko sia mipaketing, toya 'elic, misakodaitan to 'elic, ikaka to no 'aol ko kahalafin. kalomaan O sapicadiway to mamangay foting i cilis ato ci'eci, itiya ho tadatingalaway ko nanom no 'alo to, silis to si'esi to, orasaka adihay ko mitaka hananay a mamangay foting, itira ko ma'emangay micadiway tofoting,. ano paka'en to kolong maparesap ko kolong, sa ira ko romi'ad a micadiway, matiya o tasalaman ko ma'emangay a mifoting, nikawrira o pihatatanam konini to picadiway. malakapah to i, itira to i riyariyaran a micadiway to podaw , poter no kedacay , ato hicay no toda. oninian sahetoay i lawac no riyar misi'ayaway to tapelik, ira ko tapelik itiyaay a micadiway, o roma tamdaw misi'ac ko tapelik itiyaay a micadiway. talahekal ko tapelik mahakelongay ko fakeloh ato tafok, wataay ko pisekong nona fakeloh to o'o' no micadiwaya, itira ko pihadidi to adada no 'o'o. salafii sa tomireng i tapelipelikan kinapinapina a mikakoy to cadihay, ano caka pakahadidi to roray caay to pakakaoy to cadiway, orasaka, tadamaanay to ko micadiwayay a tamdaw. Nikawrira,ano koma'en kita to podaw orama a tamdaw misa'osi'osiay ho, oya kahacecacecay no podaw iraay itira ko olah, harateng to sapaini ako to laloma'an ato widang sanay a faloco' sa adihay koni setikan masalafii. O podaw sahetoay misasimian a koma'en, o cilah,o damdam teli han i tawyu ha pitenasan, oroma i, mifasfasan i fafa'ed no podaw, ono niyah a nikaolah ko kakomaen, ano kama'en to podaw ca kaca citakid to 'epah ta caay ka fanglih ko ngoyos patahtah a koma'en. kaitiraan Malecad to sapifoting ko cadiway, manga'ay i riyar, i alo' a mifoting, i pala anoca i fanaw a micadiway. 1.i alo', ano sapiala to foting ko cadiway i, cicafay cikapot a tala alo' ko sanga'ayay, cecay tamdaw i mirepet to cadiway, tomireng i nanom no alo', pasi'ayawen to kafafaw no nanom ko ngoyos no cadiway, o cecay a tamdaw miala to papah no kilang, tepatepa han ko nanom no alo', o pilaplap to foting a misa'opo, pasayla toya cadiway a milaplap, masa'opo to a maala. 2.i riyar, I riyar, tona fafalic no romi'ad no kakarayan, kacanglahan ato kaciherangan, saka tosa polo ira ko tolo a romi'ad tangasa to roma a folad to falo a romi'ad, o sa'adihayay no podaw itini i lawacay no Siwkolan a 'alo, mafana' ko Pangcah 'Amis a finawlan mitala to ka'adihay kasaopo no podaw, itiya to a misanga to cadiway sapipodaw, lafii to i, makelih a talariyar ko mipodaway a tamdaw, roma i milepet to cadiway, roma i, misawsaw anca mihongila to mapodaway a pitelian, cidawdaw ko mifotingay a tamdaw, matedi i lawac no riyar, makapah a nengnengen. 3. Ano i pala i fanaw a mifoting cicadiway i, matiya to sapicada to marakaray i fanaw, itini i, fanaw 'adihay ko kasaromaroma a kakaenen, ira ko toda, cicic, afar, dadam, kahahirahira ko sasetiken. Caay ka nikaw to kakaenen ko mararokay a tamdaw, todongen no kasadakan no foting a mi'eten, ta caay kapilaliw ko matarakaray a matamaay, micomod to i tarakar, cadiwayen haca koya caayay ho pilaliw a foting.</FORM>
    </S>
</TEXT>
