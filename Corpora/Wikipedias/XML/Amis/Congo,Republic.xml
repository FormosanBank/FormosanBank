<?xml version="1.0" ?>
<TEXT id="Wiki_Amis_Congo,Republic" xml:lang="pwn" source="" copyright="" citation="" BibTeX_citation="">
    <S id="0">
        <FORM> Kangko Kapolongan Kitakit( kuwaping a sowal: ; Fransu a sowal:République du Congo Citopa a sowal:Repubilika ya Kongo; Linkala a sowal:Republiki ya Kongó; ) O itiraay I sasifo'an no Afrika a kitakit,o syoto i o Polasa Tokay. Malafiyaway ato Kangko Finawlan Kapolongan Kitakit, Komaylong, Sifo'ay Kapolongan Kitakit, Kapong ato Ankola, mingataay to Cinoyia Kihaw. Nano kairaan no tamdaw maro' itini o Panto tamdaw ko mikowanay, to ikor malamikowanan no Franso, ono Franso to a sowal ko kalosowal, i 1960 miheca misiiked a patireng to kitakit. Nani 1970 miheca tahira i 1991 miheca o Kangko Finawlan Kapolongan Kitakit ko ngangan nona kitakit, o mido'edoay to Makosu Linin a Cecayay Faco no Sieci a tang, I 1992 miheca mafalic to Adihayay Lekatep no Sieci a kitakit, nikawrira, i 1997 miheca ira ko Laloma'an no kitakit a lalood matekop kona sifo. Rikisi O sa'ayaway a patirengay to Kongko Hontian Kitakit I, o Panto tamdaw I teloc no saka13 sici ato satapangan no saka 14 sici, o nikowanan a sera mahaop ko Ankora, Kapong, ato Kongko Finawlan Kapolongan kitakit. Itira I kaleponan no saka15 sici tayni ko Yoropa a tamdaw misatapang a miliwal to koli, tahira to I saka 19 sici itira toya Polin Kayki ( ; Toic a sowal:Berliner Konferenz Ikiris a sowal:Berlin Conference. O kongko Kayki: ; Toic a sowal:Kongokonferenz; anoca o Sa'etipay Afrika Kayki ; Toic a sowal:Westafrika Konferenz) hananay ho pangangan. Itini tona kayki a miketon to sowal pakayni to i Konko 'Alo ko kalalaedan no Fransu Nikowanan ato Mikotoday Piliso a Kongko. 1910 miheca mipatireng to Mikotoday Franso a Sifo'ay konis no Cikiw a Afrika, mahaop ko Kongko Kapolongan kitakit, Kapong.Cate ato Sifo'ay Afrika Kapolongan kitakit,o Polasa Tokay ko Syoto. I Sakatosa Lalood, o sifo no Mikotoday Franso a Sifo'ay konis no Cikiw a Afrika kitakit micoker to congtong no Fransu ci Taykawlo Tapang no Sofitay, 1940 1943 matoro' ko Polasa Tokay matiya o tanengnengan to naifaloco'ay a Franso. 1958 miheca saka 9 folad, ira ko pitopa no polong tamdaw no Franso to pihayi to fa'elohay Tatapangan Rikec no Kitakit to pipalasawad to Mikotoday Franso a Sifo'ay konis no Cikiw a Afrika kitakit, oya mikapotay i Franso a sepatay kitakit alamisiied sa patireng to niyah a kitakit. Itira to i 1960 miheca saka 8 folad saka 15 romi'ad laheci sato ko pisiiked no Kongko kitakit tahanini.yo misiiked to cilacila mafalic ko sifo, 1960 miheca malasa'ayaway congtong ci Folpi yuru, caka halafin i 1963 miheca mafodfod to ''Sakafalo folad a pilolol&quot; mapalasawad ko kalacongtong, ci Arfangs Masangpa Taypa ko malacongtongay, I 1968 miheca saka 7 folad saka31 romi'ad mafelih ni Malian Enkowapi. Tocila a mihecaan falicen ko ngangan no kitakit to &quot;Kongko Finawlan Kapolongan Kitakit&quot;. 1977 miheca mapatay no cima a tamdaw ci Malian Enkowapi, ci Noacimo Yongpi Awpangko ko malacongtongay, tosa miheca mapalasawad no mikowanay a Matayalay Tang no Kongko ko kalacongtong ni Noacimo, caka halafin malakakeridan no Matayalay Tang no Kongko ci Toni Saso Enkuiso, patokeled ha a malacongtong. 1990 miheca saka7 folad, mifalah to Makos Linin Ca'enot, nikawrira, mihadidi to Syakaysyuki, mihayi to &quot;Adihayay ko Kasafelaw no Centang&quot; mifalah to mitekeday a mikowan. To cila a mihecaan masasowal ko Polong Lisaot to pihayi to Pacarcaray Kinpo, milolol toya pisiikedan ho a ngangan no kitakit, hata ato radiw no kitakit. 1992 miheca,midemak to nakairaan no &quot;Adihayay ko Kasafelaw no Centang&quot; a sinkiw to congtong, o nihaopay to kalotamdaw a kakeridan ci Poskar Lisopa ko maalaay malacongtong. 1997 miheca saka 6 folad, malengat ko lalood I laloma' no kitakit, laliw sato to kitakit ci Lisopa, ci Saso to ko malacongtongay. To ikor to nonini a sinkiw, i 2002 miheca ato 2009 miheca kinatosa a maladid maala to sinkiw malacongtong tahanini. Sieci O sieci no Kongko o Congtong Nikapolongan Kitakit, o polong no fanawlan ko misingkiway to congtong, pito muheca ko katayalan, kinacecay aca manga'ay a pararid malacongtong. o Tapang no kitakit, o kakeridan no sifo ato sarikec no sofitay ko congtong. Ira ho sakowan to mitoro' to sakakaay matayalay no sifo, deng o congtong ko patosokan nona sakakaay matayalay. O pilisaotan no kitakit o Tosaay Pikaykian Faco, o Finawlan Pikaykian ato Fafa'eday Pikaykian, ona tosa a pikaykian malecad ira ko sakowan to misanga' to rikec no kitakit. O Fafa'eday Pokaykian ira ko 66 ko kiing, ilaloma' nonini to 60 a kiing o mitopaay saopo ko misinkiway, o 'osaw to 6 a kiing i,o Por Etal a misinkiwan, 6 miheca ko katayalan, kalotolo mihecaan miritos to cecay no kalitolo falicen a misinkiw; o Finawlan Pikaykian ira ko 153 ko kiing, o finawlan ko mitopaay, 5 miheca ko katayalan, manga'ay pararid a masadak malakiing. O congtong ato pikaykian malalen ira ko sakowan a pasadak to sasanga'en a rikec, nikawrira, cowa ka ira ko sakowan no congtong to sapipalasawad to pikaykian, orama sa i,o pikaykian away ko sakowan to sapipalasawad to tayal no congtong ato tapang no sifo. Ano awa ko congtong o kakeridan no Fafa'eday Pikaykian ko mamipacarcar malacongtong. o aniniay a congtong ci Teni Saso Enkuyso. O aniniay a Tatapangan Rikec no Kitakit i 2002 miheca saka 1 folad saka 20 romi'ad o finawlan ko mitopaay a mihayi, sa'osien o sakafalo a Tatapangan Rikec no Kitakit itini I rikisi no Kongko. Namisiiked halafin ko Matayalay Tang no Kongko ko maro'ay I sifo, ona Matayalay Tang ci Malian Enkowapi 'ayaway congtong ko mipatirengay i 1959 miheca saka 12 folad saka 31 romi'ad, milekal o Kyosanto Ca'enot a kasafelaw sanay. Nikawrira, 1990 miheca mifalah to Makoso Linin Ca'enot, mihayi to roma a kasafelaw no ssieci. Ona kasafelaw no sieci nani 1992 miheca tahira i 1997 miheca saka 10 folad na malaheci ko lalood I laloma' no kitakit caay ka maro' to tayal no sifo. Tamdaw Tona mihecahecaan narikay ko ka tongal no tamdaw no Kongko,nani pisiikedan patireng to kitakit i 1962 miheca ira ko 82 'ofad, tahira to i 1986 miheca tahiraay to i 179 'ofad ko katongal no tamdaw, 2017 miheca matongal ira ko 526 'ofad ko tamdaw. I laloma' nonini i o Kongko(Bakongo) a tamdaw mahaop ko 48 , Sangka tamdaw mahaop ko 20 , Mupoci tamdaw mahaop ko 12 ,Tiki tamdaw 17 , o Yoropa ato roma a finacadan 2 ano ira ko 3 . Itini i Kongko tadamadafdaf ko kala'intel kala'edes no finacadan,mangaleday ko i saka'amisay a Kongko tamdaw ato ikatimolay a Muooci ko kalatatoker. Ona kala'edes no finacadan nani 1993 miheca tahira I 1997 miheca o lalengatan no Laloma'ay Lalood no Kongko kitakit. Sowal Ono kapolongan a sowal o Fransu a sowal. O roma o malasowalan itini i o Panto sowal. Ono sifoan a sowal tosaay:o Kitopa(Kituba) sowal ato Linkara (Lingála) a sowal, do'edo sa i,o Muposi sowal ato Pantiki sowal. Caay ko nini aca ira ho ko roma to cisafaw to 40 a sowal o Pikumi (Pygmy) a sowal. O maro'ay I Kongko a tamdaw ira ko 30 o Fransu a sowal ko hasowal to romi'ami'ad. O picyosa ni Omar Massoumou i,ikaka no 15 ko mihecaan a tamdaw nahaop ko 88 o Frabsu a sowal ko kalosowal to romi'ad,mafana' a mitilid tono Fransu tilid. O Kitopa a sowal o misalofan misarihaday nani Kongko a sowal,orasaka i katimol no Kongko a niyaro' isalawacan no lalan no cilamalay a tamdaw ira ko 50 35 oninian ko sowal to romi'ami'ad. O Panti sowal ira ko 18 tamdaw ko somowalay. O congton ci Toni Sannukinso (Denis Sassou Nguesso) o Linkara a sowal kokafana'an ningra, ona sowal o masowalay i ka'amis ato katimol no kitakit.O Patiki a sowal irako 18 ko somowalay,itiraay i Porato Etal (Plateaux Department) ato Sa'etipay a Kyuputo Etal (Cuvette Ouest Department) a kalasowalen. Raly sowal o maramramay to Kongko sowal ato Kiti sowal , itiraay I Poro Etal (Pool Department) a kalasowalen. O saadihayay a kalasowalen tona kitakit i,Kapalay sowal o nani Nayciliya a kapalay sowal,nikawrira, mirecepay i oinangan ato wayway no Kongko a tamdaw. Saka'orip a dafong O saka'orip a tayal no Kongko i,ira ko Liomah ato Nakamayan Dafong, o Misanga'ay to Dafong o kasolin simal a dafong ko sakakaay, maceroray to itiyaay ho a kilakilangan a pisanga' to dafong. 1980 miheca macakat ko 'aca no kasolin simal, mapafahal ko kacakat no polongan 'etan no Kongko, malasakalikiay a macakat ko kicay i Afrika. Nikawrira, 1994 miheca matefad ko 'epoc no payso no Kongko tora Falang hananay to 50 , itira to ko kacakat no 'aca no kalodafong to 61 . Ikor to i,ira ko ko padang no Hekalay Kinko (World Bank WB) ato Hekalay Kiking no Payso a Lekatep (International Monetary Fund :IMF) misahalaka sapisongila'aw to sapili'etan a demak. Caka halafin malengat ko Laloma'ay Lalood no Kongko, mapalasawad koya sapisongla'aw a demak. Macakat to ko aniniay a congtong, patokitok a micoroh to sapisongila'aw demak, nikawrira, cowa ka sacecay ko 'aca no kasolin simal, ira ho rawraw i laloma' no kitakit, onini ko sakacaay a nga'ay to katayalan no tamdaw. I 2018 miheca saka 6 folad saka 22 romi'ad mikapot to Paliwalay to kalolin simal kitakit a lekatep (Organization of the Petroleum Exporting Countries OPEC; Kuwaping a sowal: ) Pacefaday a tilid </FORM>
    </S>
</TEXT>
