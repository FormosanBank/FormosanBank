<?xml version="1.0" ?>
<TEXT id="Wiki_Amis_U_micidekay_a_demak_nu_Cengkuwangaw" xml:lang="pwn" source="Paiwan Wikipedia, article: U_micidekay_a_demak_nu_Cengkuwangaw" copyright="CC BY-SA" citation="U_micidekay_a_demak_nu_Cengkuwangaw. (2024, December 07). In Wikipedia [Paiwan]. https://pwn.wikipedia.org/wiki/U_micidekay_a_demak_nu_Cengkuwangaw" BibTeX_citation="@misc{Wiki_pwn_U_micidekay_a_demak_nu_Cengkuwangaw, title = U_micidekay_a_demak_nu_Cengkuwangaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/U_micidekay_a_demak_nu_Cengkuwangaw} }">
    <S id="0">
        <FORM kindOf="original">U micidekay a demak nu Cengkuwangaw U demak nu Cengkuwangaw malesitudung tu Madawdaw. Na nikuwantu i kaRipunan ku sawaliyan nu Taywan, mamelaw nu heni kira Pangcah atu ruma a payniyaru'an, sadihemay saan caay kariang, sisa pakadademakan tu pihacengay a demakan, matiya misalalani', misakayakay, misatimu, misapungkang, misaminatu, mikilang, mibekeluh, misaluma… adihay ku sasanga'an, awaay ku paherekan. Matiya i 1904 nu mihecaan, maherek kira rarayaay a lalan, namaka Puyuma tangasay Kudic nu Bakung, makalat tu pitu a pulu' ira ku siwa ku nikararaya nisanga' tira lalan. I 1909 nu mihecaan, malingtu a misanga tu lalan nu silamalay tangasa i 1911 a mihecaan tiya maherek. Na makara i minatu nu Nabakuwan tangasa i Puyuma nu Pusung atu dengayay a kayraan nu silamalay a lalalalanan. Tuna mahaen saupu han tu nira Ripun ku kapah amin a papisikak, araw maburibur tu waca ku 'urip nu niyaru', micidek ku wayway, sacudacuday hank u niyaru a papitupin tu tamdaw nu heni a talacuwacuwa, adihayadihay tu ku cingelaway, caayay pakadungdung tu demak nira Ripun, haen satu a malalais i 1908 nu mihecaan, ta masadak ku saayaway nu la'is nu Cikasuan i niyaru' nu Pangcah. I kaRipunan nu 1910 nu mihecaan, i sakatusa a bulad nu tusa a pulu'ira ku lima a remiad, ira ku nilubang nu kantu nu Ripun tu "lima a miheca tu sapilesimet tu bansing"sanay a lubang, tu sapieping tu itiniay a Yincumin patahekal satu mamikisa tu lalalalanan, tangasa sa i limaay a bulad tu sabaw enem,lubang sat u sakay umah,mahaen tu sapialaw tu sera nu Yincumin, a mipekpek tu sapitengilaw tu suwal nu Ripun. Tangasa i 1911 nu miheca i limaay a bulad, i herek a palipida kira Ripun, masasuwal tu kira tumuk amin a malecapu i Pisirian a masasuwal a milubang tu sapibelihaw tira Ripunan, atu nikelul tu lipida, nirawacu atu nialaw tu kuwakuwang, mahaen ku ringes atu sakangalayaw a mibahbah tu Ripun. Sulinay i tiyatu nu mihecaan herek nu lisin, caay yamin piculu tu nitipus a pateli i suku nira Ripun, araw kabana'an, belut satu kira sakakaay a miruyaruy a tayra i Madawdaw atu tulik a paremiad a papiculu', padudu satu papasuwalen nira Ripun ci Kolas Mahengheng a misasa'a miherek tinademakan, ta caay tu piliclic kira Ripun. I tiya:tu a mihecaan tu pituay a bulad nu tusa a pulu' ira ku sepat, ira ku kincal nu Tulik ci 福間彥四郎 palecapu tu tumuk nu niyaru' a micihi a miliclic tira ni sangaan a lalan, araw macacihi atu tumun nu Tulic ciRaoron, makamelaw kira sakakaay a tumuk nu Tulik araw belung satu amin kira tumuk nu niyaru'a mipekpek ta mapatay kira kincal a sidemak tira "Cengkuwangaw hanay a demak". Makatengil kira tumuk nu Madawdaw, kerid satu tu binawlan a micalap tu tayritayringan atu cacudadan, pacuk han kira kincal atu pasubana'ay. Tuwa pasaupu han nira ku niyaru' nu Madawdaw, Cirarukuhay, Kaheciday, Turik, Paung^ung, makala tu tuluay a patekenan nu kapah a mikukung tira kalecapuan atu lalubangan, araw malalitemuh i Kanapuka atiya kincal nu Ripun a maletaes, mapatay kiya tatusaay a kincal, maduka ku madukaay, makamelaw kiya i amisay a kincal belung han kira Pangcah milaliw, tuna mahaen papaya satu a micumud tu luma' nu Ripun a mitakaw amipeci tu maamaan tu sapiedis tira Ripunan. Milaliwmilaliw tu kuheni i Kinapuka. I sangsangdeb nu enemay ku tuki, makatengil tu kira i Babukuday a kincal putun han ku makaamisay a sakasasuwal a telay, maletep henaca ku lelesian nu Puyuma, maputun ku lalan, sabaw enem tu kira kincal u mamikinsa a tayra i Babukud, iterung nu lalan malitemuh nu heni kira caayay katatanu kincal atu pasubana'ay nu Madawdaw a mapasubana'a mitungal tu tayraaya tamdaw. I tuya tusaay a pulu'ira ku walu a remiad, maaununtu a palecapu tu hitay kira Ripun, tu sakacaay tu pakacumut kira Pangcah, padudu satu i waluay nu bulad ira ku sepat nu reimad , ira tu ku tayniyay nu maka Taypakay, maka Ilannay, maka Taycuay, makaTaynanay a mipadang tu sapipatuyaw tura hitay nu Pangcah. Ira Tapang nu Pusungay ci 朝倉菊三郎 ku mikeriday namaka timul dungdungsa a taamis, ruma satu mikatimul besuc sa a tayra i Kinpuka a miletaes tira hitay nu Pangcah ta caay pakademec laliw satu. I waluay nu bulad ira ku cacay a remiad tangasa tu kira hitay i Madawdaw, awaay tu kira tamdaw nu Pangcah itila. Tutiya tu a remiad maletaes tu atu Turik a niyaru', a caay pakademec papilimekan tu kira wawawawa atu patu'asay atu babahi i terung nu lutuk, tuna mahaen milaliwmilaliw tu heni tu ka'uripan a Katomayan. Marariwasak tu kira i waliay a Pangcapangcahan, i waluay nu bulad ira ku muketep a remiad, mitanumu tu Tumuk nu balangaw ci Kulas·mahenghengan, a mieping tina demakan, maanen naca matuas tu ku miheca nira tumuk mudeku tu i tatakel, u lihalaw haw tu pihaceng nu demak, papitamurungen tu kapah a tayra tiya tumukan nu Tulik atu Madawdaw tiya balah han kira nikapet nu kuwang a maherek kira sepatay a pulu'ira ku walu a nikakakuwang. Tuherek ninademak caay kapihaceng ku nipisaybang nira Ripung, miaray aca ci Kulas·Mahenghengan a pakawlah, tunamahaen pabalucu'ay tu sapiletaes tu Taluku, matalaw a malecapu ku Pangcah atu Taluku a miletaes tu henian, sisa caay kabaeket ku saybang, alaw han a cacay ku kuwang nu Pangcah ira palalanay a tumuk nu Madawdaw ci Lekal, tumuk nu Tulik ci Asan, sipacait i aayaw ni lalubangan nu heni a pamelaw tu nipiputun tu awul, napakakudul a mahetik pihaceng ku duka tiya pauli hantu ku heni a palaliw.</FORM>
        <FORM kindOf="standard">U micidekay a demak no Cengkowangaw U demak no Cengkowangaw malesitodong to Madawdaw. Na nikowanto i kaRiponan ko sawaliyan no Taywan, mamelaw no heni kira Pangcah ato roma a payniyaro'an, sadihemay saan caay kariang, sisa pakadademakan to pihacengay a demakan, matiya misalalani', misakayakay, misatimo, misapongkang, misaminato, mikilang, mibekeloh, misaloma… adihay ko sasanga'an, awaay ko paherekan. Matiya i 1904 no mihecaan, maherek kira rarayaay a lalan, namaka Poyoma tangasay Kodic no Bakong, makalat to pito a polo' ira ko siwa ko nikararaya nisanga' tira lalan. I 1909 no mihecaan, malingto a misanga to lalan no silamalay tangasa i 1911 a mihecaan tiya maherek. Na makara i minato no Nabakowan tangasa i Poyoma no Posong ato dengayay a kayraan no silamalay a lalalalanan. Tona mahaen saopo han to nira Ripon ko kapah amin a papisikak, araw maboribor to waca ko 'orip no niyaro', micidek ko wayway, sacodacoday hank o niyaro a papitopin to tamdaw no heni a talacowacowa, adihayadihay to ko cingelaway, caayay pakadongdong to demak nira Ripon, haen sato a malalais i 1908 no mihecaan, ta masadak ko saayaway no la'is no Cikasoan i niyaro' no Pangcah. I kaRiponan no 1910 no mihecaan, i sakatosa a bolad no tosa a polo'ira ko lima a remiad, ira ko nilobang no kanto no Ripon to "lima a miheca to sapilesimet to bansing"sanay a lobang, to sapieping to itiniay a Yincomin patahekal sato mamikisa to lalalalanan, tangasa sa i limaay a bolad to sabaw enem,lobang sat o sakay omah,mahaen to sapialaw to sera no Yincomin, a mipekpek to sapitengilaw to sowal no Ripon. Tangasa i 1911 no miheca i limaay a bolad, i herek a palipida kira Ripon, masasowal to kira tomok amin a malecapo i Pisirian a masasowal a milobang to sapibelihaw tira Riponan, ato nikelol to lipida, nirawaco ato nialaw to kowakowang, mahaen ko ringes ato sakangalayaw a mibahbah to Ripon. Solinay i tiyato no mihecaan herek no lisin, caay yamin picolo to nitipos a pateli i soko nira Ripon, araw kabana'an, belot sato kira sakakaay a miroyaroy a tayra i Madawdaw ato tolik a paremiad a papicolo', padodo sato papasowalen nira Ripon ci Kolas Mahengheng a misasa'a miherek tinademakan, ta caay to piliclic kira Ripon. I tiya:to a mihecaan to pitoay a bolad no tosa a polo' ira ko sepat, ira ko kincal no Tolik ci 福間彥四郎 palecapo to tomok no niyaro' a micihi a miliclic tira ni sangaan a lalan, araw macacihi ato tomon no Tolic ciRaoron, makamelaw kira sakakaay a tomok no Tolik araw belong sato amin kira tomok no niyaro'a mipekpek ta mapatay kira kincal a sidemak tira "Cengkowangaw hanay a demak". Makatengil kira tomok no Madawdaw, kerid sato to binawlan a micalap to tayritayringan ato cacodadan, pacok han kira kincal ato pasobana'ay. Towa pasaopo han nira ko niyaro' no Madawdaw, Cirarokohay, Kaheciday, Torik, Paong^ong, makala to toloay a patekenan no kapah a mikokong tira kalecapoan ato lalobangan, araw malalitemoh i Kanapoka atiya kincal no Ripon a maletaes, mapatay kiya tatosaay a kincal, madoka ko madokaay, makamelaw kiya i amisay a kincal belong han kira Pangcah milaliw, tona mahaen papaya sato a micomod to loma' no Ripon a mitakaw amipeci to maamaan to sapiedis tira Riponan. Milaliwmilaliw to koheni i Kinapoka. I sangsangdeb no enemay ko toki, makatengil to kira i Babokoday a kincal poton han ko makaamisay a sakasasowal a telay, maletep henaca ko lelesian no Poyoma, mapoton ko lalan, sabaw enem to kira kincal o mamikinsa a tayra i Babokod, iterong no lalan malitemoh no heni kira caayay katatano kincal ato pasobana'ay no Madawdaw a mapasobana'a mitongal to tayraaya tamdaw. I toya tosaay a polo'ira ko walo a remiad, maaononto a palecapo to hitay kira Ripon, to sakacaay to pakacomot kira Pangcah, padodo sato i waloay no bolad ira ko sepat no reimad , ira to ko tayniyay no maka Taypakay, maka Ilannay, maka Taycoay, makaTaynanay a mipadang to sapipatoyaw tora hitay no Pangcah. Ira Tapang no Posongay ci 朝倉菊三郎 ko mikeriday namaka timol dongdongsa a taamis, roma sato mikatimol besoc sa a tayra i Kinpoka a miletaes tira hitay no Pangcah ta caay pakademec laliw sato. I waloay no bolad ira ko cacay a remiad tangasa to kira hitay i Madawdaw, awaay to kira tamdaw no Pangcah itila. Totiya to a remiad maletaes to ato Torik a niyaro', a caay pakademec papilimekan to kira wawawawa ato pato'asay ato babahi i terong no lotok, tona mahaen milaliwmilaliw to heni to ka'oripan a Katomayan. Marariwasak to kira i waliay a Pangcapangcahan, i waloay no bolad ira ko moketep a remiad, mitanomo to Tomok no balangaw ci Kolas·mahenghengan, a mieping tina demakan, maanen naca matoas to ko miheca nira tomok modeko to i tatakel, o lihalaw haw to pihaceng no demak, papitamorongen to kapah a tayra tiya tomokan no Tolik ato Madawdaw tiya balah han kira nikapet no kowang a maherek kira sepatay a polo'ira ko walo a nikakakowang. Toherek ninademak caay kapihaceng ko nipisaybang nira Ripong, miaray aca ci Kolas·Mahenghengan a pakawlah, tonamahaen pabaloco'ay to sapiletaes to Taloko, matalaw a malecapo ko Pangcah ato Taloko a miletaes to henian, sisa caay kabaeket ko saybang, alaw han a cacay ko kowang no Pangcah ira palalanay a tomok no Madawdaw ci Lekal, tomok no Tolik ci Asan, sipacait i aayaw ni lalobangan no heni a pamelaw to nipipoton to awol, napakakodol a mahetik pihaceng ko doka tiya paoli hanto ko heni a palaliw.</FORM>
    </S>
</TEXT>