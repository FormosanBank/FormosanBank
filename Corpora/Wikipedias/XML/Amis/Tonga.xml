<?xml version="1.0" ?>
<TEXT id="Wiki_Amis_Tonga" xml:lang="pwn" source="Paiwan Wikipedia, article: Tonga" copyright="CC BY-SA" citation="Tonga. (2024, December 07). In Wikipedia [Paiwan]. https://pwn.wikipedia.org/wiki/Tonga" BibTeX_citation="@misc{Wiki_pwn_Tonga, title = Tonga, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Tonga} }">
    <S id="0">
        <FORM kindOf="original">Itini i polong no Satimolan Kitakit 'odeng to o Tonga ko Hontian Kitakit. Sanosowalen no Tonga a pangangan i"Pule'anga Fakatu'i 'o Tonga; sano Ikilisenen i: Kingdom of Tonga", o ma'alaay a ngangan i o Tonga. Itiraay i satimolan no sa'etip no Fancalay Riyar, ilaloma' nona kitakit iraay ko 172 riyariyaran pala, o polong no dadahal no sera i 748 sq km, o tamdaw cisafaway to mo'etep ko 'emang(2011 miheca a misa'osi). 1875 miheca mapatireng no Hontian a kitakit taha nini, nano mikowanan no Ikilis, 1970 miheca misa'iked a tomireng tono niyah pikowan, 1999 miheca mikapot i Linhoko. Likisi I 'ayaw no 3000miheca iraay to ko nani Polinisya a tamdaw mafolaw a tayni maro' itini i Tonga Tapu a riyariyaran pala,sa ira itini ko samatelangay a nalacolan. O mikalicay to tamina ko 'orip no Tonga a tamdaw, itiyaho cecay a patek ko mihecaan ko pisacikacikay a tala fiyaw a riyariyaran pala o Samoa ato Fici. 1616 miheca Toi Kanokopolo hongti masofoc i saka enem miheca, no etipay a kiemelay Holan a misolapay misataminaay ci Wilian Skaten ato Yokop Lemil tangasa ka'amisay Noau Topotapo pala. I 1643 miheca, Apil Taseman (Abel Tasman) miliyaw tayra i Tonga Tapo pala a Tonga Tapo pala ato Hayapay pala, nika Ilopiya tamdaw saki palapalaan a kasasilitemoh nai 1773 tangasa 1777 mihecaan no Inkilis misolapay ci Camos Koke a singciw (misafadilan) a kinapinapina misolap.saci sowal sa ci Koke to kanatalay tamdaw malali'ayay, nawhani patopatongal to kakaenen ko Yincumin cingraan, mihamhamay cingraan. I 1797 miheca tangasa 1822 miheca, Lonton a tintosi ato Wesleyans masasiroma pipatenak to Kritokiw i Tonga, nika caay kalaheci. 1799 miheca tangasa 1852 miheca Tonga a toloay laloma'an macacefis to sakalahongti a lalomaay lalood, Toi Kanokopolo laloma'an ci Ciyoci Tawfaahaw mipaterepay tina fodfod, i Wesleyans a mitooray a pidama, i 1845 miheca malahongti, oya Ciyoci Topo saka cecay. 1797-1822miheca ira ko nani Ikilis a mipatenakay to sowal ni Yiso Kiristo,nikawrira, caay ka laheci, 1826 miheca Wesleyans miliyaw haca mipatenak, itiya to a malaheci. 1842 miheca Maliyakay siwni patireng to Tingsokiw tingtokiw, mapatireng no Mariyan a Syusi ko Tinsukyo a kyokay. Mani 1845 tara 1893miheca,malaheci to ko patireng to Niyahay Pikowan Kitakit , 1863miheca palasawaden ko koli a demak ,1875miheca 11folad masanga' kono aniniay a Kinpo ato Sarikec, onini ko pito'oran a patireng to mikowanay a sifo. O honti ci Cyoci．Tutu mito'or to no Pa'oripay sa itira to koni tenak no paso'elinay to Pa'oripay. Matatilid heca ato romaroma akitakit to sakalawidangaw a kakaketonan a tilid, nika mihayi to ko Toic,Ikilis ato Amirika to mala Niyahay Pikowan Kitakit. 1918miheca,malahonti ko fafahiyan a teloc ni Cyoci．Tutu ci Saloto．Tutu,o tatirengan nginra I tata'ang, o takalaw i 1.89 laya'. I sakatosa a lalood no polong no kitakit malapahicelaan no sofitay no Amirika ato Niw Cilan ko Tonga.1965miheca 12folad 15romi'ad, mapatisod no wawa ni Saloto．Tutu a malahonti. Tahira to i 2010miheca nga' mafalic ko rikec satapang sa a ira ko kalotamdaw, a malalipoiing. Sici Ono Hontian kitakit ko Tonga, o malatapangay ato komuing, sahetoay o salawinasina o honti. Itini i pikaykian no kitakit toya Lipoing i sahetoay o lalomaan no honti. O tamdaw no Tonga toloay ko kasasiromaroma tireng no masakapotay,orira i o Hontian,o Kakita'an ato kalotamdaw, ona kasasiromaroma tireng caayay ka falic tahira i kapatayan, ira ko patinako, i 1980miheca o wawa no honti ci Onaay．Pahamama cifafahi to kalotamdaw akaying ,sa mapalasawad ko no hontian salawinawina a tiring. Iromatiay to ira ko tireng sarikec, nikawrira, itini I kinpo I o polong a tamdaw no Tonga malalenay sanay ko tilid. O kiing no pikaykian no kitakit ono kakita'anay I sasiwa ko tamdaw, ono kalotamdaw I mo'etep cisafaw to pito ko tamdaw, nikawrira, sahetoay o sowal no honti ko pido'doan a mikayki a misanga' to rikec. I 2005 miheca yo tayraay ci Safulo hakasi i Tongka a mihomong, caay to ko malawidangay ko Tongka ato Taywan,pasitiraay to i Tayliku ko Tongka a kitakit. Palapalaan O Tonga kitakit I iraay ko sepat a palapalan, 172 ko riyariyaran pala, I laloma' nonini I sepatay aca ho iraay ko tamdaw a maro'. Ona riyariyaran pala nani ka'amis tala timol 600km ko kakaya', 200km ko daddhal, o cilamalay lotok kona kitakit,ityaho mafetas ko lamal no tokos maleneng ko sawaliay a pala, mowad a masadak ko sa'etipay a pala, naikoran to no cilamalay lotok malaraka to. Ona riyariyarn pala: 1.Tongatapu: o kaitiraan no syoto(首都Nukuarofa) itini,o sa tata'angay a pala makilatosa ko polong sera no kitaki. 2.'Eoa:I satimolan a pasi'eti'etip no Tongatapu to 10 km. 3.Ha'apay:I sala'amis a pasi'eti'etip no Tongatapu to150km. 4.Fafa'u:I ka'amis a sawalian no Tongatapu to 400km. 5.Niwatoputapu: I ka'ami'amis no sawalian no Tongatapu to 600km. 6.Niwafo'o:I saka'etipay no Niwatoputapu a rakarakaan pala. Mili'etan - Tamorak O sa'adihayay a tayal no Tonga I o maomahay, mifotingay ato pisalamaan no lafang. Away ko pananoman a omah, sa itira ko ka'adihay ko pipaloma to losay I hadhad.o tamdaw no Tonga I caayay ka koma'en to ciyak, nikawrira , o sota' no Tonga I tada nga'ayay ko lahad no ciyak, mafa' to ko haliciyakay a dipong I papipalomaen nangra ko tamdaw no Tonga,itira I kasi'enawan a romi'ami'ad, adihay ko kakoma'en no dipong a tamdaw, patatanga a misa'adihay a paloma ko ciya,1980 a mihecahecan tayni sato ko kaysya no dipong a pasifana' to fangcay a nipipaloma a demak. Tahanini sato mala tadatata'angay a pitokeran tono nipili'etan no Tonga ko ciyak, adihay ko 'etan nani dipong, anini sato caay ko dipong aca ko pipa'acaan, matongal to Hanko,Congko-Tayliku ato NiwCilan, ciharateng ko sifo no Tonga, ano sacecay sa ko cecay a losay to nipili'etan I tada masakakinihay, ano kasamaan ca sato ka pi'aca ko dipong I seli' sato ko katatiih no nipili'etan no kitakit, sa itira to ko pisaharaterateng to pitongal to sapili'etan a losay. Tilid Ano o kilng ko sapatinako I cecaay ko tatapangan a lamit no polong a Satimolan Finacadan, o Satimolan Sowal hananay,o lalengawan nonini I nani tiniay I Taywan a matenak, . O sowal no Tonga I o nano capa' no Satimolan Sowal, marariniay to sowal no Hawaii,Mawli no NiwCilan,Samoa ato sowal no Tahici. O Tilid ato Ngiha' Matiya o Yincumin no Taywan iraay ko sowal nika awaay ko tilid, o Tonga I caliw han ko tilid no Latin(o no Yincumin no Taywan o no Roma a tilid koni caliwan) , o mikedecay a ngiha' I patongal hananay to "'"a kunis. O winaan a ngiha' : a matiya no Ikilis a father e matiya no Ikilis a met i matiya no Ikilis a machine o matiya no Ikilis a note u matiya no Ikilis a tune o wawaan a ngiha' f matiya no Ikilis a foot h matiya no Ikilis a horse k matiya no Ikilis a king l matiya no Ikilis a lead m matiya no Ikilis a man n matiya no Ikilis a nest ng matiya no Ikilis a singer (caay kalecad to finger ) p matiya no Ikilis a stop s matiya no Ikilis a see t matiya no Ikilis a time v matiya no Ikilis a vine(away kono 'Amis a ngiha' tonini ) fakau'a mikedecay o ngiha' Cecay a ngiha' ca ka ca kaira ko cecay a wina ngiha'. Onini ko pito'oran no cecay a sowal pinaay ko ngiha' I hatiraay ko ka'adihay no wina a ngiha'. Cecay a ngiha' 'edeng cecaay aca ko wawa a ngiha' a mikafit. Tatiihay a pakahatatosaen ko wawa a ngiha' a palakafit. Ng o cecayay a ngiha' ko piso'si tonini, cowa ko pakapi'an a wawa ngiha', orasaka ano mitilid I cecayay a ngiha' han a mitilid. O polong a ngiha' 'i, o wina a ngiha' ko milahecaay.O matiniay ko polong no Satimolan Finacadan. O mikedecay i o wawaan a ngiha' orasaka patihien i ikor ko cecay a wina a ngiha'. ano sakingiha' a mateli i ka'ayaw 'i,ika'ayawen no wina angiha' a miteli. Ano cirafas to tosa ko ngiha' 'i, o kaletengay a ngiha' i ka'ayawen to cecay a ngiha' no saikoray a ngiha'. Nikawrira, mito'oray to pinangan no somowalay a tamdaw a milinah. Toloay ko kasasiromaroma no sowal:no Honti a sowal,no Kakita'an(Hou'eiki)a sowal ato no kalotamdaw a sowal. O malecaday ko faco no sowal no 'Amis to nini, o polong itiraay i riyariyaran a kitakita cecaay ko wina no sowal, nika halafin to ko kacacinowas a ma'orip sa ira ko kasasiroma no sowal, nikawrira, i'ayaw no 5000 a mihecaan nani Afrika ko tamdaw maliposak i cowacowa nona cikiw, o to'as no Yincumincu i 'ayaw no 5000 ko mihecaan a tahini i Taywan a macakat, orako saka o cecaay ho ko wina no finacadan no mita ato i riyariyaran a finacadan, sa malecad ko lamit no punka ato sowal.</FORM>
        <FORM kindOf="standard">Itini i polong no Satimolan Kitakit 'odeng to o Tonga ko Hontian Kitakit. Sanosowalen no Tonga a pangangan i"Pole'anga Fakato'i 'o Tonga; sano Ikilisenen i: Kingdom of Tonga", o ma'alaay a ngangan i o Tonga. Itiraay i satimolan no sa'etip no Fancalay Riyar, ilaloma' nona kitakit iraay ko 172 riyariyaran pala, o polong no dadahal no sera i 748 sq km, o tamdaw cisafaway to mo'etep ko 'emang(2011 miheca a misa'osi). 1875 miheca mapatireng no Hontian a kitakit taha nini, nano mikowanan no Ikilis, 1970 miheca misa'iked a tomireng tono niyah pikowan, 1999 miheca mikapot i Linhoko. Likisi I 'ayaw no 3000miheca iraay to ko nani Polinisya a tamdaw mafolaw a tayni maro' itini i Tonga Tapo a riyariyaran pala,sa ira itini ko samatelangay a nalacolan. O mikalicay to tamina ko 'orip no Tonga a tamdaw, itiyaho cecay a patek ko mihecaan ko pisacikacikay a tala fiyaw a riyariyaran pala o Samoa ato Fici. 1616 miheca Toi Kanokopolo hongti masofoc i saka enem miheca, no etipay a kiemelay Holan a misolapay misataminaay ci Wilian Skaten ato Yokop Lemil tangasa ka'amisay Noao Topotapo pala. I 1643 miheca, Apil Taseman (Abel Tasman) miliyaw tayra i Tonga Tapo pala a Tonga Tapo pala ato Hayapay pala, nika Ilopiya tamdaw saki palapalaan a kasasilitemoh nai 1773 tangasa 1777 mihecaan no Inkilis misolapay ci Camos Koke a singciw (misafadilan) a kinapinapina misolap.saci sowal sa ci Koke to kanatalay tamdaw malali'ayay, nawhani patopatongal to kakaenen ko Yincomin cingraan, mihamhamay cingraan. I 1797 miheca tangasa 1822 miheca, Lonton a tintosi ato Wesleyans masasiroma pipatenak to Kritokiw i Tonga, nika caay kalaheci. 1799 miheca tangasa 1852 miheca Tonga a toloay laloma'an macacefis to sakalahongti a lalomaay lalood, Toi Kanokopolo laloma'an ci Ciyoci Tawfaahaw mipaterepay tina fodfod, i Wesleyans a mitooray a pidama, i 1845 miheca malahongti, oya Ciyoci Topo saka cecay. 1797-1822miheca ira ko nani Ikilis a mipatenakay to sowal ni Yiso Kiristo,nikawrira, caay ka laheci, 1826 miheca Wesleyans miliyaw haca mipatenak, itiya to a malaheci. 1842 miheca Maliyakay siwni patireng to Tingsokiw tingtokiw, mapatireng no Mariyan a Syosi ko Tinsokyo a kyokay. Mani 1845 tara 1893miheca,malaheci to ko patireng to Niyahay Pikowan Kitakit , 1863miheca palasawaden ko koli a demak ,1875miheca 11folad masanga' kono aniniay a Kinpo ato Sarikec, onini ko pito'oran a patireng to mikowanay a sifo. O honti ci Cyoci．Toto mito'or to no Pa'oripay sa itira to koni tenak no paso'elinay to Pa'oripay. Matatilid heca ato romaroma akitakit to sakalawidangaw a kakaketonan a tilid, nika mihayi to ko Toic,Ikilis ato Amirika to mala Niyahay Pikowan Kitakit. 1918miheca,malahonti ko fafahiyan a teloc ni Cyoci．Toto ci Saloto．Toto,o tatirengan nginra I tata'ang, o takalaw i 1.89 laya'. I sakatosa a lalood no polong no kitakit malapahicelaan no sofitay no Amirika ato Niw Cilan ko Tonga.1965miheca 12folad 15romi'ad, mapatisod no wawa ni Saloto．Toto a malahonti. Tahira to i 2010miheca nga' mafalic ko rikec satapang sa a ira ko kalotamdaw, a malalipoiing. Sici Ono Hontian kitakit ko Tonga, o malatapangay ato komoing, sahetoay o salawinasina o honti. Itini i pikaykian no kitakit toya Lipoing i sahetoay o lalomaan no honti. O tamdaw no Tonga toloay ko kasasiromaroma tireng no masakapotay,orira i o Hontian,o Kakita'an ato kalotamdaw, ona kasasiromaroma tireng caayay ka falic tahira i kapatayan, ira ko patinako, i 1980miheca o wawa no honti ci Onaay．Pahamama cifafahi to kalotamdaw akaying ,sa mapalasawad ko no hontian salawinawina a tiring. Iromatiay to ira ko tireng sarikec, nikawrira, itini I kinpo I o polong a tamdaw no Tonga malalenay sanay ko tilid. O kiing no pikaykian no kitakit ono kakita'anay I sasiwa ko tamdaw, ono kalotamdaw I mo'etep cisafaw to pito ko tamdaw, nikawrira, sahetoay o sowal no honti ko pido'doan a mikayki a misanga' to rikec. I 2005 miheca yo tayraay ci Safolo hakasi i Tongka a mihomong, caay to ko malawidangay ko Tongka ato Taywan,pasitiraay to i Tayliko ko Tongka a kitakit. Palapalaan O Tonga kitakit I iraay ko sepat a palapalan, 172 ko riyariyaran pala, I laloma' nonini I sepatay aca ho iraay ko tamdaw a maro'. Ona riyariyaran pala nani ka'amis tala timol 600km ko kakaya', 200km ko daddhal, o cilamalay lotok kona kitakit,ityaho mafetas ko lamal no tokos maleneng ko sawaliay a pala, mowad a masadak ko sa'etipay a pala, naikoran to no cilamalay lotok malaraka to. Ona riyariyarn pala: 1.Tongatapo: o kaitiraan no syoto(首都Nokoarofa) itini,o sa tata'angay a pala makilatosa ko polong sera no kitaki. 2.'Eoa:I satimolan a pasi'eti'etip no Tongatapo to 10 km. 3.Ha'apay:I sala'amis a pasi'eti'etip no Tongatapo to150km. 4.Fafa'o:I ka'amis a sawalian no Tongatapo to 400km. 5.Niwatopotapo: I ka'ami'amis no sawalian no Tongatapo to 600km. 6.Niwafo'o:I saka'etipay no Niwatopotapo a rakarakaan pala. Mili'etan - Tamorak O sa'adihayay a tayal no Tonga I o maomahay, mifotingay ato pisalamaan no lafang. Away ko pananoman a omah, sa itira ko ka'adihay ko pipaloma to losay I hadhad.o tamdaw no Tonga I caayay ka koma'en to ciyak, nikawrira , o sota' no Tonga I tada nga'ayay ko lahad no ciyak, mafa' to ko haliciyakay a dipong I papipalomaen nangra ko tamdaw no Tonga,itira I kasi'enawan a romi'ami'ad, adihay ko kakoma'en no dipong a tamdaw, patatanga a misa'adihay a paloma ko ciya,1980 a mihecahecan tayni sato ko kaysya no dipong a pasifana' to fangcay a nipipaloma a demak. Tahanini sato mala tadatata'angay a pitokeran tono nipili'etan no Tonga ko ciyak, adihay ko 'etan nani dipong, anini sato caay ko dipong aca ko pipa'acaan, matongal to Hanko,Congko-Tayliko ato NiwCilan, ciharateng ko sifo no Tonga, ano sacecay sa ko cecay a losay to nipili'etan I tada masakakinihay, ano kasamaan ca sato ka pi'aca ko dipong I seli' sato ko katatiih no nipili'etan no kitakit, sa itira to ko pisaharaterateng to pitongal to sapili'etan a losay. Tilid Ano o kilng ko sapatinako I cecaay ko tatapangan a lamit no polong a Satimolan Finacadan, o Satimolan Sowal hananay,o lalengawan nonini I nani tiniay I Taywan a matenak, . O sowal no Tonga I o nano capa' no Satimolan Sowal, marariniay to sowal no Hawaii,Mawli no NiwCilan,Samoa ato sowal no Tahici. O Tilid ato Ngiha' Matiya o Yincomin no Taywan iraay ko sowal nika awaay ko tilid, o Tonga I caliw han ko tilid no Latin(o no Yincomin no Taywan o no Roma a tilid koni caliwan) , o mikedecay a ngiha' I patongal hananay to "'"a konis. O winaan a ngiha' : a matiya no Ikilis a father e matiya no Ikilis a met i matiya no Ikilis a machine o matiya no Ikilis a note o matiya no Ikilis a tone o wawaan a ngiha' f matiya no Ikilis a foot h matiya no Ikilis a horse k matiya no Ikilis a king l matiya no Ikilis a lead m matiya no Ikilis a man n matiya no Ikilis a nest ng matiya no Ikilis a singer (caay kalecad to finger ) p matiya no Ikilis a stop s matiya no Ikilis a see t matiya no Ikilis a time v matiya no Ikilis a vine(away kono 'Amis a ngiha' tonini ) fakao'a mikedecay o ngiha' Cecay a ngiha' ca ka ca kaira ko cecay a wina ngiha'. Onini ko pito'oran no cecay a sowal pinaay ko ngiha' I hatiraay ko ka'adihay no wina a ngiha'. Cecay a ngiha' 'edeng cecaay aca ko wawa a ngiha' a mikafit. Tatiihay a pakahatatosaen ko wawa a ngiha' a palakafit. Ng o cecayay a ngiha' ko piso'si tonini, cowa ko pakapi'an a wawa ngiha', orasaka ano mitilid I cecayay a ngiha' han a mitilid. O polong a ngiha' 'i, o wina a ngiha' ko milahecaay.O matiniay ko polong no Satimolan Finacadan. O mikedecay i o wawaan a ngiha' orasaka patihien i ikor ko cecay a wina a ngiha'. ano sakingiha' a mateli i ka'ayaw 'i,ika'ayawen no wina angiha' a miteli. Ano cirafas to tosa ko ngiha' 'i, o kaletengay a ngiha' i ka'ayawen to cecay a ngiha' no saikoray a ngiha'. Nikawrira, mito'oray to pinangan no somowalay a tamdaw a milinah. Toloay ko kasasiromaroma no sowal:no Honti a sowal,no Kakita'an(Hoo'eiki)a sowal ato no kalotamdaw a sowal. O malecaday ko faco no sowal no 'Amis to nini, o polong itiraay i riyariyaran a kitakita cecaay ko wina no sowal, nika halafin to ko kacacinowas a ma'orip sa ira ko kasasiroma no sowal, nikawrira, i'ayaw no 5000 a mihecaan nani Afrika ko tamdaw maliposak i cowacowa nona cikiw, o to'as no Yincominco i 'ayaw no 5000 ko mihecaan a tahini i Taywan a macakat, orako saka o cecaay ho ko wina no finacadan no mita ato i riyariyaran a finacadan, sa malecad ko lamit no ponka ato sowal.</FORM>
    </S>
</TEXT>