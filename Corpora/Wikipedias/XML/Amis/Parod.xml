<?xml version="1.0" ?>
<TEXT id="Wiki_Amis_Parod" xml:lang="pwn" source="Paiwan Wikipedia, article: Parod" copyright="CC BY-SA" citation="Parod. (2024, December 07). In Wikipedia [Paiwan]. https://pwn.wikipedia.org/wiki/Parod" BibTeX_citation="@misc{Wiki_pwn_Parod, title = Parod, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Parod} }">
    <S id="0">
        <FORM kindOf="original">== O paror no pangcah == Itiya ho patireng ko pangcah to loma' . Misafaloco' to saka tanektekaw . Ta caay ka loyoh no faliyos . Samasa mifadahong sato cangra . sapoener han nangra a misanga' . Nikaorira . o laloma' saan .masakakahad tono aniniay a loma' . Ano mifadic to fadahong . saheto o eli' . o patih saan o mitolikan to 'awel . Oya hecek no laloma' i. ira ko mito'to'an a coka to saka ening a ma'araw . O takar saan o mitolikan to penen ato 'oway . Onian ko saka caay ka soemet . I laloma' saan . ira ko kafoti'an . o pihololan ato pisafelan a paror . O roma sato . ira ko laosidan . sikal oray riko'polong no caca'edongen . o kakaenen ato losid no sakalingad . Maemin malina'ec i laloma' . Caay to ka lalen tono aniniay ko rawang no loma'. ira ko kofaw ato 'ariri . Ora paror i laloma' i . o pisafelan ato pingiroan . Itini a malaholol ko polong paro no loma' . Hatatiya i laloma' a misafel ko pangcah . nikaorira .marocekay ko lodis nangra to sapitangtang . Ano mitapay mikesir to . misafel ato mitamek . mangaayay kiya sa o . Ora falah no paror . cowa ka padeng . Kasienawan sato . malaholo cangra a misi'ayaw toya paror . mingro .Itini cangra a masasowal to demak no laloma'an . Ora paror i laloma' . saci 'acofel saan a masaromi'ami'ad . caay ka 'olaw ko patih no laloma' hakiya? caay ka pakacorah hakiya? Sanay ko rihanaw9 no harateng . O katengilan to sowal no mato'asay tonini. Ano pararir a mada'at no 'acofel ko laloma'an . 'olaw sato ko patihpatih hananay .o marocekay kona loma' sanay kira .Matiya irayay ko mato'asay nangra a pacafay cangraanan . Ano sakongkong asa ko loma' i. matiya to o kahiceraan no cimacima a kawas sanay ko patinako to sowal . Ora falah no lamal i . o karihanawan to ko pakacorah . Itini saca i kaliomahan . Matatood ko paro no loma' a malingad . na'onen nangra a mipadeng kora langto no lamal .Minokay sato a misakalafi . Tayra i fiyafiyaw a mitotong tosalikat a misafel . Ano caay paka hadidi ko wawa to cahiw .Itini a mitamek to konga cangra to sa pacoma to kaemangay . I'ayaw o 'orip no pangcah . polong sanay ko kaciloma'no kasalomaloma' . Matapal ko ka samaanmaan no paro no loma' . Ano malalikel to kafoti'an . Onini ya cahoay ka ciramor ko mingataay to safawahan . Cangra ko cacitodong to mamaocor a matayal . Mingataay tora paror i . o mama ato wina no laloma'an . ato dadipoten a kaemangay . ya i salaloma'ay ci'ici'iwananay . o samato'asay nangra . Ano sali'si' ko sienaw . Patodongen nangra ko mato'asay to paror to sapingiro . Hatiniay ko loma' no pangcah hananay . Uruma a suwal nu 'Amis tu "parur" hananay i, pakayniay i aru' nu luma', pasuwalsa, "Fangcalay parur, kanca tatiihay parar saan ku caciyaw nu pangcah. Uruma satu, anu mamikadafu ku fa'inayan a wawa, u faki nu luma' caka eca pipatafu tu sasuwalen "xxx anu tayra tu kisu pikadafuan i, aka kapidah, aka katuka, sa'icelen a mipatireng ku (PARUR) nu pikadafuan isu" saan ku palimu'ut tu mamikadafu. Masa Parur ku aru', fangcal ku pising saki widang atu salikaka nu tireng i tatapangan nu talengawan.Saka, pitu:sur saan ku fa'inayan a matayal i pikadafuan.</FORM>
        <FORM kindOf="standard">== O paror no pangcah == Itiya ho patireng ko pangcah to loma' . Misafaloco' to saka tanektekaw . Ta caay ka loyoh no faliyos . Samasa mifadahong sato cangra . sapoener han nangra a misanga' . Nikaorira . o laloma' saan .masakakahad tono aniniay a loma' . Ano mifadic to fadahong . saheto o eli' . o patih saan o mitolikan to 'awel . Oya hecek no laloma' i. ira ko mito'to'an a coka to saka ening a ma'araw . O takar saan o mitolikan to penen ato 'oway . Onian ko saka caay ka soemet . I laloma' saan . ira ko kafoti'an . o pihololan ato pisafelan a paror . O roma sato . ira ko laosidan . sikal oray riko'polong no caca'edongen . o kakaenen ato losid no sakalingad . Maemin malina'ec i laloma' . Caay to ka lalen tono aniniay ko rawang no loma'. ira ko kofaw ato 'ariri . Ora paror i laloma' i . o pisafelan ato pingiroan . Itini a malaholol ko polong paro no loma' . Hatatiya i laloma' a misafel ko pangcah . nikaorira .marocekay ko lodis nangra to sapitangtang . Ano mitapay mikesir to . misafel ato mitamek . mangaayay kiya sa o . Ora falah no paror . cowa ka padeng . Kasienawan sato . malaholo cangra a misi'ayaw toya paror . mingro .Itini cangra a masasowal to demak no laloma'an . Ora paror i laloma' . saci 'acofel saan a masaromi'ami'ad . caay ka 'olaw ko patih no laloma' hakiya? caay ka pakacorah hakiya? Sanay ko rihanaw9 no harateng . O katengilan to sowal no mato'asay tonini. Ano pararir a mada'at no 'acofel ko laloma'an . 'olaw sato ko patihpatih hananay .o marocekay kona loma' sanay kira .Matiya irayay ko mato'asay nangra a pacafay cangraanan . Ano sakongkong asa ko loma' i. matiya to o kahiceraan no cimacima a kawas sanay ko patinako to sowal . Ora falah no lamal i . o karihanawan to ko pakacorah . Itini saca i kaliomahan . Matatood ko paro no loma' a malingad . na'onen nangra a mipadeng kora langto no lamal .Minokay sato a misakalafi . Tayra i fiyafiyaw a mitotong tosalikat a misafel . Ano caay paka hadidi ko wawa to cahiw .Itini a mitamek to konga cangra to sa pacoma to kaemangay . I'ayaw o 'orip no pangcah . polong sanay ko kaciloma'no kasalomaloma' . Matapal ko ka samaanmaan no paro no loma' . Ano malalikel to kafoti'an . Onini ya cahoay ka ciramor ko mingataay to safawahan . Cangra ko cacitodong to mamaocor a matayal . Mingataay tora paror i . o mama ato wina no laloma'an . ato dadipoten a kaemangay . ya i salaloma'ay ci'ici'iwananay . o samato'asay nangra . Ano sali'si' ko sienaw . Patodongen nangra ko mato'asay to paror to sapingiro . Hatiniay ko loma' no pangcah hananay . Uroma a sowal no 'Amis to "paror" hananay i, pakayniay i aro' no loma', pasowalsa, "Fangcalay paror, kanca tatiihay parar saan ko caciyaw no pangcah. Uroma sato, ano mamikadafo ko fa'inayan a wawa, o faki no loma' caka eca pipatafo to sasowalen "xxx ano tayra to kiso pikadafoan i, aka kapidah, aka katoka, sa'icelen a mipatireng ko (PARUR) no pikadafoan iso" saan ko palimo'ot to mamikadafo. Masa Paror ko aro', fangcal ko pising saki widang ato salikaka no tireng i tatapangan no talengawan.Saka, pito:sor saan ko fa'inayan a matayal i pikadafoan.</FORM>
    </S>
</TEXT>