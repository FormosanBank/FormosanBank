<?xml version="1.0" ?>
<TEXT id="Wiki_Amis_Miyamaya_niyaro’" xml:lang="pwn" source="Paiwan Wikipedia, article: Miyamaya_niyaro’" copyright="CC BY-SA" citation="Miyamaya_niyaro’. (2024, November 18). In Wikipedia [Paiwan]. https://pwn.wikipedia.org/wiki/Miyamaya_niyaro’" BibTeX_citation="@misc{Wiki_pwn_Miyamaya_niyaro’, title = Miyamaya_niyaro’, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Miyamaya_niyaro’} }">
    <S id="0">
        <FORM>Miyamaya niyaro' Roma ngangan no Miyamay Lidaw han ko pangangan, sakasadak noni a ngangan i no ka Dipongan ho a ngangan, i sa'amisan i lawac to, na niyaro'an no Cikasoan, itiya ho Pararic han ko ngangan, palafacan han. Nawhan aloman ko finacadan, sa'amisan a otok no Natawran masadafdafay a pala, saka salaenoan han ko pangangan. Ikor to no kalala'isan a demak no Cikaso'an, macefis to no Dipong ko paniyaro'an no Cikasoan &quot;Ciyifangcalay a niyaro' han.&quot; itiya i oni a Lidaw i, o sa'amisan no Ciyi a niyaro', malo ka kawmahan to no mafolaway a Dipong. itiya i awaay to ko cecacecay no Pangcah itira a maro'. Itiniay a tamdaw i maemin to mafolaw tayra i palayapay no Posong patireng to falohay a niyaro' Cikasoan han roma i tayra i roma a pala paniyaro'. Nengnengen i na'angay a tilid, onini a pala tahira to i 1922 a mihcaan ta ira ko a enem lalomaan nano Takofan a Sakizaya a finacadan mikilim to kamawmahan, doedo sa i sap otan a 'alo pasatimol a mafolaw, ikor to i, itini to i laeno to no lotok no Cikasoan, missatapang to pamatang to omah saenger sato paloma' a maro'. Sa'osi han ko patikoan no Cikasoan a tamdaw tayni a ma'orip, itini to i 1930 a mihcaan, ira ko tamdaw no Natawran ci Falah Fafoy patadoay to Dipong mikilim to mamisakoli tayra i Loki a pala matahidang ci Siri, Potal Pohngoy, Dawa Kacaw, ci Fedi' Poces, ci Hino Lo'oh, ci Mayaw Soleda' a enem ko tamdaw no Cikasoan tayra a mafolaw. Mahayda ko paro no loma' tayni maro' ko mafolaway a Dipong, malepon to ko tosa miheca, cikilac to sota' cangra to ko mawmahay, o kinayra lalikel sa makilatosa. Nanoya ya a enem a tamdaw no Cikasoan saenger sato paloma' mala falohay to a niyaro' no Cikasoan. Pi'arawan to lakaw 1998 : . 2008 : . 2001 : : .</FORM>
    </S>
</TEXT>
