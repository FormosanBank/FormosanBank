<?xml version="1.0" ?>
<TEXT id="Wiki_Amis_Orad" xml:lang="pwn" source="Paiwan Wikipedia, article: Orad" copyright="CC BY-SA" citation="Orad. (2024, November 18). In Wikipedia [Paiwan]. https://pwn.wikipedia.org/wiki/Orad" BibTeX_citation="@misc{Wiki_pwn_Orad, title = Orad, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Orad} }">
    <S id="0">
        <FORM>orad O pinangan no serayan a matefad i 'orirw ko 'orad. Ma'itad ko lahod i kakarayan a malamimingay a nanom, ano adihay kona mimingay a nanom i, malato'em malacahid. Ano tahira ko katefadan a tingting nona to'em i, matefad to i sera no 'orirw, orasaka, ma'orad, o sakaira no 'orad konini. Cowa kanga'ay awa ko 'orad i 'orirw, o sakaira no nanom to saka'orip no ma'oripay ato pinalengaw kona 'orad, mangalef koya miraayay to 'alo a pinalengaw, dengan a cecay to sakaira naira to nanom kona katefad no 'orad. Mala'orad Nanomamangay a nanom a malato'em i, o hananay. Ano malnanonanomay a to'em koya to'em i, nga'ay hokiya matefad ko nanom, itira i sakatangsol nira a adihay ato kata'angay ko 'orad (cecay a 'orad maedang o kasa'opo no cecay so'ot no ca'ol a nanom i to'em). O pido do no lahod a mala'orad 1. O nanom i to'em la'itad sa a ta'angay a ta'angay 2. Masatontol ko to'em matateko haca ko nanom, kareteng. O padetengan no tamdaw a miki'orad Nanoti:ya ho mikilim ko tamdaw to lalan no piki'orad, palesapen no tamdaw ko saki'orad a tayhi i kaitiraan no to'em i kakarayan, hay mala'itad ko nanom a mala'orad a matefad. 'orad no faliyos Macakat koya mingtaay to sifo no fali 'aliyos a lawacay a fali, mafoyor nira ko lahod a ma'itad a matefad ko nanom, o 'orad no faliyos hananay konini. Oya itiraay i faedetay a fali 'aliyos ato itiraay i lafa faay a fali 'aliyos ko sarariday ira ko nanom a matefad.</FORM>
    </S>
</TEXT>
