<?xml version="1.0" ?>
<TEXT id="Wiki_Amis_Tamorak" xml:lang="pwn" source="Paiwan Wikipedia, article: Tamorak" copyright="CC BY-SA" citation="Tamorak. (2024, November 18). In Wikipedia [Paiwan]. https://pwn.wikipedia.org/wiki/Tamorak" BibTeX_citation="@misc{Wiki_pwn_Tamorak, title = Tamorak, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Tamorak} }">
    <S id="0">
        <FORM> Tamorak O tamorak o ciyak. O tamolak hananay i todongay tadafongcalay a maro dateng, itini i posong haw i, o ciyak hanangra a pangangan, ano hapinangen ko tomolak i, adihay koka sasiloma nira, irako tata'akay ko heci, irako ki mingay ko heci, irako mato rifer no paliding a heci, irako mato to'to' a heci, halo ya ko ngelay a teloc papah nira tada fangca:lay a kala datengen, sanaw nano 'ayaw o tamolak i otada da:teng no mita o Pangcah, ano i rotok to, ano i enal to, manga'ay to paloma to kolotamolak. Naicowaay ama lengn'ak ko tamorak ciyak. Ano dodoen ko fana' nomi kingkiway i, o sowal nangra to pakayraay to lalengn'atan no tamorak i, naitiniay i Amirika ami salingato sanay, itiraay ko tatapangan nira saan, Nanqua( Crookneck Squash, Pumpkin) hananay sanaw adi:hay itini i Amirika komatilaay, o sasanga'en nangra to Nanqua pay, lomasato malawod ko wansenchiy nangra o tamorak to ko sasang'aen nagnra to maama:an, sanaw i Amirika ko saadihaiy to tamorak ciyak. Dodosato a tayni tini ino holaman a kanatal niyaro amarenak halo Taywan amapolong, aca ataynito iromaroma a finacadan. O pinangan no tamorak ciyak. O pinangan no tamorak i, o milaladay ko rengaw nira matiya o masay, ano i 'enal a sotad, roma i kilang ami kalic, sanaw ira ko mipalangraay ami paloma to tamorak, nikaolira a ciheciay to tata'akay ko heci i, caay kaga'ay palangraen, matiyahan to sinal ami paloma i sera a papi dapdap ami lalad, tia cihci sato cingra i fangcalay a arang amiritod, ya kimingay ko heci i mipalanglaan amaca'it ko heci nira, o tomolak hawi caay ka 'dengan o heci nira kamaka'enay, ya koengelay a teroc ato hana nira i, tada fangcalay a marodateng, romasato yapapah nira nawhani kakahaday ngaay sapitafo to felac ami tangtang to hemay ato hakhak, hanaw irako mipanganganay to fankoa sanay lomasa mato 'ekim ko kamaroro nira sanaw i o chinkoa han nangra a pangangan, oromasato nawhani adi:hay itini i inaka, sanaw ira ko panganganay to fangkoa sanay. O karengawan to cecay a mihecaan i itiraay to kacihrangan ato karawfawan, marawod toko roma a mihecaan i madeng to ko to'as nira a ciheci to, matafesiw to toro a mihecaan i, mariteng to mafadi' ma'icang mapatay cingra. O heci no tamorak ciyak. O heci no tamorak ciyak hawi, sahto maloloay ko adihaiay, caay ka dengan aca a karadatengen, adihaiay ko iofong nira, fangcalay pacamolen i hemay a komaen, iraay ko foloposo, ato fitaminto C E nira, o saka ci'icel a tanektek no tileng a caay kaci adada tora 'ekan hananay, ano mitangtang to heci nira i, mang'aay halo podac han ami tangtang, oya kakoc nira fangcalay temoen a komaen, iraay koya sin hananay to saka ramakat no remes, sanaw o sowal no ihekkalay to kalocimacimahawiy &quot;komaen to tamorak to sapatongal to remes saan&quot;. Mang'aay sano Padakaen ami tangtang tora nangkapay ato tankaw, mang'aay a saholoen to hemay, nikaorila ono nomita o pangcah i sakohaw hanaca halopapah ato hana nira ato o kalomaanmaan ami pacacamol. Dengansa caay kangaay a pacefasa apacacamol to roma a datengan, kafan'ato ami na'on to sapipacamol, olomasato caay kang'aay a misa adihay ta:to a koma en, nawhani takalaw kora tinfen nira, ano matafesiw ko kakomaen i, tosaka tatiih aca no tileng. Masamaanay kopi satamorak ciyak no pangcah 'Amis. Nanoto'as tahanini halafinaiy to kopi satamorak ciyak no mita o pangcah, awaay to kopinang to mihcaan, nikaolira mananamay to ami satamorak ciyak ko to'as no mita o pangcah 'Amis, ano itini to irikot, ano itini to iomah aca irotok ami sarafal, mangaay to ami paloma to tamorak ciyak, roma palilis itini i rawac taliyok no omah, ano malarok ami pananom ami patayhi i, fangcal ko rengaw adihay koheci nira, dengansa caay kang'aay a matiya o saitaw a mipawali ami na'ang ami sahalafin, o sapipaloma to tamorak i, pakaylaay toya kakoc nira, yacaho kapi tangtang to heci no tamorak ciyak i, miri'ayaw ami ara to kakoc nira ami pawali ami 'icang, dodosato marawod kopipalomaan i, araen kora kakoc ami rafong i sera to sota', ta romengaw kora tamorak ciyak, maara ko pangkiw no mihcaan i, ma deng to ko to'as nira ami lalad i, yacaho kaciheci i nga'aiay to a datengen, yaheci nira i yacahoka'ikes i, nga'ay to ri'ayawen amiara, roma i ano matatodong ko 'ikes nira i, fangcalay halo podach han ami tantaneng, e dengsa ano 'atekak tato ko podach nira i podachenho tiya dangdangen. Omaan ko nana'ongen a komaen to tamorak ciyak. Haiy fangcal toko tamorak ciyak akaradatengen a komaen sakita, nikaolira, ano caay kapina'on i, o sakatati'ih no tileng, o maan kora nana'onen, ora tamorak ciyak hawi tatiih apacamolen to karang a komaen, ano ka nen hawi, o mara sakawarak ko tamdaw, romasato ano o foting tora liyi hananay ato o hala ato o titi no sili tatiihay to ama cacamol, tangtang hanaca ami sakohaw, akato pacamolen to tomato ato damdam, oya takalaway ko wesenso C( C) tora pocay, yocay hananay i, caay ka fangcal a macacamol. Sanaw kapina'on to amitangtang a koma en, hapinangen to ko sapacacamol tiya caay ka kali'ang ko tileng. (Siwkolan 'Amis Suman2023 06 18) </FORM>
    </S>
</TEXT>
