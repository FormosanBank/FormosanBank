<?xml version="1.0" ?>
<TEXT id="Wiki_Amis_O_tarawadaw_no_siwkulan" xml:lang="pwn" source="Paiwan Wikipedia, article: O_tarawadaw_no_siwkulan" copyright="CC BY-SA" citation="O_tarawadaw_no_siwkulan. (2024, November 18). In Wikipedia [Paiwan]. https://pwn.wikipedia.org/wiki/O_tarawadaw_no_siwkulan" BibTeX_citation="@misc{Wiki_pwn_O_tarawadaw_no_siwkulan, title = O_tarawadaw_no_siwkulan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/O_tarawadaw_no_siwkulan} }">
    <S id="0">
        <FORM> O tarawadaw no siwkulan I kongpo ko pitekaan no siwkulan , i kiwit ko cepo' nira ta pasayra i riyar. nano kasopsopan no nanom no sa'owac, ta malasawa'eran no siwkulan hananay a tarawadaw o ka'edaw nira i 81 kilo masapikopiko ko karomakat no nanom. Nani timol ta pasa'amis ko 'alol nira, roma a nanom, kalidkid ko rakat. roma a nanom i masadafdaf ko lakelal ta malasasifo'ang ko sonol no likid no nanom. O malasasifo'ang no Yusan ato Taytung hananay a lotoklotokan ko siwkulan. I laloma' no tarawadaw i adihay ko kahirahira no futing i nanom. Orasaka, kaolahan no masapangcahay a mifuting i tira. Malosaka'orip no pangcah ko kinaira no tarawadaw a futing. Nai 79 miheca misatapang to pikihadoyan a tamina, 'aloman ko nanicowacowaay a tamdamdaw tayra misalama. I tini Taywan, o satata'angay pisalamaan to tamina i tira kayakay no kohkoh ko pisatapangan tangasa i Canghong a kayakay ko pitolasan. Sa'osi han ko raay Maedeng 4 ko widi tedong i Kiwi ta pahanhann,caay ka nikaw to nanom, manga'ay to a samihecaan saan a misalama. Pi'arawan to lakaw . (2011). Wikipedia 2011 . .</FORM>
    </S>
</TEXT>
