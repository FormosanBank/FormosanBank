<?xml version="1.0" ?>
<TEXT id="Wiki_Amis_Paka’orad" xml:lang="pwn" source="Paiwan Wikipedia, article: Paka’orad" copyright="CC BY-SA" citation="Paka’orad. (2024, November 18). In Wikipedia [Paiwan]. https://pwn.wikipedia.org/wiki/Paka’orad" BibTeX_citation="@misc{Wiki_pwn_Paka’orad, title = Paka’orad, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Paka’orad} }">
    <S id="0">
        <FORM> Paka'orad Tona mararid ko kedal no romi'ad, ma'icang ko sra, mafadi' a mapatay ko pinaloma ato pina'orip. Mikilim ko tamdaw to piradoman, makedal awaay ko nanom, marawraw ko finawlan no niyaro' to nika awa ko nanom. Itiya, palimo'ot ko kakomodan no niyaro' to sapalengaw to sapipaka'orad. Nanoya, o finawlan no niyaro', dengan o samamaay a awid ko masadakay (o roma, o maponengay no niyaro' a fafahiyan), miala to koliya nai lotok patayraen i fanaw ano eca i 'alo, mitatoy cangra maemin to koliya a mingitangit, ta milekal maemin a masasilesi' i cinanomay, matiya o misalamaay a ka'emangay to nanom a parahemed to tireng. Onini i, o sapa'araw i kawas no nanom to longoc nangra to 'orad, nanay samatiyaen o kasasilsil niyam to nanom ko pipafeli iso to 'orad i tamiyanan, o sanay ko tatodong no pihaen nangra. Tona mipaka'orad cangra, ano caay haca ko 'orad i, miliyaw haca a mipaka'orad to sakinatosa, kinatolo. Nanoya ira sato ko ca'of no kawas.. mahaen ko demak no pipaka'orad hananay.</FORM>
    </S>
</TEXT>
