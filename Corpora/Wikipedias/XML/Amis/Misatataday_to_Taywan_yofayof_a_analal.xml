<?xml version="1.0" ?>
<TEXT id="Wiki_Amis_Misatataday_to_Taywan_yofayof_a_analal" xml:lang="pwn" source="Paiwan Wikipedia, article: Misatataday_to_Taywan_yofayof_a_analal" copyright="CC BY-SA" citation="Misatataday_to_Taywan_yofayof_a_analal. (2024, November 18). In Wikipedia [Paiwan]. https://pwn.wikipedia.org/wiki/Misatataday_to_Taywan_yofayof_a_analal" BibTeX_citation="@misc{Wiki_pwn_Misatataday_to_Taywan_yofayof_a_analal, title = Misatataday_to_Taywan_yofayof_a_analal, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Misatataday_to_Taywan_yofayof_a_analal} }">
    <S id="0">
        <FORM> Misatataday to Taywan yofayof a analal Misatataday to Taywan yofayof a analal, (roma a saowal To tay huy an), fangafang i 1991 miheca 5 folad 9 romi'ad, Conghuaminko Fawopo Tiyawcaci pakayni i pikapot to Misatataday to Taywan yofayof sakasaan, micomod i koli Cinhua daykako mirepet to Cinta likisi kingkiwso a mitiliday ci Liao Weicheng, toya a romi'ad mirepet to misawaday to nai Tayta syakay kingkiwso a dademakay to tilidan ci Chen Zhengran, syakay onto tamdaw ci Wang Xiuhui ato lindosi ci Masao Nikar (kowping ngangan: Lin yinfo), ikor no tosa romi'ad marepet ko cecay tamdaw mipadamaay to sinting a tilid kapah no Rokay finacadan ci Cegau Drululan . Ano pakayraen to itiyaay ho a &quot;Mina'is (Cence) miliyangay sakarikec&quot; ato &quot;Conghoaminko a sarikec&quot; saka 100 liyad a mirawraway to laloma'an, oya lalimaay marepetay tamdaw latek o papatayen. Ikor no demak no sifo a saan o mangalefay ko piforaw to &quot;kimpo no Conghoaminko&quot; pa'orip to pakoniyah a sawal, pararawraw to masangotefohay a finawlan no Taywan matatongoday a piliyang to sici. Tangasa ikor o lipoyin ta'angay finawlan a pilepi saranikay sato mihaydah to nifalic &quot;Conghoaminko a sarikec&quot; saka 100 liyad, palasawad to &quot;Mina'is (Cence) miliyangay sakarikec&quot;, tahaikor o nia lalimaay marepetay paherek to kaawaay no raraw a mapalafac. Pido'edoan 1991 miheca 5 folad 9 romi'ad to pacerem, Fawopo Tiyawcaci dademakay micomod i koli Cinhua daykako, mirepet to Cinta likisi kingkiwso a mitiliday ci Liao Weicheng; toya romi'ad, toya a romi'ad mirepet to misawaday to nai Tayta syakay kingkiwso a dademakay to tilidan ci Chen Zhengran, syakay onto tamdaw ci Wang Xiuhui ato lindosi ci Masao Nikar, pa'eses to sasepatay milayap to itiraay i Dipong a Taywan misatataday ontoay ci Shi Ming padama to saka i Taywan micowat to pisatataday to Taywan yofayof (To tay huy) sakapot. Sato i 5 folad 11 romi'ad marepet mipadangay ci Masao Nikaran pacipat to To tay huy sapisinting ci Cegau Drululan. Nika so'elinay, marepet ko na lalimaay caayay kao miri'angay ko pakayraan a demakan, nika o pisa'osi to nitilidan ni Shi Ming a hong to &quot;Taywan tamdaw 400 miheca likisi&quot;, nao tayraay i Dipong miliso' ci Shi Mingan, minokay tayni Taywan midama misanga' to To tay huy sapakilac a sapisinting a tilid. I 1991 miheca 12 folad 3 romi'ad, satakaraway hoyin no Taywan midotoc to &quot;Conghoaminko a rikec&quot; saka 100 liyad saka 2 toris ko sapitefoc, patefoc ci Liao Weicheng awaay lafo; ci Cegau Drululan (An Cenkoang) patefoc 10 folad, pasarar to 3 miheca; ci Chen Zhengran, ci Wang Xiuhui aci Masao Nikar (Lin Yinfo) o cifaloco'ay mirawraw to laloma'an a lafo, matefoc to 3 miheca tangasa 1 miheca 6 folad a pirofo. I 1992 miheca 7 folad 27 romi'ad, misalof to &quot;Conghoaminko a rikec&quot; saka 100 liyad misitapang, mapalasawad ko sapisamawmaw a mirawraw a lafo a tefoc, oya To tay huy an mapatiko a mitomadaw. I 1992 miheca 7 folad 27 romi'ad, nawhani ca Liao Weicheng papina caay ka ci todong to sapifelih to nisalofan to a &quot;Conghoaminko a rikec&quot; saka 100 liyad, polong no lafo mafalic to caayto ka tomadawen. Pifiyor Nawhani i 1991 miheca 5 folad 1 romi'ad mapalasawaday to ko karawrawan a romi'ad, laloma'an no Taywan saki sician ato harateng pakayni i 1990 mihecaan saka 2 folad kalalifetan no sici ato saka 3 folad no mitiliday a onto, mafohatay to ko kasahiraira; oya sa a pitedalan to a nitomadawan to caay pakafana'en ko Cinta pitilidan a talifahal sanay a micomod mirepet to mitiliday a demak no mipalitaay, o saka cadi'eci' miliyang ko syakay no Taywan ato daykako pitilidan. I 1991 miheca 5 folad 9 romi'ad, Cinta mitiliday tayra i Taypisi a mipalitaay miliyang; i 1991 miheca 5 folad 14 romi'ad, Lawtongtang satakaraway tangpo mihapiw &quot;Mifelih to fa'elohay faohecalay katalawan a pi'ang'ang&quot;, mitoro' ci Lee Tenghuy sifo &quot;mirepet to matelangay a Lee tenghuy&quot; To tay sifo mirepet to To tay a kapah, oya mangahay a demak&quot;, pacecay to sowal kao awaayay ko raraw palafac to sasepatay tamdaw ; i 1991 miheca 5 folad 15 romi'ad, nai polong no kitakit a kasa daykako mitiliday ma'emin misawad mitilid tayra i Taypi siyataw mikihatiya to miliyangay a demak, mingitangit to &quot;Feyco cence panloan tiawli, fantoy cence pohay&quot; (palasawad to sapitefoc to mirawraway, miliyang to pakari'ang no sici), tangasa saka 5 folad 20 romi'ad a mapalasawad; i 1991 miheca 5 folad 17 romi'ad, Lifayin kina tolo misa'osi mahayda mapalasawad jo &quot;cence panloan tiawli&quot; (palasawad to sapitefoc to mirawraway), ca Liao Weicheng, Chen Zhengran a sasepat mapasadak itiya, dengan 9 romi'ad ko pirofoan cangraan itiya, Toya romi'ad, oya mikiharay to mi'esesay to mitiliday a micomod i Ciawtong daykako a demak, mihayda ko mipalitaay no Sincusi palitaay kakeridan ci Lin Hongcen (mama ni Lin Ceci) misawad a miliyas ; i 1991 miheca 5 folad 20 romi'ad, o cifana'ay, syakay onto ato mincintang mipalowad to &quot;520 mifelih to piri'ang no sici a pirakat&quot;, milongoc to &quot;sofitay, imeng, misolapay&quot; tararikor masadak i pitilidan; i 1991 miheca 5 folad 24 romi'ad, aci &quot;cence panloan tiawli&quot; (palasawad to sapitefoc to mirawraway) pakayraay to &quot;pirepet to mari'angay a liyad&quot; nanoya a mapalasawad; i 1991 miheca 9 folad, sakakaay kingkiwyin yinsi ci Lee Cenyun a pinapina tamdaw patireng to &quot;100 dademakay kapolongan&quot;, mingitangit ci Lee Tenghuy (Li tenghuy) a sifo palasawad to &quot;Conghoaminko a rikec&quot; saka 100 liyad. Ikor to no To tay huy an, matedal to ko saki mapakoniraay no sowal, laloma'an no pitilidan o saki Taywan likisi ponka kingkiw sanay a ngangan a kasacefang ala patiretireng sato. Itiyaay a syakay a kasasowalen, mimaan mirepet to tamdaw a mirofo a mitefoc. Oya 100 dademakay kapolongan padoedo misinting, micikeroh to harateng nangra, masasicalay to &quot;Conghoaminko a rikec&quot; saka 100 liyad a mafadesay a laloma'an to pipalowad mitangic, nanoya midemak to &quot;Palasawad to mi'iloay rikec 10 'ofad tamdaw to mipanganganay onto&quot;. Itini i kasasiroma no sici a kasasiwtoc, o Lifayin i 1992 miheca 5 folad 15 romi'ad kinatolo misa'osi mihayda to &quot;Conghoaminko a rikec&quot; saka 100 liyad a pisalof, mapalasawad ko nia misamawmaway mirawraw a 'ilo sanay a tefoc, itini i sarikec milaheci to pakoniraay a harateng, pakoniraay pikingkiw ato pakoniraay a sowal. Nikawrira o kumintang i Lifayin a sarekad pipaci'eci, o &quot;Conghoaminko a rikec saka 100 liyad&quot; caay ka saheci ko pipalasawad. Kasatodong no nitilidan I 2015 miheca, ci Liaw Cienhua papina cangra pakayni i flyingV no finawlan pipasorot to payso a milaheci to nisyasingan a ika &quot;Motay panloanfan (Saikoray a mifelihay a ci'iloay), i 5 folad 9 romi'ad itira i 1914 ponka misanga'ay to kinaira a 'etal kongtin huasan ikakang panengneng, ci Shi Ming mikihatiya itiya to nia pinengnengan . 7 folad 24 romi'ad, polong no ika i calay mapanengneng. Pinengnengan. Misatataday to Taywan yofayof. Taywan sician likisi. Taywan kohecalay katalawan a mihecaan. Kohecalay katalawan Pi'arawan to tilid </FORM>
    </S>
</TEXT>
