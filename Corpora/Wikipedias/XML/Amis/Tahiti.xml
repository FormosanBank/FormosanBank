<?xml version="1.0" ?>
<TEXT id="Wiki_Amis_Tahiti" xml:lang="pwn" source="" copyright="" citation="" BibTeX_citation="">
    <S id="0">
        <FORM> Tahiti Tahiti (Ferans:Tahiti, ngiha: [ta.iti]), no Ferans a Polinisiya a misi'ayaway to fali a palapala (syakay palapalaan) a ta'akay kanatal, i sasifo'ay notimolan i Taypinyang. Ono Ferans a Polinisiya a kicay, punka ato sici a todong. Nano macelal nidemakan sakatakaraw, adihay no lotolotok palapala tataparan, o maliyokay no raka. Kanatalay ira ko 192,760 (2017 miheca) a tamdaw, o Ferans a Polinisiyaan sa'alomanay tamdaw i kanatal, miki'aloman to misi'ayaway to fali a pala 68.6 ko tamdaw. Ferans a Polinisiya a maci o Papoti sakaetipan hekal, Faa kasakitakit a hikokiciw o dengan a kahitefoan, raraay no maci 5 kongli (3.11 Inli). Tahiti i 300 800 miheca ira to ko maro'ay a Polinisiya tamdaw, mahenekay sera ato pifoting ko sakaira no kakaenen, itini 70 a tamdaw cangra tona kanatal. Oroma tamdaw nai Ilopiya, Congko ato kararamod a teloc. Toni pala i 1880 miheca mihapiwan no Ferans a micingcingan kanatal, nikawrira tangasa 1946 miheca oya maro'ay itira a tamdaw itiya cikika to no Ferans. O Ferans a sowal ko kasasowal no Tahiti, nikawrira o sowal no Tahiti o malenakay itira. I satimolan a Taypinyang a Tahiti o sa'alomanay ko Congko tamdaw maro' itira, o ngayngay ko sa'alomanay. Tonini a pala kinapinapina pakaala to tadamaanay no fangcalay fafahiyan. O Tahiti o nga'ayay pirakarakan a nga'ayay pisalamaan, macidalay, citafokay tataparan. Likisi Salongan i 'ayaw 2000 muhecaan, sa'ayaway Tahiti a tamdaw wata ko pilakecan, nai kawali timol a Asiya ano eca i nai Intonisiya lomowad, pakayni Fici, Samoa ato Tongka, ta tahini i Tahiti. 1788 miheca, o tatakosan no Tahiti Pomari tapang mikomoday to Tahiti, patireng to Tahiti kitakit. 1842 miheca macalap no Ferans midipot. 1880 miheca makapi no Ferans, ono Ferans Polinisiya tangasa anini. Palapala O Tahiti no Ferans Polinisiya sa'akawangay tata'akay kanatal. I saka timolan no Hawai to 4400 kongli, sakaetipan no Cili to 7900 kongli, sakawalian no Austaliya to 5700 kongli ko ray. O dadahal nonini a kanatal 1045 pinfang kongli, sa'akawangay o 'Orahena lotok (Mou'a 'Orohena) ira ko 2241m. Romi'ad To mihecaan 11 folad tangas aroma miheca 4 folad o ka'oradan, o so'emetay i 1 folad, Papitilot 340mm ko 'orar, ka'icangan i 8 folad, dengan 48mm ko ka'orad. Salongan a hemhem mihakelong to kafafalifalic no romi'ad i 21 31 ko kola'ed . Tamdaw O sowal no kowapin to &quot;Tahiti&quot;, o malitoloay a kalalitemotemohan no kacakat no 'orip. O Farans a sowal ko sakasasowal no Tahiti, nika o itinian a sowal no Tahiti (Reo Tahiti) malasakasasowalenanay. I Tahiti ira ko 35,000 ko tamdaw no holam, salongan 12 ko tamdaw, no holam a kicay i kaka to 85 . Kicay O kicay o maomahay, o afinang, tefos, kosoy, 'apol, losay, cinco 'a'olec. Toni a sici malingato micowat to mirarakatay a liaca ato mimingay kaysya. Itini i Tahiti o cinco ko tadamaanay, mapasadak pa'aca tayra i Dipong, Ilopiya ato Amilika . Kiwiko Kanatal no Tahiti ira ko Ferans Polinisiya Daykako, oni a Daykako i 1987 miheca mapatireng, salongan ira ko 3,000 ko tamdaw mitiliday. Iraho citodongay to kiwiko a congsi Lamenais kakoyin (Coll√®ge La Mennais). Ci Samoil Walis (Samuel Wallis), o masafadilarn no Inkilis, i 1767 miheca 6 folad 18 romi'ad macakat tina pala, malasarakatay talahekalay tina Tahiti a Ilopiya a tamdaw. Ikoray no Ferans a mipasatorisay ci Kawken (1848 1903) mato'as to tayni i Tahiti ma'orip, itini adihay ko mipasatorisan nira. Itiya satadamaan ko Tahiti a masowal o kananaman. </FORM>
    </S>
</TEXT>
