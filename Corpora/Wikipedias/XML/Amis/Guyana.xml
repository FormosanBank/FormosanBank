<?xml version="1.0" ?>
<TEXT id="Wiki_Amis_Guyana" xml:lang="ami" source="Amis Wikipedia, article: Guyana" copyright="CC BY-SA" citation="Guyana. (2025, May 05). In Wikipedia [Amis]. https://ami.wikipedia.org/wiki/Guyana" BibTeX_citation="@misc{Wiki_ami_Guyana, title = Guyana, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Guyana} }">
    <S id="0">
        <FORM kindOf="original">== Guyana蓋亞那 == Kayana Mapapadangay-Kapolongan kitakit ( kuwaping a sowal: 蓋亞那合作共和國; Ikiris a sowal:Co-operative Republic of Guyana,kalopangangan o Kaya O itiraay i saka'amisan no Katimolay-Amirika Karopaw, odengan ko nini a kitakit ko ono Ikiris a sowal ko kalosowal no sifo itini, o mikapotay to Tata'akay Ikiris a Lekatep . Iskawalian malafiyaw ato Solinan, isaktimolan miingid to Pasi kitakit, isaka'etipan malafiyaw ato Winoyroyla(República Bolivariana de Venezuela),isaka'amisan o Tasiyang-riyar. Ira ko fangafang to sera ato Solinan ato Winoyroyla, mangalefay ko Winoyroyla cilacila milekal isak'etip no Aysaykoypo-'Alo a malamicongacongay no Sipanya a Kayana ono Winoyroyla a sera saan.Talacowa itiraay i Katimolan-Amirika Karopaw ko Kayana, o mikapotay heca i Katimolan-Amirika Karopaw a Malekatepay-kitakit , nikawrira, nano to'asan ato nano rikisian o Karopyriyaran-kanatal ko mangataay ko kalawidang. Tatapangan no ngangan O Kayana hananay a ngangan o nani &quot;Guiana&quot;, o imi ona tilid mahaop ho ko Kayana(malamicongacongay no Ikiris a Kayana), Solinan(malamicongacongay no Holan a Kayana), malamicongacongay no Fransu a Kayana ato Kolonpiya, Winoyroyla ato Pasi a pecih. Do'edoen ko Niwcin Ikiris-Citing, &quot;Kayana&quot; o nano sowal no Yincumin no Amirika-Karopaw, o totodong nonini i,&quot;patahtahay to nanom a kitakit&quot; sanay.34 Mapapadangay-Kapolongan kitakit a ngangan i, nani &quot; mapapadangay-syakaysyuki&quot;. No kuwaping a pifelic i,isaka'amisan no katimolay-amirika a Kayana-pala iraay ko tosa a miliniay ko ngangan a kitakit, o nisiikeday a Kayana &quot;Guyana&quot; ato ipapotalay a malamicongacongay no Fransu a sera &quot; Guyane française&quot;. Oya misiikeday a kitakit o &quot;Koyana&quot;(Guyana) hananay, oya malamicongacongay no Fransu a sera o &quot; malamicongacongay no Fransu a Koyana&quot; (Guyane française ) hananay. Ono Taywan a pangangan i, Oya misiikeday a kitakit o &quot;Kayana&quot; hananay, oya malamicongacongay no Fransu a sera o &quot; malamicongacongay no Fransu a Koyana&quot; (Guyane française ) hananay a pangangan,5 ano ca &quot;malamicongacongay no Fransu a Koyana&quot; hananay ko pipangangan. Rikisi I 1498 miheca ikor no kahera ni Kolistofo-Kolompo ko Kayana ato ilawacay a pala, malalifelifet ko Yoropa a tamdaw a mafolaw a tayni. To ikor to tolo a sici cacorok sa ko Ikiris,Holan ato Fransu a mi'eco a maro' itini, tahira to i pisatapangan no saka 19 sici i 1814 mihecaan, o Ikiris,Fransu ato Holan mipatireng to hecek to ngangan no sera, malaheci ko pikowan no Ikiris, o &quot;malamicongacongay no Ikiris a Kayana&quot; ko ninian. 1961 miheca pakaala tono niyah-pikowan ta pangangan han to &quot; Kayana&quot; ,1966 miheca saka 5 folad saka 26 romi'ad misiiked ko Kayana. 1970 miheca saka 2 folad saka 23 romi'ad, oya kakeridan no matayal a Siecian-Kasarekad, o congli ci Fopos-Ponamo milekal to patireng to &quot;mapapadangay-syakaysyuki&quot;, oyanan ko pifalic to ngangan no kitakit to &quot; mapapadangay-kapolongan kitakit&quot;, midemakay to nikapolongan faco, kalomaocan-nokitakit, misinkiw to sa'ayaway a congtong, ona congtong o teloc no Kuwapin a ngayngay ci Con Yaso(Arthur Raymond Chung). Sieci Yo ikor tono Niyah-Pikowan ko Kayana, oyanan to o &quot; Kapolong-lomaocan no Finawlan&quot; ato Cemahaday-Kasarekad no Finawlan a macocorok a matayal tono sifo a demak. 1980 miheca malaheci a masanga' ko &quot;Tatapangan-Rikec no Mapapadangay-Kapolongan kitakit&quot;, o pipatosoken i, &quot; o milacalay nani milipaysoay-co'enot tayra i Syakaysyuki-ca'enotan ko Kayana, ona kitakit cowa ko mamapecih, ono ihekalay, finawlan ko sakakaay a kitakit, o Mapapadangay-Kapolongan Kayana kitakit&quot; Itini i katimolay-amirika a kitakit o 'edengan mi'osaway ho papatayen ko cilafoay to mipatayay raraw. Tamdaw Mademetay ko kilang no Kayana, o tamdaw sa i, matakaray latek ira ko 80 'ofad ko tamdaw, oya mi'ecoay a mikowan a Ikiris 'acaen nangra ko koli nani Afrika a tayni mipamatang, 1834 miheca mapalasawad ko paliwalay to koli a demak, o mikowanay pasitira to i satimolan no Aciya a Indo ato satimolan no sakawalian no Aciya, makaketon to tilid ato mamalakoli a tayni matayal to ka'emeday ko lifong a tayal, onini ko samacemahad no liomah ato pikarkar to tada0fokeloh, no onian ko ka'aloman no masasiromaromaay a finacadan m'ro' itini, o teloc no Indo ira ko 39% ko tamdaw, teloc no Afrika 29%, ciramramay to 'irang no Indo ato Afrika ira ko 19%, Yincumin 10%, o Kuwaping ato Yoropa a teloc latek ira ko 0.5%. Kaitiraan ato kasasikiked a sakowan Itiraay i saka'amisan a salawacan no Katimolay-Amirika Karopaw, isaka'amisan o Tasiyang-riyar, isakawalian o Solinan, isakatimolan malafiyaw ato Pasi, isaka'etipan madado'edo ato Winoyroyla. Mo'etepay ko kasasiiked sakowan. O Finawlan-Iinkay ko mikowanay, ona iinkay ira ko cecay a kakeridan citodongay to kalotayal. Saka'orip O lalen no kaci'etan ato nira'oman i, o 'etan ira ko 2 'ok 8700 'ofad a payso no Amirika, o nira'oyan a payso ira ko 3'ok 700'ofad a payso no Amirika. O polong a 'etan toni pasadakan a paliwal 4,994 'ok payso no Amirika(2007 mihecaan a sa'osi);o polong a nipacomodan a ni'acaan to dafong ira ko 8,357 'ok payso no Amirika(2007 miheca a sa'osi). o nipasadakan a paliwal a dafong o 'oteng, 'odax,'afar, killing, tada'ekim ato panay. O sakakaay ni'acaan a dafong ira ko sakipayso, simal-kasolin, kikay, dafon no kakak, sapisaloma' ato dafong to sakikalo'orip. O sakakaay pipaliwalan to dafong 'edeng ci Karopi-Riyaran Patatekoan(加勒比共同體;Carribean Community;decdecan a tilid:CARICOM) a cefang, roma i,Amirika, Ikiris ato Kanata a kitakit, o pi'acaan to dafong a kitakit o Amirika, Ikiris ato Kanata. == Pacefaday a tilid ==</FORM>
        <FORM kindOf="standard">== Goyana蓋亞那 == Kayana Mapapadangay-Kapolongan kitakit ( kowaping a sowal: 蓋亞那合作共和國; Ikiris a sowal:Co-operative Repoblic of Goyana,kalopangangan o Kaya O itiraay i saka'amisan no Katimolay-Amirika Karopaw, odengan ko nini a kitakit ko ono Ikiris a sowal ko kalosowal no sifo itini, o mikapotay to Tata'akay Ikiris a Lekatep . Iskawalian malafiyaw ato Solinan, isaktimolan miingid to Pasi kitakit, isaka'etipan malafiyaw ato Winoyroyla(República Bolivariana de Venezoela),isaka'amisan o Tasiyang-riyar. Ira ko fangafang to sera ato Solinan ato Winoyroyla, mangalefay ko Winoyroyla cilacila milekal isak'etip no Aysaykoypo-'Alo a malamicongacongay no Sipanya a Kayana ono Winoyroyla a sera saan.Talacowa itiraay i Katimolan-Amirika Karopaw ko Kayana, o mikapotay heca i Katimolan-Amirika Karopaw a Malekatepay-kitakit , nikawrira, nano to'asan ato nano rikisian o Karopyriyaran-kanatal ko mangataay ko kalawidang. Tatapangan no ngangan O Kayana hananay a ngangan o nani &quot;Goiana&quot;, o imi ona tilid mahaop ho ko Kayana(malamicongacongay no Ikiris a Kayana), Solinan(malamicongacongay no Holan a Kayana), malamicongacongay no Franso a Kayana ato Kolonpiya, Winoyroyla ato Pasi a pecih. Do'edoen ko Niwcin Ikiris-Citing, &quot;Kayana&quot; o nano sowal no Yincomin no Amirika-Karopaw, o totodong nonini i,&quot;patahtahay to nanom a kitakit&quot; sanay.34 Mapapadangay-Kapolongan kitakit a ngangan i, nani &quot; mapapadangay-syakaysyoki&quot;. No kowaping a pifelic i,isaka'amisan no katimolay-amirika a Kayana-pala iraay ko tosa a miliniay ko ngangan a kitakit, o nisiikeday a Kayana &quot;Goyana&quot; ato ipapotalay a malamicongacongay no Franso a sera &quot; Goyane française&quot;. Oya misiikeday a kitakit o &quot;Koyana&quot;(Goyana) hananay, oya malamicongacongay no Franso a sera o &quot; malamicongacongay no Franso a Koyana&quot; (Goyane française ) hananay. Ono Taywan a pangangan i, Oya misiikeday a kitakit o &quot;Kayana&quot; hananay, oya malamicongacongay no Franso a sera o &quot; malamicongacongay no Franso a Koyana&quot; (Goyane française ) hananay a pangangan,5 ano ca &quot;malamicongacongay no Franso a Koyana&quot; hananay ko pipangangan. Rikisi I 1498 miheca ikor no kahera ni Kolistofo-Kolompo ko Kayana ato ilawacay a pala, malalifelifet ko Yoropa a tamdaw a mafolaw a tayni. To ikor to tolo a sici cacorok sa ko Ikiris,Holan ato Franso a mi'eco a maro' itini, tahira to i pisatapangan no saka 19 sici i 1814 mihecaan, o Ikiris,Franso ato Holan mipatireng to hecek to ngangan no sera, malaheci ko pikowan no Ikiris, o &quot;malamicongacongay no Ikiris a Kayana&quot; ko ninian. 1961 miheca pakaala tono niyah-pikowan ta pangangan han to &quot; Kayana&quot; ,1966 miheca saka 5 folad saka 26 romi'ad misiiked ko Kayana. 1970 miheca saka 2 folad saka 23 romi'ad, oya kakeridan no matayal a Siecian-Kasarekad, o congli ci Fopos-Ponamo milekal to patireng to &quot;mapapadangay-syakaysyoki&quot;, oyanan ko pifalic to ngangan no kitakit to &quot; mapapadangay-kapolongan kitakit&quot;, midemakay to nikapolongan faco, kalomaocan-nokitakit, misinkiw to sa'ayaway a congtong, ona congtong o teloc no Kowapin a ngayngay ci Con Yaso(Arthor Raymond Chong). Sieci Yo ikor tono Niyah-Pikowan ko Kayana, oyanan to o &quot; Kapolong-lomaocan no Finawlan&quot; ato Cemahaday-Kasarekad no Finawlan a macocorok a matayal tono sifo a demak. 1980 miheca malaheci a masanga' ko &quot;Tatapangan-Rikec no Mapapadangay-Kapolongan kitakit&quot;, o pipatosoken i, &quot; o milacalay nani milipaysoay-co'enot tayra i Syakaysyoki-ca'enotan ko Kayana, ona kitakit cowa ko mamapecih, ono ihekalay, finawlan ko sakakaay a kitakit, o Mapapadangay-Kapolongan Kayana kitakit&quot; Itini i katimolay-amirika a kitakit o 'edengan mi'osaway ho papatayen ko cilafoay to mipatayay raraw. Tamdaw Mademetay ko kilang no Kayana, o tamdaw sa i, matakaray latek ira ko 80 'ofad ko tamdaw, oya mi'ecoay a mikowan a Ikiris 'acaen nangra ko koli nani Afrika a tayni mipamatang, 1834 miheca mapalasawad ko paliwalay to koli a demak, o mikowanay pasitira to i satimolan no Aciya a Indo ato satimolan no sakawalian no Aciya, makaketon to tilid ato mamalakoli a tayni matayal to ka'emeday ko lifong a tayal, onini ko samacemahad no liomah ato pikarkar to tada0fokeloh, no onian ko ka'aloman no masasiromaromaay a finacadan m'ro' itini, o teloc no Indo ira ko 39% ko tamdaw, teloc no Afrika 29%, ciramramay to 'irang no Indo ato Afrika ira ko 19%, Yincomin 10%, o Kowaping ato Yoropa a teloc latek ira ko 0.5%. Kaitiraan ato kasasikiked a sakowan Itiraay i saka'amisan a salawacan no Katimolay-Amirika Karopaw, isaka'amisan o Tasiyang-riyar, isakawalian o Solinan, isakatimolan malafiyaw ato Pasi, isaka'etipan madado'edo ato Winoyroyla. Mo'etepay ko kasasiiked sakowan. O Finawlan-Iinkay ko mikowanay, ona iinkay ira ko cecay a kakeridan citodongay to kalotayal. Saka'orip O lalen no kaci'etan ato nira'oman i, o 'etan ira ko 2 'ok 8700 'ofad a payso no Amirika, o nira'oyan a payso ira ko 3'ok 700'ofad a payso no Amirika. O polong a 'etan toni pasadakan a paliwal 4,994 'ok payso no Amirika(2007 mihecaan a sa'osi);o polong a nipacomodan a ni'acaan to dafong ira ko 8,357 'ok payso no Amirika(2007 miheca a sa'osi). o nipasadakan a paliwal a dafong o 'oteng, 'odax,'afar, killing, tada'ekim ato panay. O sakakaay ni'acaan a dafong ira ko sakipayso, simal-kasolin, kikay, dafon no kakak, sapisaloma' ato dafong to sakikalo'orip. O sakakaay pipaliwalan to dafong 'edeng ci Karopi-Riyaran Patatekoan(加勒比共同體;Carribean Commonity;decdecan a tilid:CARICOM) a cefang, roma i,Amirika, Ikiris ato Kanata a kitakit, o pi'acaan to dafong a kitakit o Amirika, Ikiris ato Kanata. == Pacefaday a tilid ==</FORM>
    </S>
</TEXT>