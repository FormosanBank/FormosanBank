<?xml version="1.0" ?>
<TEXT id="Wiki_Amis_Burma" xml:lang="pwn" source="" copyright="" citation="" BibTeX_citation="">
    <S id="0">
        <FORM>Burma Mientin Nipatatekoan Kapolongan Kitakit (Mientin a sowal: : Kuwaping a sowal: , ). Takaray a sowal Itiraay i katimol Sakawaian a Pecihan Kanatal (Fransu a sowal:Indochine; Ikiris a sowal: Indochinese Peninsula; Kuwaping a sowal: ; ). Ano patatili'aen to katimol no Sakawaian a kanatanatal i,o katimol Sakawaian Aciya a Korapaw( Ikiris a sowal:Mainland Southeast Asiahananay; Kuwaping a sowal: ), o kacingangan no ninian haw i,o misa'ayaway to riyar i sakawali no katimol Sakawaian Aciya a Korapaw, isaka'etip misi'ayaway to Indo Riya a pecihan kanatak,i katimolay no Congko, ikawaliay no Indo kokacingangan. Mahaop ko Mintin, Tayko, Cienposay, Yienan ato Malaysiya. O dahadah no sera no polong no kitakit ira ko 67.65 ofda , o saka 40 a katata'ak itini i polong a kitakit i hwkal, itini i katimol Sakawaian Aciya a Korapaw o sakatos ko katata'ak, o nitahepoan no kilakilangan mahaop ko 50 . O polong no tamdaw ira ko 5,567 ofad ko ka'aloman, saka26 ko rayray hekalay kitakit. I katimol misi'ayaway to Antaman Riyar (Andaman Sea; ), i ka'etip no sakatimol misi'ayaway to Monciyala Kihaw, o to'edaw no lilis no riyar irako 2831km, makalitosa ko sala'edam konis no polong no kitakit. O stoto i, Naypito(Awkair a tilid:Neipyi o; Kuwaping a sowal: ), i'ayaw no 2005 miheca itiraay i satata'angay a tokai Yangkuwang(Mintin a sowal nifalican mitilid: aran kun mrui) ko syoto. Tatapangan no ngangan no kitakit Ona ngangan no kitakit hananay tora Miyientin sanay i,ora Miyien hananay i,ono niyah pitahidang to tireng no Miyien Finacadan, nikawrira, sano kuwaping a sowal i,o tadamaraay sanay,orahananay i,o taliyok no niyaro' a palapalaan. Orasak, Miyientin hananay i, o tada iraay a palapalan sanay ko imi nira. Nikawrira, itini I sowal no Miyientin i,o Miyienma (Mya√±ma My ma; ) hananay ko pitahidang, ano caciyaw i,o Pama( B ma) hananay. Yo misiiked to ko kitakit i 1948 miheca, molosifoan a sowal ko sowalno Miyien Tin,malongangan hananay to no sifo ko ninian. Itiya sato i 1989miheca ono sofitayan a sifo no Miyien Tin lekal sato o halo no kitakit a ngangan ko nini sato, o kalokitakit no hekal paifaloco' sa a mifalic a pangangan, nikawrira, ira ho ko o telang ho a ngangan ko pitahidan, patinako han, o Tayko o Pama han nira a mitahidang, onini ko maalay a mitahidang to Miian maa; . kaitiraan O kaitiraan no Mien Tin Nipatatekoan Kapolongan Kitakit itiray i saka'amisan no Katimol Sakawalian Aciya a Korapaw( Ikiris a sowal:Mainland Southeast Asiahananay; Kuwaping a sowal: ), malafiyaw ato Congko, Liyawko ato Tayko, isak'etip madado'edo ato Indo , Monciyala akitakit. Ikatimol no sak'etip misi'ayaway to Monciyala Kihaw, ikatimol misi'ayaw to Antaman Riyar. O kakahad no pala ira ko 676,578 , itini i Katimol Sakawalian Aciya a Korapaw o sakakahaday ko pala a kitakit. O sakatimol aca ko misi'ayaway to riyar, sahetoay mataliyokay no tokos, ika'etip o Arakan Lotolotokan(Ikiris a sowal:Arakan Mountains;Kuwaping a sowal: ano ca ), isaka'amis o Simayala Lotolotokan (him laya, Chomolongma; ano ca ) mahifalatay ko faco ningra, i kawali ato katimol no sakawali o takaraway a dahetal ato Tansalin Lotolotokan, isasifo'an i o hadhad.Oay isaka'amisay no Simayala Lotolotokan a Kayciyapo Poco' o ka'akawang nani tongroh no riyar ira ko 5881m, o sakakaay ko 'akawang i Miyen Tin. O ikakaay a 'alo ira ko Irowati 'Alo(Ikiris a sowal:Irrawaddy River ; Kuwaping a sowal: ano ca ), o kato'edaw i, ira ko 2,288km, oni rakatan a pala ira ko 420,934 , ira ko Cinton 'Alo (Ikiris a sowal:Chindwin River; Kuwaping a sowal: ), ira ko Sarwen 'Alo (Ikiris a sowal: Salween; Kuwaping a sowal: ), ira ho ko Sitang 'Alo. Orasaka o tamdaw no Miyen Tin sahetoay maro' i salawacan a pala no Irowati 'Alo, tada sakakaay a 'alo no Miyen Tin ko nini. O kakarayan no Miyen Tin i,o fa'edetay a kakarayan, isa'owac no 'alo modo'etay kali'oraday i kaciferangan, i laloma' no karopaw ma'icangay. Itini i 22 00 N, 98 00 E, noAsiya ko Burma. Polong no sekalay i 676,578 sq km &quot;saka 40 ko rayray no ngangan. &quot; &quot;O sekalay no sera i, 653,508 sq km, no nanom a sekalay i, 23,070 sq km &quot; Polong i 56,890,418 ko tamdaw. sera Masakilac ko sera o malo kakaomahen a sera 19.2 , Malo no kilakilangan a sera 48.20 , malo no roma to a sera 32.60 . siyoto O Nay Pyi DawRangoon (Yangon ) ko Siyoto. katomirengan no kitakit a romi'ad Pihiratengan no kitakit a romi'ad i sakacecay 4 a romi'ad. O Sawara'an no kitakit anini i ci Htin Kyaw, patirengan a romi'ad i 2016 a miheca saka 3 folad saka 30 a romi'ad. Kasasilsil no sakowan O polong a sakowan no Miyien Yin a kitakit i,pitoay ko Tata'akay Sakowan (Miyien Tin a sowal: ; Ikiris a sowal:Region) ila'eno no nini i, misilsil han ho to pito a Finacadan Kitakit (Miyien Tin a sowal: , Ikiris a spwal:State)ato cecay a Patateko'an Kitakit a Tekedan Sakowan o Naypito.( Miyien Tin a sowal: , Ikiris a sowal:Naypyidaw Union Territory). O maro'ay tamdaw tona pitoay a Tata'akay Sakowan ikakaay ko Miyien Finacadan, oroma sa i,omaro'ay tona pitoay a Finacadan Kitakit o mamangay a finacadan ko maro'ay. Rikisi Ira ko ma'oasaway a tilid, i'ayaw no 75 ofad ko mihecaan iraay to itini i Miyien Tin ko tomirengay a tata'angay a lotong ma'orip itini, ira ho a makera ko Katelangay Fokelohan Mihecaan a dafong itini, mangalefay ko kaadihay no Fa'elohay Fokelohan Mihecaan nalacolan, patinako han isa'owacan no Ilowati 'Alo (Ikiris a sowal: Irrawaddy River;Kuwaping a sowal: ; ) a niyaro' ira a makera ko i'ayaway to 5000 mihecan a nalacolan. Naikoran no Ikiris a micowat a mikowan i,makalitosa a mipecih o cecay i, o Fafa'eday Miyien Tin(Miyien Tin a sowal: , a nya tha;Kuwaping a sowal: ; ) ato La'enoay Miyien Tin(Miyien Tin a sowal: ,auk tha; Kuwaping a sowal: ; ). Ora kocecay a ratoh, i'ayaw ni Yiesoan to 200 a miheca, micomod ko Piyaw Finacadan(py ; ) i fafa'ed no Ilowati 'Alo, ci'icel a mikowan to lalan i kasala'ed no Congko ato Indo no malali'acaay tamdaw. Ikor to 200 miheca, ira a tayni ko Mon Finacadan i salawacan no Sitan 'Alo, itiya sato i 849 miheca ma'afas no Miyien Tin Finacadan ko salawacan no Piyaw 'Alo a patireng to Pu Kan Sakowan(pu.gam). I 1757 miheca makowan no Mon Finacadan Hontian Kitakit ko Katimolay Miyien Tin, nani 1044 miheca tahira i 1287 miheca, nani Pu Kan Sakowan misatapang ko Honti no Miyien Finacadan a mipasipapotak a mikowan. 1824 1826 miheca i sakacecay a lalood no Miyien Tin ato Ikiris, o Ikiris ko pakalowiday. 1852 miheca sakakinatosa a lalood no Miyien Tin ato Ikiris, matongal ko kakahad no mi'ecoan no Ikiris.1885 miheca sakakinatolo a lalood no Miyien Tin ato Ikiris,malowid ko Miyien Tin ha'emin han to no Ikiris a mi'eco ko Miyien Tin, patatekoen i nikowanan no Ikiris a Indo malocecay no sakowan, malomicongacongay a kitakit no Tata'akay Ikiris a Lekatep (Commonwealth of Nations; ). Itiya sato i 1890 miheca tahira i 1947 miheca, o Tan Pang ato Wa Pang tatootoor sa malanipa'adingan a kitakit no Ikiris, o Kocin Pang ato CinPang misaikedan a mikowan. Ocor han no Ikiris ko Congto no Indo(Ikiris a sowal:Governor General of India; Kuwaping a sowal: ) ko cacitodong a mikowan to Miyien Tin. Tahira to i 1937 miheca saka 4 folad saka 1 romi'ad, malaheci ko Rokec no Indo Sifo , miliyas to ko Miyien Tin to Indo sacecay sato mala Miyien Tin honpo no Ikiris to picowat i Aciya. 1942 miheca oya mikeridan ni Ong San(nifalican tilid no Miyen Tin:Aung Hcan; Kuwaping a sowal: ) aci Ni Won (nifalican tilid no Miyen Tin:Ne Win, Kuwaping a sowal: ) a misiikeday a sofitay kamkamen nangra ko sofitay no Dipon, i 1943 miheca micomod a maro' i Miyen Tin, 1945 miheca saka 8 folad saka 1 romi'ad, milekal ko Dipon to pikai to Pisiiked Niyahpikowan, midama a pacakat to sakacemahad no Miyen Tin kitakit. Yo kalepon sato ko Sakatosa Lalood no Hekal patatiko ko Ikiris tayra i Miyen Tin, o sofitay ko mikowanay, tona miheca saka 11 folad patireng to pacarcaray a sifo, ci Ong San ko malafukusoli, caka halafin macacoli ko laloma' nona sifo, orasak lasawad sato kona pacarcaray a sifo. 1946 mihheca saka 8 folad patireng haca to sakatosa a pacarcaray sifo,ci Ong San ko Congli, nikawrira, to cila a miheca i 1947, saka 7 folad saka 19 romi'ad takawen no cima a mipatay ci Ong San ato aenem a malatapangay no sifo a tamdaw. I 1948 miheca saka 1 folad saka 4 romi'ad malaheci to no Miyen Tin a miliyas ko Ikiris a Misiied Niyah pikowan, milekal a patireng to Mien Tin Nipatatekoan Kapolongan Kitakit, ci So Roy Tai( Sao Shwe Thaik; ) ko sarakatay malacongton. 1962 miheca tahira i 1974 mihecan, afasen ni Ni Won ko sakowan a 'icel no sifo, oalasawaden ningra ko tatapangan a rikec no kitakit tora kinpo hananay, oaceroren a patireng to Mien Tin Kapolongan Misafa'elohay a Iinkay (Ikiris a sowal:Union Revolutionary Council (of Burma) decdecan a tilid:URC; Kuwaping a sowal: ), milalang to sinkiw a faco, misatapang to ko sofitay a miteked a mikowan to kitakit. To ikor to i, ona Mien Tin Kapolongan Misafa'elohay a Iinkay falicen to Mien Tin Nipatatekoan Siyakai Syuki Nikapolongan Citodongay to Demak no Kitakit a Iinkay , o Mien Tin Kapolongan sanay a ngangan no kitakit i,falicen to Mien Tin. Siyakai Syuki Nikapolongan Kitakit , malaheci a mipatireng to dengan cecay aca ko centang a mikowan sanay a faco no sieci, midemak to misa Mien Tinay a Siyakai Syuki. 1989 miheca saka 6 folad saka 18 romi'ad oya kakerida no sofitayan a sifo ci Tan Roy (Than Shwe; ) falicen ningra koya Ikirisay a tilid Burma to Myanmar . 2011 miheca saka 3 folad saka 30 romi'ad malacongtong ci Ten Sen (Thein Sein; ). 2012 miheca saka 4 folad ska 1 romi'ad ira ko pipatongal a misinkiw to kiing no Pikaikian no kitakit to 45 ko tamdaw, o nikeridan ni Ong San Soci (Latin a tilid:Aung San Suu Kyi) a Polong no kitakit a Lekatep no Finawlan( National League for Democracy) pakaala to 43 ko tamdaw akiing, ci Ong San Soci matama malakiing. I 2015 miheca saka 11 folad saka 8 romi'ad midemak ko Mien Tin to tata'angay a sinkiw to sarakatay to 25 a miheca ko kahalafin, pakaala ko nikeridan ni Ong San Soci a Polong no kitakit a Lekatep no Finawlan to kalitosa no kiing, orasaka o cefang to na Ong San Soci ko cacitatodong a mipatireng to sifo a matayal to demak no sifo, mapalasawad to ira ko 54 miheca ko kahalafin a pikowan no sofitay a sifo. I 2021 miheca saka 2 folad saka 1 romi'ad, mifelih ko sofitay sifo, mapalit no sofitay ci Ong San Soci ato papinapina na tapang no sifo, maketon ko dingwa, cisowal sa ko palisyangay tilifi no kitakit masamo'ay ko kikai sa maketon ko dingwa sanay, to ikor to ira to ko sowal no sofitay a sifo cecay miheca ko kafafolawan no kitakit, mapalitay to ci Ong San Soci to nika raraw nira i 2020 miheaan a sinkiwa sato ko sowal no sofitay a sifo. Kicai O liomah ko sakakaay a saka'orip no Miyen Tin, o Lalen a 'Etan no kalotamdaw (per capita disposable income ,GNI) to cecay a mihecaan ira ko 1180 Amirika Payso, o maomahay a tamdaw mahaop ko 60 no polong a tamdaw no kitakit, o nipalomaan a losay i, ira ko panay, moki, tefos. Oni tahepoan no kilakilangan to pala no kitakit mahaop ko 50 , sahetoay o ma'ikesay( ko'esitay) a kilang ato yumu. O misanga'ay to lalosidan ira ko miilangay to panay, masongila'ay kilang, mikarkar to kasoling simal, masanga' to mamangay kikai,ato mikarkar to tadafakeloh. Tahini to to aniniay a 21 sici, o 'orip no polong a tamdaw no Miyen Tin, cowa ka samaan ko kacakat pasatatili'en ato ikor no Sakatosa Lalood i hekal, i raremay ho. O sa'osi no mikakinkiway i,i 1936 miheca o Kapolongan a Nitayalan a 'Epoc Ilaloma' no kitakit( Gross Domestic Product:GDP ) marawisay to ko 121.97 Amirika Payso, o Lalen a 'Etan no kalotamdaw (per capita disposable income ,GNI) i,ira ko 776 Amirika Payso, nikawrira i 2004 miheca saka 11 dolad a sa'osi i, o Lalen a 'Etan no kalotamdaw edeng 356 Amirika Payso, wataay ko kalowan. 2011 miheca satapang ko Miyen Tin sifo pateli to tata'angay a payso to sapitpatireng to maamaan a parananan, pateli to 589 ok Amirika Payso patireng to Towa Tekedan Katayalan ato talolongay minato. Imitini mapapadangay ato Tayko a matayal to pinapina ademak, to ikor to i, patosok sa a misanga' to no nanom a dingki, no simalan dafong ato misongila' to simal. O tamdaw ato finacadan O polong a tamdaw no Miyen Tin ira ko 5,000 ofad ko tamdaw, ilaloma' no nini i,o Miyen Finacadan mahaop ko 68 ko sa'osi. O roma a mamangay a finacadan ira ko San Finacadan(9 ), ora ko Koren Finacadan (7 ),Lokay Finacadan(3.5 ),Kuwaping Finacadan (2.5 ), Mon Finacadan (2 ), Kocin Finacadan (1.5 ), Koyie Finacadan 0.75 ) ato romaroma a Finacadan (4.5 ), o roma sato i,ira ho ko Indo Tamdaw ato Monkara Tamdaw (1.25 ). Nikawrira, imatini, cowa ho ka pihaien i rikec no Myien Tin a sifo to Kuwaping Tamdaw, Indo Tamdaw, Monkara Tmdaw ato Losinya Tamdaw, caay ka o pilalang aca to Losinya Tmadaw, patatekoen i Monkara Tamdaw. O sowal Ono sifoan a sowal i,o Miyien Tin sowal, oninian a sowal i,o sowal no Miyien Tin Finacadan a sowal ko nini,o kasasiromaroma a finacadan ilaloma' no Miyien Tin ono niyah a sowal ko sakawasowal to romi'ami'ad. O i kasafaleday a tamdaw i, sahetoay a mafana'ay to sowal no Ikiris. Tadahalafin ko pikowan no sofitay, matiya ko kahalafin o Miyien Tin Finacadan ko sakakaay,orasaka malalangay ko romaroma a finacadan somowal tono niyah a finacadan a sowal i pitilidan. Onini to ko sakalahedawaw sato koninian a sowal. O nano mikowanan no Tata'akay Ikiris Hontian kitakit ko Miyien Tin, nika awa no pitilidan sakacaay ka tenak ko sowal no Ikiris, itini i mikowanan no Ikiris a kitakit o micidekay ko Miyien Tin a kitakit. Pitooran Ira ko 89 a tamdaw no Miyien Tin mitooray to Sangcopo Fociyaw (sowal no Pali:Therav da; Kuwaping a sowal: ), nikawrira, ira ho ko 5 a tamdaw pakaso'elinay tono to'asan ho kawas.roma a pitooran ira ko Islam Pitooran, Kristo Pitooran, Tinsikiwa Pitooran ato Indo Pitooran. O sakakaay ko Fociyaw o tahapinangan i Miyien Tin, o Kristo a pitooran itiraay i saka'amis no Miyien Tin. Itiya ho i'ayaw a miheaan malalang ko roma a pitooran, tona pinapina a mihecaan mitengil to mamang ko sifo to ngiha' no finawlan, sa ira sato ko pipa'ading to patenak to roma a pitooran ato mitooray. Ano matinitiniay i,tahanini mapa'ekeray ho no sifo ato kalotamdaw ko Islam a pitooran, mangalefay ko pipenec to mitooray to Islam Pitooran a Losingya a tamdaw, tadaawaay ko pikalotamdaw a pinengngen no sifo. </FORM>
    </S>
</TEXT>
