<TEXT id="Wiki_Amis_Liu_Yifeng_sinpu" xml:lang="pwn" source="" copyright="" citation="" BibTeX_citation="">
    <S id="0">
        <FORM>Liu Yifeng sinpu Liu Yifeng sinpu France: Yves Moal, 1941 miheca 8 folad 5 romi'ad ; 'Amis: Kalas Liliw), o sofoc itini i Saint pole de leon a Finist√®re no France. O papotalay tintokay i Paris no Tinsokiw, 1966 miheca misingsi to saka tayni Taywan a mipatado tangasa anini, o sinpu no Tinsokiw no Posko i Kalingko, ato citodongay no Ante Cice congsin. 2017 miheca mapatodong to pihayda ato sakamaro', mapakilac to no Conghua minko a kacingangan . Sofoc O nai Tinsokiw laloma'an ci Liu Yifeng sinpu, o saka tosa a wawa no loma', ira ko kaka ato saka to fafahiyan, fa'inayan. Kasofocan i, o faki a malatintosiay ko mikotayal to mama mipaino' cingraan, cingangan sa ono faki a ngangan to Yves sanay. Ikor, mitelek ko niyah to saka la sinpuaw tayra i Asiya a faki i, nika saka 2 kalaloodan no hekal mapatay, saka ci Liu Yifeng to ko midotocay to faloco' no faki, mala tintosi tayni i Asiya a mitinto . Na maherek malasofitay to pisawad ni Liu Yifeng nai Paris daykako no Frace i, micomod i pitilidan no sakala sinpu matayal. I 1966 miheca, misingsi tayra i Taywan patado, mata'elif ko cecay folad ko rakat no tamina, toya miheca 7 folad 14 romi'ad tangasa i Kilong minato . Itira ho i Sincu minanam to Holam a sowal to 2 miheca, nanoya tayra i Posko no Kalingko, mararid mipatado midipot to malacaanay itini Kalingko sa'etal, midama ca Bolia, Pan Shiguang sinpuan to pisanga' mitilid to citin "'Amis France citin", "'Amis Amilika citin", "Iwatan France citin" a tilidan5]. Ante cice congsin I 1999 miheca, midotoc ci Liu Yifeng sinpu to nai ci Gu Chaoqian sinpuan to nipatirengan ningra a syakay sakalemed citodongay "Ante cice congsin", onini a citodongay pakayni pidama katayalan ato milidong to kinaira, caay kasasiiked to pakayraan mararid padipot to sa'etal no Kalingko Posong a malacaanay tamdaw, maliwadiway tamdaw, ato misawadan midipot a papatadoen a finawlan, midemak to no tamdawan patado. I tinsokiw no Posko misolimetay to matelangay ohong ato misafa'eloh to pinengneng a rawang, misolimet to Ticito kinaira i Posong no Kalingko, mipalenak to syako pinengnengan to tilid . Nahani i 'ayaw no nika patay ni Gu Chaoqian sinpu i, iraay to ko nisafaloco'an ningra to sapi patirengaw to masamo'ay tamdaw a pakamaro'an, nanay ira ko kanga'ayan no masamo'ay tamdaw to sakito'as saan saka. Ikor ci Liu Yifeng sinpu to ko midotocay t osapipatireng tonini a Ante cice congsin, mata'elif ko 10 mihecaan a pipasasa saka, itini to i 2019 miheca 4 folad 3 romi'ad ko pilesasikian to "Ante yifong yin", sepatay ira ko pangkiw no tingroh kina loma', ira ko 50 kafoti'an ato piyatayatan, lafinay pidipotan, ano nengnengen manga'ay mapakamaro' to 100 ko tamdaw to masamo'ay. Itiya pilesasikian a romi'ad matahidang ko micokeray to congtong ci Chen Jianren ato micokeray pakingking a tamdaw to patodongan a midemak . O pipakaolah a tamohong 2015 miheca, mapakaolah to saka 8 lekad "Congtong ponka kompay" tamdawan kompay no Conghua ponka Sokay . 2015 miheca 12 folad 21 romi'ad, mapatodong no congtongfo to taloay selal to kaliyalaway a pafo'isan a tamohang . 2016 miheca, mapafeli no "Cangtanghocin Hosen Health and Welfare) kikingkay Lifayin Hosen Health and Welfare) kay pahofi i saka 26 lekad "Isingan pacakat kompay tekedan isingan pacakat kompay" . 2019 miheca, pakalayap to "Kang Au Taywan nga'ayay kikingkay" pafeli to saka 14 lekad "Ciolahay kompay" . 2022 miheca, pakalayap to "Caytang hocing kanga'ayan pahosoay kikingkay" pafeli to saka 4 lekad "Taywan nga'ayay demak kompay" . Pinengnengan to tilid. </FORM>
    </S>
</TEXT>
