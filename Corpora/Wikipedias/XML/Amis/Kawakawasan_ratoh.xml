<?xml version="1.0" ?>
<TEXT id="Wiki_Amis_Kawakawasan_ratoh" xml:lang="ami" source="Amis Wikipedia, article: Kawakawasan_ratoh" copyright="CC BY-SA" citation="Kawakawasan_ratoh. (2025, May 05). In Wikipedia [Amis]. https://ami.wikipedia.org/wiki/Kawakawasan_ratoh" BibTeX_citation="@misc{Wiki_ami_Kawakawasan_ratoh, title = Kawakawasan_ratoh, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Kawakawasan_ratoh} }">
    <S id="0">
        <FORM kindOf="original">== Ci Osap == Paci'eci a miiloh ko kaph to sailoh no mapohaway fayi. Inian saan ci Osap hananay no to'as i Tafalong a niyaro' ,o madaponohay mapohaway heca, tatosaay canira a malefayi ato wawa no wawa ningra, saciparod saan i,o sailohay nangra ko saka'orip, itiya sato tatodong to no piilohan no mihecaan. Lomaoc to ko kapah no ninian a niyaro', sowal sato koya kapah no niyaro', mitketon to sowal: &quot;o ailohen nomita kiraan a sailoh niraan a mato'asay&quot; sato ko kasasowal no kapah,itira to a sowal han to no kapah koya a mato'asay to nikasasowalan no kapah a sapiilohaw to sailoh niya mato'asay. Ya sa mapohaway a malitengay sowal han nira koya kapah: &quot;caay ha kapah, aka paci'eci kamo a midemak toraan, tapal han imatini'i masa ko pitapal namo to parod niyam imatini, a omaan ko iraay kiyaan a isailohay a 'a'adopan, ano iraay ko 'a'adopen a matini ko parod niyam a awaawa ko maamaan &quot; han to noya a mato'asay. Nikawrira ca ka yoyang(sodod) koya a kapah sowal sato:&quot;caay ina&quot; sato a misatiyotiyol(misliyaliyaw) caay to ka domoc ko sowal noya a kapah, oyaan sato a mato'asay i,sowal sato: &quot;ano matira aca i, mahaenhaen aca ha kapah&quot; sato koya a mato'asay. Pafatisen no kapah to tangal no tama' koya mato'asay Oyanan sato a kapah i, sowal sato: &quot;hayi ha ina, a o tala to nomiso to tahaloma' no niyam o kapah haw &quot;. O lowad to noya a kapah a miiloh toyaan a sailoh noya mato'asay, sa citama' saan kian a kapah i, macacamol to kararayan(malonem) ato ngafor ato fafoy ko pinaro niyaan a sailoh,mapaherek sato ko nipiiloh i, o pataloma' to no kapah to tama', patayra i cisailohay a mato'asay kiyaan a kapah to tangal i, &quot;taynien ina ko patelian to tangal niya tama' niyam o kapah&quot; saca ko sowal. Hemek sa to a patada koyaan a mato'asay to fasolan i potal, so'elinay mitepotepo sa kinian a kapah pateli to tangal no tama' ,rarid sato ko talatepotepo a tengilan niyaan a mato'asay,mato matomesay to ko fasolan, oya fasolan niya a mato'asay. Toan(minokay) to niaan a kapah,&quot;hatini to ha ina&quot; sato koya kapah.Naikoran sato niya a kapah i, &quot; helamen to fa'ang kinian a tangal, ano hacowaay to , haocong(ka'adihay) hokini&quot; han to niya a mato'asay kiya a wawa,sowal sa kiya a wawa i, &quot;cecayay heca kini ina ko tangal no mancel &quot; han to no wawa. &quot;hamay &quot; ha to niyaan a mato'asay. So'elinay moni' sato kiyaan a tangal niyaan a mancel, hinam han i,na o iyaanay to a cecay. kinian a tarastasay a tepoen i fasolan niya kapah. Oya sato a mato'asay i,mangic to ko faloco' &quot;o maan ko haenen a misakumot(misamsam) ko pakoyoc imatini, 'ilohen to ko sa'iloh nomako nacima ko sanay&quot; . sato kiya mato'asay. === Pacefaday Tilid ===</FORM>
        <FORM kindOf="standard">== Ci Osap == Paci'eci a miiloh ko kaph to sailoh no mapohaway fayi. Inian saan ci Osap hananay no to'as i Tafalong a niyaro' ,o madaponohay mapohaway heca, tatosaay canira a malefayi ato wawa no wawa ningra, saciparod saan i,o sailohay nangra ko saka'orip, itiya sato tatodong to no piilohan no mihecaan. Lomaoc to ko kapah no ninian a niyaro', sowal sato koya kapah no niyaro', mitketon to sowal: &quot;o ailohen nomita kiraan a sailoh niraan a mato'asay&quot; sato ko kasasowal no kapah,itira to a sowal han to no kapah koya a mato'asay to nikasasowalan no kapah a sapiilohaw to sailoh niya mato'asay. Ya sa mapohaway a malitengay sowal han nira koya kapah: &quot;caay ha kapah, aka paci'eci kamo a midemak toraan, tapal han imatini'i masa ko pitapal namo to parod niyam imatini, a omaan ko iraay kiyaan a isailohay a 'a'adopan, ano iraay ko 'a'adopen a matini ko parod niyam a awaawa ko maamaan &quot; han to noya a mato'asay. Nikawrira ca ka yoyang(sodod) koya a kapah sowal sato:&quot;caay ina&quot; sato a misatiyotiyol(misliyaliyaw) caay to ka domoc ko sowal noya a kapah, oyaan sato a mato'asay i,sowal sato: &quot;ano matira aca i, mahaenhaen aca ha kapah&quot; sato koya a mato'asay. Pafatisen no kapah to tangal no tama' koya mato'asay Oyanan sato a kapah i, sowal sato: &quot;hayi ha ina, a o tala to nomiso to tahaloma' no niyam o kapah haw &quot;. O lowad to noya a kapah a miiloh toyaan a sailoh noya mato'asay, sa citama' saan kian a kapah i, macacamol to kararayan(malonem) ato ngafor ato fafoy ko pinaro niyaan a sailoh,mapaherek sato ko nipiiloh i, o pataloma' to no kapah to tama', patayra i cisailohay a mato'asay kiyaan a kapah to tangal i, &quot;taynien ina ko patelian to tangal niya tama' niyam o kapah&quot; saca ko sowal. Hemek sa to a patada koyaan a mato'asay to fasolan i potal, so'elinay mitepotepo sa kinian a kapah pateli to tangal no tama' ,rarid sato ko talatepotepo a tengilan niyaan a mato'asay,mato matomesay to ko fasolan, oya fasolan niya a mato'asay. Toan(minokay) to niaan a kapah,&quot;hatini to ha ina&quot; sato koya kapah.Naikoran sato niya a kapah i, &quot; helamen to fa'ang kinian a tangal, ano hacowaay to , haocong(ka'adihay) hokini&quot; han to niya a mato'asay kiya a wawa,sowal sa kiya a wawa i, &quot;cecayay heca kini ina ko tangal no mancel &quot; han to no wawa. &quot;hamay &quot; ha to niyaan a mato'asay. So'elinay moni' sato kiyaan a tangal niyaan a mancel, hinam han i,na o iyaanay to a cecay. kinian a tarastasay a tepoen i fasolan niya kapah. Oya sato a mato'asay i,mangic to ko faloco' &quot;o maan ko haenen a misakomot(misamsam) ko pakoyoc imatini, 'ilohen to ko sa'iloh nomako nacima ko sanay&quot; . sato kiya mato'asay. === Pacefaday Tilid ===</FORM>
    </S>
</TEXT>