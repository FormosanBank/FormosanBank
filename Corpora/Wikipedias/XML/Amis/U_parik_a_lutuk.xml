<?xml version="1.0" ?>
<TEXT id="Wiki_Amis_U_parik_a_lutuk" xml:lang="pwn" source="Paiwan Wikipedia, article: U_parik_a_lutuk" copyright="CC BY-SA" citation="U_parik_a_lutuk. (2024, December 07). In Wikipedia [Paiwan]. https://pwn.wikipedia.org/wiki/U_parik_a_lutuk" BibTeX_citation="@misc{Wiki_pwn_U_parik_a_lutuk, title = U_parik_a_lutuk, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/U_parik_a_lutuk} }">
    <S id="0">
        <FORM kindOf="original">U parik a lutuk I maka`amis nu kalingku, ira kiya 108 mayta katarakaw, pitu a pulu' ira ku enem kadadahalay a masapucukay a lutuk. ''Parik'' han kuni pangangan. Nay `ayaw adihay ku ni pangangan tira lutukan. Tangasa saan i 1951 a mihca, tamek han tu a pangangan tu ''maylunsan''han nu hulam tangasa anini. (tuwa parik han nu Pangcah anini a pangangan). I enar ira ku mahaenay u kulul nu Isu a masapucukay a lutuk. U makamelaway sulinay mapaaw tu. Kay namahaen haw mapatanglal nira lutuk, ta sibangcalay atu kapahay a kungku nu Arikakay atu Kadabuwang. Mahaen kiyari ku saayaway a kungku. U ni Kadabuwang, tataak tarakaw kira tamdaw, makadipas tu i kakarayanay a kutem, malamaan ku tarakaway a lutuk awit han nira. Pasun caay ka riang caay kaedes, dihemay ku balucu. Sisa caay ka cacihi ka letaes atu Pangcah. Sa cacay saan a mawmah a ma`urip. Tuna mahaen araw si babahi cira tu kaying nu Pangcah ta masubuc tu babainay a wawa. Tu cacay a remi`ad mawmah cira i laku, araw pateli han nira ku nitatakan a sera i tepar nu liyal, caay ka tenes araw masalutulutk i tepar nu liyal. Bihbih han nu kamay ku sera nu i tirengay, araw matihtih i kawili nu kuku nira, mala aniniay tu a lutuk''maylunsan''…. Tuna mahaen caay mipisamisi cira araw mapacuk nira ku wawa atu babahi nira. Tuna mahaen matukatu, matakawtu , tangasa satu i salikulay araw masaybang nu niyar a patayan Kadabuwang.</FORM>
        <FORM kindOf="standard">U parik a lotok I maka`amis no kalingko, ira kiya 108 mayta katarakaw, pito a polo' ira ko enem kadadahalay a masapocokay a lotok. ''Parik'' han koni pangangan. Nay `ayaw adihay ko ni pangangan tira lotokan. Tangasa saan i 1951 a mihca, tamek han to a pangangan to ''maylonsan''han no holam tangasa anini. (towa parik han no Pangcah anini a pangangan). I enar ira ko mahaenay o kolol no Iso a masapocokay a lotok. U makamelaway solinay mapaaw to. Kay namahaen haw mapatanglal nira lotok, ta sibangcalay ato kapahay a kongko no Arikakay ato Kadabowang. Mahaen kiyari ko saayaway a kongko. U ni Kadabowang, tataak tarakaw kira tamdaw, makadipas to i kakarayanay a kotem, malamaan ko tarakaway a lotok awit han nira. Pason caay ka riang caay kaedes, dihemay ko baloco. Sisa caay ka cacihi ka letaes ato Pangcah. Sa cacay saan a mawmah a ma`orip. Tona mahaen araw si babahi cira to kaying no Pangcah ta masoboc to babainay a wawa. To cacay a remi`ad mawmah cira i lako, araw pateli han nira ko nitatakan a sera i tepar no liyal, caay ka tenes araw masalotolotk i tepar no liyal. Bihbih han no kamay ko sera no i tirengay, araw matihtih i kawili no koko nira, mala aniniay to a lotok''maylonsan''…. Tona mahaen caay mipisamisi cira araw mapacok nira ko wawa ato babahi nira. Tona mahaen matokato, matakawto , tangasa sato i salikolay araw masaybang no niyar a patayan Kadabowang.</FORM>
    </S>
</TEXT>