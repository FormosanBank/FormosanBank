<?xml version="1.0" ?>
<TEXT id="Wiki_Amis_Makutaay" xml:lang="pwn" source="Paiwan Wikipedia, article: Makutaay" copyright="CC BY-SA" citation="Makutaay. (2024, December 07). In Wikipedia [Paiwan]. https://pwn.wikipedia.org/wiki/Makutaay" BibTeX_citation="@misc{Wiki_pwn_Makutaay, title = Makutaay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Makutaay} }">
    <S id="0">
        <FORM kindOf="original">== Makutaay == Makutaay hananay, itiniay i pasawali nu Taywan, mililis tu lutuk mikecur tu Taypinyang ku kasa niyaru' nu Makutaay. Katimul nuna niyaru' u cepu' nu Talawadaw. Anu paka'amis ku rakat isu,matafesiwhu ku talawadaw i,ira kuya sacecay sanay a lutuk tumireng i kawali ,mahapinang tu kuna niaru' itatihi. I ti:yahu i, caayay kaitini ku paluma'an nuna niyaru', na miingidayho i tatihi nu talawadaw ku paluma'an nu tu'asan nangra. Kairaan nu Holam tayni i Taywan,malala'is, caay pakafilu,fulaw saan tayra i Cilangasan hananay a lutuk a maru' ku tamdaw nuna Makutaay ma'emin. Naikuran tu i,ira ku suwal tu caayay tu pisa'ada ku kwaping nu holam saan i ,mafulaw aca ma'epud nai Cilangasan ,ta hicera saan tona paniyaru'an tahanini. Anu u Makutaay hanen a mipangangan kuna niyaru' saw? Pakayniay i ka'amis nuna niyaru' ira kuya 'alu., anu ma'uradtu anca macidaltu, manguta:itu ku nanum nuna 'alu,saka pangangan hantu nu matu'asay ku "mangutaay" , nika masasirumatu ku ngiha' tahanini, "Makutaay" saan toko pangangang. Una Makutaay a niyaru', u satapangan kahiceraan nu misapancahay saan. Tiri' han i cuka nu Taywan i, i ka'amis nu patatikuan nu cidal kunis , tatudung i sasifu'an nu Taywan ku Makutaay. Ira ku suwal nu matu'asay atu tilid nu mitiliday, ya miliyas tu (Cilangasan} a lutuk maluklun a mafulaw i, ma^min itini i taliyok nu talawadaw pacarcar a maru'. Nanuyaan i,palitemek satu masangsangasaw a maliwaswas; pasi'amis ku pasi'amisay,pasitimul ku pasitimulay, ira ku talaetipay.Lupisak satu a mafulaw, dengantu ya talaikuray tu cekiw atu pudaw ku ma'usaway a masaniyaru'. Kacanglahan itu, anu matatama tu sa'ayaway a keleng atu cedas i, kaluklunan nu kalang tala riyar. Micadiway ku i niyaru'ay a tamdaw i, salufulufuc sapawtiwti saan ku kalang, malu sapalada' tu tamdaw nu fiyafiyaway a niyaru'. Uruma satu kadufahay ku pudaw i talawadaw, caay ka nikaw tu sasimi. Limaay ku kasangasaw nuna niyaru'-pacidalan, cilangasan, sadipungan, munali ato cikatupay. Anini, caayaytu pipalafang a malahulul, nikawrira, caay pisawad a mapulung a misangasaw tu mihca^caan, itini a mahapinan ku rayray nu kasalawinawina. Maherek ku kapanayan nu kaciherangan i,u piilisinan itu.Tahanini i,masaslalslal ho ku kasa'upu^ nu niyaru'. U mama nu kapah a selal ku milikakawaay tu demak nu niyru',ya ruma sasafaay a selal i,iraay a masilsil ku malu tayal nangra.Romasatu, misacepu' ku tadamanay a demak nu niyaru'Ayaw no kaciherangan i,mapulun ko fa'inayan no niyaro' i riyar,tudung pi'aray tu pafeli no kawas to kakaenen.Tahanini i,ilisin atu misacepu' tata'angay a demak nu Makutaay.Anu cilimaw i, katayni i niyaru' nu Makutaay a minengneng tuna fangcalay a serangwan,ta mafana' kiso tu 'urip nu misapancahay.</FORM>
        <FORM kindOf="standard">== Makotaay == Makotaay hananay, itiniay i pasawali no Taywan, mililis to lotok mikecor to Taypinyang ko kasa niyaro' no Makotaay. Katimol nona niyaro' o cepo' no Talawadaw. Ano paka'amis ko rakat iso,matafesiwho ko talawadaw i,ira koya sacecay sanay a lotok tomireng i kawali ,mahapinang to kona niaro' itatihi. I ti:yaho i, caayay kaitini ko paloma'an nona niyaro', na miingidayho i tatihi no talawadaw ko paloma'an no to'asan nangra. Kairaan no Holam tayni i Taywan,malala'is, caay pakafilo,folaw saan tayra i Cilangasan hananay a lotok a maro' ko tamdaw nona Makotaay ma'emin. Naikoran to i,ira ko sowal to caayay to pisa'ada ko kwaping no holam saan i ,mafolaw aca ma'epod nai Cilangasan ,ta hicera saan tona paniyaro'an tahanini. Ano o Makotaay hanen a mipangangan kona niyaro' saw? Pakayniay i ka'amis nona niyaro' ira koya 'alo., ano ma'oradto anca macidalto, mangota:ito ko nanom nona 'alo,saka pangangan hanto no mato'asay ko "mangotaay" , nika masasiromato ko ngiha' tahanini, "Makotaay" saan toko pangangang. Una Makotaay a niyaro', o satapangan kahiceraan no misapancahay saan. Tiri' han i coka no Taywan i, i ka'amis no patatikoan no cidal konis , tatodong i sasifo'an no Taywan ko Makotaay. Ira ko sowal no mato'asay ato tilid no mitiliday, ya miliyas to (Cilangasan} a lotok maloklon a mafolaw i, ma^min itini i taliyok no talawadaw pacarcar a maro'. Nanoyaan i,palitemek sato masangsangasaw a maliwaswas; pasi'amis ko pasi'amisay,pasitimol ko pasitimolay, ira ko talaetipay.Lopisak sato a mafolaw, denganto ya talaikoray to cekiw ato podaw ko ma'osaway a masaniyaro'. Kacanglahan ito, ano matatama to sa'ayaway a keleng ato cedas i, kaloklonan no kalang tala riyar. Micadiway ko i niyaro'ay a tamdaw i, salofolofoc sapawtiwti saan ko kalang, malo sapalada' to tamdaw no fiyafiyaway a niyaro'. Uroma sato kadofahay ko podaw i talawadaw, caay ka nikaw to sasimi. Limaay ko kasangasaw nona niyaro'-pacidalan, cilangasan, sadipongan, monali ato cikatopay. Anini, caayayto pipalafang a malaholol, nikawrira, caay pisawad a mapolong a misangasaw to mihca^caan, itini a mahapinan ko rayray no kasalawinawina. Maherek ko kapanayan no kaciherangan i,o piilisinan ito.Tahanini i,masaslalslal ho ko kasa'opo^ no niyaro'. U mama no kapah a selal ko milikakawaay to demak no niyro',ya roma sasafaay a selal i,iraay a masilsil ko malo tayal nangra.Romasato, misacepo' ko tadamanay a demak no niyaro'Ayaw no kaciherangan i,mapolon ko fa'inayan no niyaro' i riyar,todong pi'aray to pafeli no kawas to kakaenen.Tahanini i,ilisin ato misacepo' tata'angay a demak no Makotaay.Ano cilimaw i, katayni i niyaro' no Makotaay a minengneng tona fangcalay a serangwan,ta mafana' kiso to 'orip no misapancahay.</FORM>
    </S>
</TEXT>