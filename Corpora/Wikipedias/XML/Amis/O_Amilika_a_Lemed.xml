<TEXT id="Wiki_Amis_O_Amilika_a_Lemed" xml:lang="pwn" source="" copyright="" citation="" BibTeX_citation="">
    <S id="0">
        <FORM>O Amilika a Lemed American Dream (O Amilika a Lemed), o nipipaso'elin kaitini i Amilika ko pisa'icel o malosaka ci nga'ayay ko 'oripan, orasaka o tamdaw pakayni i niyah a misa'icelan, codahan, kaiharetengan ato safaloco'an ko kacemahad, o caayay pilitado to patodong no syakay a selal ato padama no tao. No roma matiniay a niheratengan no tamdaw o sakikicay a malowad ano eca malatawkiay a harateng koni. 'alomanay a Europe mafolaway tamdaw o cifaloco'ay a o American a Dream(lemed) ko satayra i Amilika. Nika o caayay kapapina a tamdaw mi'epesay to American a Dream(lemed) o misangalefay to dafongan to sakakadofahaw milita'ang ato lipahakan pahapinang. Nawhani kao 'alomasnay kitakit a tamdaw caay ka matira, itini i Amilika o pakoniraay a kicay adihayay, awaay ko tatodong no sifo, saka o syakay no Amilika ranikay ko kadademakan. Nai pisiiked no Amilika tangasa i 19 sician, dadahalay a sera awaay ko maro'ay ato ciseraay, manan cifaloco'ay a tamdaw manga'ay micelap misafaloco' mimatang. Tangasa i falicen to kikay ko sakatayal, ta'akay a parapatan a kinaira ato fa'elohay kakayan a fana' ranikay ramakat i syakay no Amilika.</FORM>
    </S>
</TEXT>
