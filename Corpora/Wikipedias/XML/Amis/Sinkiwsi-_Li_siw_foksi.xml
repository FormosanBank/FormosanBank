<?xml version="1.0" ?>
<TEXT id="Wiki_Amis_Sinkiwsi-_Li_siw_foksi" xml:lang="pwn" source="Paiwan Wikipedia, article: Sinkiwsi-_Li_siw_foksi" copyright="CC BY-SA" citation="Sinkiwsi-_Li_siw_foksi. (2024, November 18). In Wikipedia [Paiwan]. https://pwn.wikipedia.org/wiki/Sinkiwsi-_Li_siw_foksi" BibTeX_citation="@misc{Wiki_pwn_Sinkiwsi-_Li_siw_foksi, title = Sinkiwsi-_Li_siw_foksi, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Sinkiwsi-_Li_siw_foksi} }">
    <S id="0">
        <FORM> Sinkiwsi Li siw foksi Li siw (Inkiris: Hugh Ritchie, 1840 miheca 9 folad 14 romi'ad 1879 miheca 9 folad 20romi'ad), o foksi no Inkelan ciwlo kiwkay, o sarakatay no kiwkay tayra i Posong malasinkiwsi a foksi . Pirayray to 'orip Kaemangan a 'orip Foksi ci Li siw (Hugh Ritchie) na misawad i Glasgow daykako i, sacifaloco' saan to saka tayraaw i Congko a misinting, miketon a tayyra i London mitilid to sinkakoyin no ciwlo kiwkay. I 1867 miheca 6 folad 17 romi'ad, tolo miheca misawad to i sinkakoyin, maocor no kiwkay cingra patayra i Timol Congko riyar mitongod to nano &quot;Patay a paino'&quot;(Inkiris: baptized for the dead) mapatayay ci Masin foksi (Inkiris: Rev. David Masson, oya tamdaw maalaay no faliyos itira i Nanhay ma'alol mapatay),o nian ko sakatayra i Taywan mamipadang ci Ma Yokop foksian (Inkiris: James Laidlaw Maxwell) . I Taywan a pisinting I 1867 miheca 12 folad 13 romi'ad, Foksi ci Li siw (Hugh Ritchie) keriden ningra ko cipoyapoyay a fafahi ci Ilaysa (Inkiris: Eliza C. Cooke, 1828 miheca 1902 miheca, ikor pangangan hanto no mitooray to &quot;singsi niw&quot;) nao 142 romi'ad ko rakat i riyar saka tangasa i Takao, hamhamen ni Ma Yokop foksian ato mitooray salikaka. Saka tosa miheca, Inkiris malali'ascaay to rakes kilang a simal a demak a ka'alangen no finawlan ko padaka tamdaw, pinangan no padaka; nikaherek ni Ma Yokop foksian i Hongkong a pataloma' i, ira ko macepetay a tintosi a marofo, ira ko palifades hananay mipatay itira i Kosia, i Pitaw kiwkay ira ko I cefisay mitodohay to kiwkay . Ikor to, ci Ma Yakop patiko tayni i Taynan (aniniay Taynansi congsilo) misinting; foksi ci Li siw (Hugh Ritchie) micada to itiraay i Takao a sa'etal pisintingan, misatapang a misahalaka to pipatenakan kaitiraan i Kiaw (Ciho) paisingan ato miliyaw patireng to malefekay a kiwkay i Pitaw. I 1869 miheca 1 folad 31 romi'd, paherek ko pipatireng no Pitaw kiwkay i, pakifa'edetay faloco' cingra a pasitimol, itira i Alikang ko paterongan, itira i mihateray a niyaro' no Payrangan ko pipatenak to nga'ayay ratoh. Malacecay ko faloco' ningra aci Ilaysa (Eliza C. Cooke), i Alikang (1869 miheca), Tongkang (1870 miheca), Liwciw (1870), Akaw (1870 miheca), Tik a ka (itiraay i Pintong Linpien, 1871 miheca), Tocinyincuan (1872 miheca), Yampo (1872 miheca), Kanapo (1873 miheca), Nanakey (1873 miheca), Kiwataw (1873 miheca), Nanhua (itiraay i Pintong Sinpi, 1874 miheca) ato Cienkongcuan (itira i Pintong Sinpi Cienkong, no Ngayngay a saniyaro'an ), Liwcancuan ko nipatirengan kiwkay i kasaniyaro' . Foksi ci Li siw (Hugh Ritchie) na tayni i Taywan to 4 mihecaan i, dengan o kaitira i Takao Ki aw isingan ko patenakan ato pinapina mamo'etepay kiwkay ko patenak i, citodong haca mililis to ni Ma Yakop to nano nipatirengan i Taynan kako kiwkay ato kawaliay lilis no lotok a &quot;Lotok patenakan&quot; (Hill stations) ano eca &quot;Lotok kiwkay&quot; (Hill churches), oya Paksa (Baksa, aniniay Cisan sa'etal ka'ami'amisan sa'etal a niyaro', kawali no Taynan to 72 Inli ko raay), Kongana (Kongana, Cuocen Kongalinli Cayliawsi kawaliay ), Kamana (Kamana) ato Pawpi (Pwahbe, Cuocen Cayliawsi ka'amisay) a kasakiwkay. Foksi ci Li siw (Hugh Ritchie) mararid mikingkiw to Romacyi han a tilid, Ngangay a sowal, pasifana' to kasaniyaro'ay yincumin to nananamen nangra a sowal . Patireng to pinanaman I 1870 miheca 2 folad, Foksi ci Li siw (Hugh Ritchie) mitahidang to nai Penghoay ci Linciencin tayni mala padamaay pasifana' , misarocod patireng to pinanaman no tintosi (Inkiris: The Student's Class); o pinanaman itira i laeno no kamaro'an no foksi, itiyaay a mitiliday minanam ira ci Pen Kenyun, Huang Senhe, Ray cin, Hu ko, Wu ke, Lin hua ato ci Liw Wo; ikor, cangra to ko tadamaanay tayal to sapisintin a mipacowat . I 1876 miheca, mapakomod ko pisintinan noTaywanfo ato Takao, itiraay i Takao Kiaw pasifana'an a pinanaman to tintosi a minanamay malinah to tayra i Taynan niyaro' (Fosiya), nanoya patireng to daykako (Inkiris: Capital College) ; Foksi ci Li siw (Hugh Ritchie) malo pasifana'ay to katelangay tatelekan salongan a fana' ato serayan a fana' ko ninanaman . Malakapot ci Makay foksi I 1871 mihecaan, Sarakatay ni ocoran no Canada ciwlo kiwkay sinkiwsi i Congko ci Makay (Inkiris: Rev. George Leslie Mackay foksi, nano niocoran patayra i Santo misintin) itira i Takao talahekal, ta pasi timol tayra i Alikang miliso' ci Li siwan (Hugh Ritchie), mikapot matayal to 2 folad itira. Mipasifana' ci Li siw (Hugh Ritchie) foksi to sapipatenak to ratoh itini i Taywan, mikeroh cingraan a tayra ka'amisay sa'etal a mipatenak. Ikor, ci Li siw (Hugh Ritchie) foksi mitahidang to itiraay i Focen a ising ci Te Matay (Inkiris: Dr Matthew Dickson) malakapot ci Makay foksian midadakaw to tamina pasi'amis; i 1872 miheca 3 folad 9 romi'ad, itira cangra i Tansui macakat, itira to ko pilahecian no ciwlo kiwkay i Taywan to pipatenakan a tayal . I pasawali a patenak (kaikoray lotok) I 'ayaw no saka tayra i pasawali a patenak i, o sapihapinangaw to dademakan, miliso' cingra to tayniay paising i Kiaw isingan a adadaay Piwma a tamdaw, ato papinapina nano itiraay i sawalian Sankang kiwkay, katimolay kako kiwkay mikihatiyaay to sa'opo a Silaya finacadan mitooray. I 1875 miheca 3 folad 14 romi'ad, o ciwlo no Tongkang kiwkay ko patihiay, midakaw to tamina a tayra o nano nikowanan ho ko hiyosoa (pasawali), pakayra i Posong (Taytong), Sinkongo (singko), Piyacon (Piyacon no Kakacawan a lotok ), lilis sa a patenak to ratoh, itiya miheca 4 folad 23 romi'ad a patiko cangra, itiya milaheci to sarakatay patenak to ratoh no ciwlo kiwkay i sawalian no Taywan . Patireng to pitilidan no fafahiyan Foksi ci Li siw (Hugh Ritchie) ato fafahi ci Ilaysa (Inkiris: Eliza C. Cooke) hani ala to sapaiyo ato dafong palada' mipadama to pakoyocay a laloma'an, sa:an mipadama to payso. Mataneng ningra ko 'orip no itiraay a niyaro', mafana' to kacango'otan to kakaenen, maepecay fafahiyan, masefet no syakay kasini'adaan. O harateng ningra o malafafahiyanay o cacitodong to laloma'an, orasaka, ano caay ka tomenek i nipitoor ko kacomahad, o sasafaloco'en i no fafahiyan a kiwiko sato. Nanoya, misafaloco' to patireng to saki &quot;Fafahiyan a pipatenak&quot; ano eca &quot;Pinanaman no fafahiyan&quot;, o &quot;Pinanaman no fafahiyan&quot; dengan pitedal to mafedfeday a wa'ay ta manga'ay micomod sanay a pakayraan, o todong pitedal to kasasifedfed to kasasiroma no fa'inayan fafahiyan a kakiharan, ikor to, matama ningra ko kaitiraan kawali katimol no Kansicie isingan a sara ko patirengan pitilidan (aniniay Canglong nicong) . Kapatayan Nikawrira, Foksi ci Li siw (Hugh Ritchie) kinapinapina malifong no fasal, lotay lotay sako tatirengan ningra. I 1879 miheca 9 folad 20 romi'ad, foksi ci Li siw (Hugh Ritchie) malaliyaw haca ko lalisan, talacowa pakayni ici Antili Pitiroan ising (Inkiris: Peter Anderson) ko pisa'icel a miadah, hato caay ka nga'ay i 9 folad 30 romi'ad herek nolahok 3 ko toki mapatay i sikosiya no Kansicie isingan. Midotoc ci Ilaysa (Inkiris: Eliza C. Cooke) to nano faloco' ni Foksi ci Li siw (Hugh Ritchie) matadem i Takao patenakan sa'etal. Toya dadaya, o pipatirengay to kiwkay ato mimokongay foksi ci Se Tapi (Inkiris: Rev. David Smith) ko misanga'ay to takenip ni foksi ci Li siw (Hugh Ritchie). Saka tosa romi'ad, 24 a daykako mitiliday malalilid to sinkiwsi misera to takenip, nai Anpin midakaw to tamina tayra i Takao; toya romi'ad herek no lahok 7 ko toki, o 'alomanay matadem i Takao lotok laeno no Tayho no salifong pitademan to Padaka tamdaw i Takao . Ta'angay demak 1840 miheca 9 folad 14 romi'ad, masofoc i Sokelan 1867 miheca 12 folad 13 romi'ad, 27 mihecaan, tangasa i Taywan 1869 miheca, itira i Alikang ko pahiceraan, patenak to ratoh i katimol no Taywan 1869 miheca 1874 miheca, padoedo patenak to ratoh i katimol no Taywan sa'etal mapatireng ko 13 kiwkay 1870 miheca 2 folad, itira i Kiaw (Ciho) patireng to pinanaman no tintosi 1871 miheca, tangasa i Taywan ci Makay foksi, malakapot ci foksi ci Li siw (Hugh Ritchie) to 2 folad, ci Makay mapa'icel a tayra i 'amis no Taywan mipatenak 1872 miheca 3 folad, ci Lisiw, Makay, Te Matay tayra i 'amis Taywan ato sasifo'ay sa'etal a niyaro', o Taciasi ko sala'ed, misetek to ka'amisay no Canada ciwlo kiwkay a niocoran a pipatenakan, katimolay o no Inkiris ciwlo kiwkay niocoran a patenakan 1875 miheca, malaheci ko sa'ayaway no ciwlo kiwkay i sawalian no ciwlo kiwkay a mipatenak 1876 miheca, daykako (toa oh) patireng, tayra pitilidan pasifana'. 1879 miheca, micikeroh to pitilidan no fafahiyan ato fafahiyan pipatenak a tayal 1879 miheca 9 folad 30 romi'ad, mapatay i Sinlo isingan, 39 mihecaan ko 'orip 1880 miheca 2 folad 26 romi'ad, ci Ilaysa (Inkiris: Eliza C. Cooke) maocor i Taywan sa'ayaway fafahiyan sinkiwsi, midotoc to ni Li siw (Hugh Ritchie) foksi tayal to fafahiyan itini i Taywan Pinengnengan to tilid (</FORM>
    </S>
</TEXT>
