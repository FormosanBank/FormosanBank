<?xml version="1.0" ?>
<TEXT id="Wiki_Amis_Denmark" xml:lang="ami" source="Amis Wikipedia, article: Denmark" copyright="CC BY-SA" citation="Denmark. (2025, May 05). In Wikipedia [Amis]. https://ami.wikipedia.org/wiki/Denmark" BibTeX_citation="@misc{Wiki_ami_Denmark, title = Denmark, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Denmark} }">
    <S id="0">
        <FORM kindOf="original">== Tanmay == Tanmay a sowal: Danmark),.Takaray sowal :o Isaka'amisay Yoropa a kitakit, o cecay no Citatapangan Salongoc a Tanmay Hotian kitakit ona i, o Falo-Kanatanatal ato Kolinlan a matatekoay a kitakit. O faco no sieci i,o hontian ko misanga'ay to Tatapangan-Rikec , o Finawlan ko pi'arawan a Lomaocan faco, o tatapangan niyaro'(syuto) itiraay i Kopenhaken . o saka'amisay a kitakit itini i hekal. Inian sato i, o Tanmay, Norwy ato Roytin malariniay ko sowal, ponka ato rikisi nangra, patateko hananay a mipangangan to Skantinawiya-Pecih Kanatal a kitakit. O mikapotay to Yoropa-Lekatep, ikakaay ko kacomahad no saka'orip, orasaka, o mahapinangay ko karihaday no tamdaw, o cipaysoay to, o manikaway to, cowa ka hakowa ko katatiwtiwan, o sakakaay ko kacomahad a kitakit i hekal. O aniniay a Tapang no kitakit ci Makolito saka tosa , tadatata'angay ko sakowan a 'icel no Sakakaay Sifo, o citodongay mikowan to Falo-Kanatalatal ato Kolinlan a tayal. Lalengatan no ngangan O kasadakan nona &quot;Danmark&quot; hananay i,iraay ko ka rawrawan to Tanmay, Tan-tamdaw ato nikalacecay no Tanmay-Hontian kitakit. tona karawrawan i, ora 'ayaway a Tan sanay a konis o niyaro' no Relman ano ca o Tan sanay a kitakit ko nitoro'an han, ora sa iaikoray a mark a so'elinay a imi caay ka patosok ko kafana'an. Orama sa i,o nirina'an a ohong ato isifo'ay sici a nitilidan adihay ko kasasiroma a sowal pakayni tora Tan-tamdaw sanay a imi, tongal sa ko karawraw pakayni tora ngangan no Tanmay. Rikisi I saka 8 sici tahira i saka10 sici, o Tanmay, Norway ato Roytin a tamdaw polong hanannay o Wiking-Tamdaw hananay a mitahidang. Anini sato i, o cecay no Ka'amisay-Yoropa, o saopo no Misasolapay mikilim a tamdaw, o maapaay sofitay, paliwalay to dafong, mikalicay to tamina, kokong no riyar,cikawasay atomisamaraday konini. o nalipaan nangra i, ma'edefay ko polong no Yoropa. Itiraay i Ikiris ato saka'etip Yoropa ko pisa'icelan nangra a matayay, ma'eco nangra ko Inkolan,Airlan ato Fransu. Do'edoen ko nitilidan i Yielin-Fakeloh, Sakacecay Halar , pacimil han to Ranya ,i 965 miheca mapalacecay ko Tanmay, mitoor to Kristo-Pitooran. I 1397 miheca, Tanmay, Roytin ato Norwi malacecay a patireng to &quot; Cecayay ko tapang a matatekoay Kitakit&quot; , ona toloay a matatekoay kitakit ilaloma' no kapolongan kitakit malecad ko sakowan. Nikawrira, o honti ci Makolito misakakinihay ko pikowan. Nani patirengan tona kapolongan kitakit to 125 mihecaan, itini i Skantinawiya a rikisi, kinapinapina a misiiked ko Roytin, caka hakowa ko romi'ad, ma'eco no Tanmay. I 1523 miheca saka 7 folad, o honti no Roytin matekop ningra ko Stokoermo .misiiked patireng to kitakit, to ikor to i, malacafay ko Tanmay ato Norwi malakapot a patireng to Tanmay-Norwi Kapolongan kitakit. Yo misiiked ko Roytin kitakit, kinatosa a mitanam sapiliyawaw a mipa'ekel to Roytin, sakakinacecay oya &quot;Ka'amisay a pitoay miheca lalood&quot;, sakakinatosa o Karoma-Lalood. Tona kinatosa a lalood caay ka pakafilo ko Tanmay a miliyaw mikowan to Roytin, nikawrira, mapatangic ko Roytin a patefoc tona lalood. Itira i Napolon-Lalood a mihecahecaan, caka pisakakinih kako o Tanmay to Ikiris anoca to Fransu saan, nikawrira, midamaay ko Tanmay to Fransu sa ko Ikiris, ora saka milood to tatapangan niyaro' no Tanmay Kopenhaken, o Salifong-Tamina a lalood hananay konini. Malowid ko Tanmay, malaheci ko pisiiked no Norwi, matekop ko Tanmay-Norwi Lekatep. I 1849 miheca saka 6 folad saka 5 romi'ad, mafalic ko faco no sieci no Tanmay nani Hontian-Piteked Pikowan mala o Tatapangan-Rikec no kitakit ko pido'edoan. 1864 miheca, malowid ko Tanmay i Potan-Lalood, kelit han ko Senliswi-Horstan kowan pafeli to Porosu. I Sakacecay Lalood no Hekal o caay ka pisakakinih pasicowa ko Tanmay kitakit, nikawrira, racemcem to pilololan no i Toicay a tamdaw, orasaka, papidemakan han to kapolongan pitopa to finawlan, ora sato o ika'amisay a pala malo no Tanmay, no ikatimolay sanoyanan sa a itira i Toic. I 1939 miheca matatilid ko Tanmay ato Toic to caka pilood ko cima to i roma a kitakit, nikawrira, i 1940 miheca saka 4 folad saka 9 romi'ad milood ko Toic to Tnmay, dengan tosa widi ko pitoker no Tanmay mikosang to. Itiya i Sakatosa Lalood no Hekal misa'icel a midama to itiraay i Tanmay a Yotaya papilaliw tayra i Roytin, ta caka hadefeken no Toic ko Yotaya. Yo malaheci to ko Sakatosa Lalood mikapot to Paifaloco'ay kali'aca a katatelekan(歐洲自由貿易協會; European Free Trade Association,decdec:EFTA), NATO ato Linheko, o nipalowaday tona saop ko Tanmay kitakit. Tamdaw Do'edoen ko 2012 sa'osi o polong tamdaw no Tanmay ira ko 5,580,516 ko tamdaw, ilaloma' nonini i, mahaop ko 89,6% o teloc no Tanmay tamdaw, oroma sa i, ira ko 10.4% o maforaway a tayni nani roma a kitakit. Ona maforaway a tamdaw i laloma' nonini mahaop ko 34%( latek 20 'ofad) o nani Sa'etipay Kitakit a tamdaw, 66%cowa ko nani Sa'etipay kitakit a tamdaw. O sifo'ay ko mihecaan no Tanmay a tamdaw 39.8 ko mihecaan, o kilac no fayinayan ato fafahiyan i, 0.98 : 1. o ikakaay no 15 mihecaan a tamdaw to mafana'ay to tilid i ira ko 98.2%. O sowal no Tanmay kono sifoan a sowal, o marariday a mara'oy konini a sowak. Ono Toic a sowal itiraay i kalala'edan ato Toic kitakit toya Satimolan Ritola Kowan. O sowal no Ikiris ato Toic ko romi'adan sowal. Ano pasasotili'en ato taliyokay kitakit ko Tanmay a 'orip, malalen 'amoko'ay ko ka 'orip i hekal, nikawrira, itinien i kalorayray no i hekalay, o sasiharaday ko Tanmay ko 'osi no Tanmay. Pitooran Tahini i 2013 miheca saka 1 folad a sa'osi o mitooray tono kitakit pitooran tora Roto-Salikaka. ano pasasotili'en ato 2012 miheca malowanay to 0.7%,ano pasasotili'en ho ato 2011 miheca malowanay to 1.3%. o mitoooray tono kitakit a pitooran 'alomanay, nikawrira, o tayraay i kiyokay a salikaka 3% polong no tamdaw no Tanmay.</FORM>
        <FORM kindOf="standard">== Tanmay == Tanmay a sowal: Danmark),.Takaray sowal :o Isaka'amisay Yoropa a kitakit, o cecay no Citatapangan Salongoc a Tanmay Hotian kitakit ona i, o Falo-Kanatanatal ato Kolinlan a matatekoay a kitakit. O faco no sieci i,o hontian ko misanga'ay to Tatapangan-Rikec , o Finawlan ko pi'arawan a Lomaocan faco, o tatapangan niyaro'(syoto) itiraay i Kopenhaken . o saka'amisay a kitakit itini i hekal. Inian sato i, o Tanmay, Norwy ato Roytin malariniay ko sowal, ponka ato rikisi nangra, patateko hananay a mipangangan to Skantinawiya-Pecih Kanatal a kitakit. O mikapotay to Yoropa-Lekatep, ikakaay ko kacomahad no saka'orip, orasaka, o mahapinangay ko karihaday no tamdaw, o cipaysoay to, o manikaway to, cowa ka hakowa ko katatiwtiwan, o sakakaay ko kacomahad a kitakit i hekal. O aniniay a Tapang no kitakit ci Makolito saka tosa , tadatata'angay ko sakowan a 'icel no Sakakaay Sifo, o citodongay mikowan to Falo-Kanatalatal ato Kolinlan a tayal. Lalengatan no ngangan O kasadakan nona &quot;Danmark&quot; hananay i,iraay ko ka rawrawan to Tanmay, Tan-tamdaw ato nikalacecay no Tanmay-Hontian kitakit. tona karawrawan i, ora 'ayaway a Tan sanay a konis o niyaro' no Relman ano ca o Tan sanay a kitakit ko nitoro'an han, ora sa iaikoray a mark a so'elinay a imi caay ka patosok ko kafana'an. Orama sa i,o nirina'an a ohong ato isifo'ay sici a nitilidan adihay ko kasasiroma a sowal pakayni tora Tan-tamdaw sanay a imi, tongal sa ko karawraw pakayni tora ngangan no Tanmay. Rikisi I saka 8 sici tahira i saka10 sici, o Tanmay, Norway ato Roytin a tamdaw polong hanannay o Wiking-Tamdaw hananay a mitahidang. Anini sato i, o cecay no Ka'amisay-Yoropa, o saopo no Misasolapay mikilim a tamdaw, o maapaay sofitay, paliwalay to dafong, mikalicay to tamina, kokong no riyar,cikawasay atomisamaraday konini. o nalipaan nangra i, ma'edefay ko polong no Yoropa. Itiraay i Ikiris ato saka'etip Yoropa ko pisa'icelan nangra a matayay, ma'eco nangra ko Inkolan,Airlan ato Franso. Do'edoen ko nitilidan i Yielin-Fakeloh, Sakacecay Halar , pacimil han to Ranya ,i 965 miheca mapalacecay ko Tanmay, mitoor to Kristo-Pitooran. I 1397 miheca, Tanmay, Roytin ato Norwi malacecay a patireng to &quot; Cecayay ko tapang a matatekoay Kitakit&quot; , ona toloay a matatekoay kitakit ilaloma' no kapolongan kitakit malecad ko sakowan. Nikawrira, o honti ci Makolito misakakinihay ko pikowan. Nani patirengan tona kapolongan kitakit to 125 mihecaan, itini i Skantinawiya a rikisi, kinapinapina a misiiked ko Roytin, caka hakowa ko romi'ad, ma'eco no Tanmay. I 1523 miheca saka 7 folad, o honti no Roytin matekop ningra ko Stokoermo .misiiked patireng to kitakit, to ikor to i, malacafay ko Tanmay ato Norwi malakapot a patireng to Tanmay-Norwi Kapolongan kitakit. Yo misiiked ko Roytin kitakit, kinatosa a mitanam sapiliyawaw a mipa'ekel to Roytin, sakakinacecay oya &quot;Ka'amisay a pitoay miheca lalood&quot;, sakakinatosa o Karoma-Lalood. Tona kinatosa a lalood caay ka pakafilo ko Tanmay a miliyaw mikowan to Roytin, nikawrira, mapatangic ko Roytin a patefoc tona lalood. Itira i Napolon-Lalood a mihecahecaan, caka pisakakinih kako o Tanmay to Ikiris anoca to Franso saan, nikawrira, midamaay ko Tanmay to Franso sa ko Ikiris, ora saka milood to tatapangan niyaro' no Tanmay Kopenhaken, o Salifong-Tamina a lalood hananay konini. Malowid ko Tanmay, malaheci ko pisiiked no Norwi, matekop ko Tanmay-Norwi Lekatep. I 1849 miheca saka 6 folad saka 5 romi'ad, mafalic ko faco no sieci no Tanmay nani Hontian-Piteked Pikowan mala o Tatapangan-Rikec no kitakit ko pido'edoan. 1864 miheca, malowid ko Tanmay i Potan-Lalood, kelit han ko Senliswi-Horstan kowan pafeli to Poroso. I Sakacecay Lalood no Hekal o caay ka pisakakinih pasicowa ko Tanmay kitakit, nikawrira, racemcem to pilololan no i Toicay a tamdaw, orasaka, papidemakan han to kapolongan pitopa to finawlan, ora sato o ika'amisay a pala malo no Tanmay, no ikatimolay sanoyanan sa a itira i Toic. I 1939 miheca matatilid ko Tanmay ato Toic to caka pilood ko cima to i roma a kitakit, nikawrira, i 1940 miheca saka 4 folad saka 9 romi'ad milood ko Toic to Tnmay, dengan tosa widi ko pitoker no Tanmay mikosang to. Itiya i Sakatosa Lalood no Hekal misa'icel a midama to itiraay i Tanmay a Yotaya papilaliw tayra i Roytin, ta caka hadefeken no Toic ko Yotaya. Yo malaheci to ko Sakatosa Lalood mikapot to Paifaloco'ay kali'aca a katatelekan(歐洲自由貿易協會; Eoropean Free Trade Association,decdec:EFTA), NATO ato Linheko, o nipalowaday tona saop ko Tanmay kitakit. Tamdaw Do'edoen ko 2012 sa'osi o polong tamdaw no Tanmay ira ko 5,580,516 ko tamdaw, ilaloma' nonini i, mahaop ko 89,6% o teloc no Tanmay tamdaw, oroma sa i, ira ko 10.4% o maforaway a tayni nani roma a kitakit. Ona maforaway a tamdaw i laloma' nonini mahaop ko 34%( latek 20 'ofad) o nani Sa'etipay Kitakit a tamdaw, 66%cowa ko nani Sa'etipay kitakit a tamdaw. O sifo'ay ko mihecaan no Tanmay a tamdaw 39.8 ko mihecaan, o kilac no fayinayan ato fafahiyan i, 0.98 : 1. o ikakaay no 15 mihecaan a tamdaw to mafana'ay to tilid i ira ko 98.2%. O sowal no Tanmay kono sifoan a sowal, o marariday a mara'oy konini a sowak. Ono Toic a sowal itiraay i kalala'edan ato Toic kitakit toya Satimolan Ritola Kowan. O sowal no Ikiris ato Toic ko romi'adan sowal. Ano pasasotili'en ato taliyokay kitakit ko Tanmay a 'orip, malalen 'amoko'ay ko ka 'orip i hekal, nikawrira, itinien i kalorayray no i hekalay, o sasiharaday ko Tanmay ko 'osi no Tanmay. Pitooran Tahini i 2013 miheca saka 1 folad a sa'osi o mitooray tono kitakit pitooran tora Roto-Salikaka. ano pasasotili'en ato 2012 miheca malowanay to 0.7%,ano pasasotili'en ho ato 2011 miheca malowanay to 1.3%. o mitoooray tono kitakit a pitooran 'alomanay, nikawrira, o tayraay i kiyokay a salikaka 3% polong no tamdaw no Tanmay.</FORM>
    </S>
</TEXT>