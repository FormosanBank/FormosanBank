<?xml version="1.0" ?>
<TEXT id="Wiki_Amis_Kihaw_niyaro'" xml:lang="pwn" source="Paiwan Wikipedia, article: Kihaw_niyaro'" copyright="CC BY-SA" citation="Kihaw_niyaro'. (2024, November 18). In Wikipedia [Paiwan]. https://pwn.wikipedia.org/wiki/Kihaw_niyaro'" BibTeX_citation="@misc{Wiki_pwn_Kihaw_niyaro', title = Kihaw_niyaro', year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Kihaw_niyaro'} }">
    <S id="0">
        <FORM> O ngangan no Kihaw Kihaw niyaro' (kuwaping a sowal: ) O mifotingay no Yencomin i 'ayaw, i Kilong ato Takaw ko sa 'alomanay a kafolawan. 1960 a mihecaan, sa 'aloman sa ko mifotingay no 'Amis a tayni i Kilong a maro', sa'opo sa i Cong ceng komi ato Alapawan komi. 1968 a mihecaan, ira ko papina a 'Amis, tayra i sakaraeno no Pacemen a lotok a mikerar, o kinafalah no tamina a sapad ko sapisataloan nangra. 1973 a mihacaan, safeleng sato ko fafahi no mifutingay a tayra toya lotok a mifaliw, milopay to sota', salafiifii sa cangra a patireng to loma', nga'ay ira ko pikilidongan to 'orad, pilimekan to fali, toya i, sa niyaro' sato kora pala. Oya Pacemen a niyaro' i, miingiday to minato, malinahay tayni a 'Amis i, o i lilisay no riyar a paniyaro'an no Kalingko ato Posaong ko alomanay, o sa'ayaway a masaniyaro'ay no yen co min i Taypak kona niyaro'. tona Pacemen a niyaro' i, caay ka o 'Amis aca ko maro'ay, citongalay to Punon ato payrang. nikawrira, o mifutingay aca ko demak no fa'inayan, saka, o maamaanto a demakan no niyaro' i, saheto o fafahiyan ko misakimokimolay. tangasa i 1990 a mihecaan, caayto ka nga'ay ko tayal no mifutingay, saka o misamokongayto ko tayal nangra. 1988 a mihecaan, patirengan ni Litenghwy a tapan ko &quot;Tay ping yang howa iyen sing ceng&quot; a loma', pakamaro' to itiraay maro' a yen co min. o sa'ayaway no seyfo mipatado mipatireng to loma' , wa malo no yen co min a kamaro'an saan. (1995 a mihecaan a micomod a maro'), anini, o Kihw niyaro' han no 'Amis a mipangangan kona niyaro', tahanini, cecay so'ot ira ko mo tep ko polong no miacaay a 'Amis tona loma'. tona niyaro' i iraay ko sefi, pahanhanan, pikilidongan, pipatelian to tosiya, manga'ay ko piilising no finawlan, iraay aca ko kakitaan nangra, miilisinay cangra to mihecahecaan.</FORM>
    </S>
</TEXT>
