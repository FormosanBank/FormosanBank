<?xml version="1.0" ?>
<TEXT id="Wiki_Amis_Kakonah" xml:lang="pwn" source="Paiwan Wikipedia, article: Kakonah" copyright="CC BY-SA" citation="Kakonah. (2024, November 18). In Wikipedia [Paiwan]. https://pwn.wikipedia.org/wiki/Kakonah" BibTeX_citation="@misc{Wiki_pwn_Kakonah, title = Kakonah, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Kakonah} }">
    <S id="0">
        <FORM>O masakapokapotay a matayal ko kakonah. Ira ko tolo a kasawasil no kakonah: o matayalay a kakonah , o fa'inayan a kakonah , o fafahiyan tapang a kakonah . Caay karomakat ko kakonah i kaemang ho, saka o matayalay a kakonah ko mipakaenay i cangranan. Kaenen no matayalay a kakonah ko masananomay a kakaenan, ano minokay to, ota'en ningra a mipakaen to wawa a kakonah. Awaay ko sapikpik no matayalay a kakonah , dengan o fa'inayan ato limecedan a kakonah ko cisapikpikay. Ano maherek a mipalamo ko fafahiyan a kakonah, alaen no mira ko sapikpik ningra. Mapatay ko fa'inayan a kakonah i herek no pipalamoan. Malakakaenen, sapaiyo ato sapilisin no tamdaw ko kakonah. Nikaorira, mikari'angay ko kakonah to nipalomaan, micomoday ho i loma' no tamdaw, saka o kalifotan no tamdaw ko kakonah to roma. O Way ci so ko sapisasowal no kakonah to kapot. Ano matama no kakonah ko kakaenen, ira aca ko sanek i lalan no pinokayan.</FORM>
    </S>
</TEXT>
