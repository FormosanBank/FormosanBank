<?xml version="1.0" ?>
<TEXT id="Wiki_Amis_Honduras" xml:lang="pwn" source="Paiwan Wikipedia, article: Honduras" copyright="CC BY-SA" citation="Honduras. (2024, November 18). In Wikipedia [Paiwan]. https://pwn.wikipedia.org/wiki/Honduras" BibTeX_citation="@misc{Wiki_pwn_Honduras, title = Honduras, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Honduras} }">
    <S id="0">
        <FORM> Hongtolas Hongtolas Kapolongan Kitakit( ;Sipanya a sowal: República de Honduras; kalopangangan no Sipanya a sowal:Honduras)O itiraay Isifo'ay Amirika Korapaw a Nikapolongan Kitakit, isaka'etipan a kalala'edan isaka'amisan a pecih malala'ed ato Kuwatimala, isakatimola a pecih mada'edo ko sera ato Sarwato; isakatimolan malafiyaw ato Nikalakuwa; isakawalian ato saka'amisan miingid to Karopi Riyar; masiwar pasitira i saka'etipan no sakatimol o lalan ko Fongsayka Kihaw masadak tayra i Taypin Yang. Miliyas tono kanatal i Karopi Riyar ira ho Masamaymayay Kanatal( ;Islas Santanilla) ato Kihawan Kanatanatal( ; Sipanya a sowal:Islas de la Bahía) a kowan. O syoto i, o Tokusiciyapa( ;Sipanya a sowal:Tegucigalpa). Ngangan no kitakit O mikalicay to tamina do'edo han ko lilis no riyar makera ko tangongoaly a nanom, sano Sipanya a sowal o Las Honduras, fondos ano ca profundidades, o imi noni i, o talolongay,para' ato po'elacan. O lihaf i, ci Kolonpo i saikorayto a pakatamina i 1502 miheca tayra i Fa'elohay Karopaw, talacowa tahafali awa ko maan, sowal sato ci Kolonpo: &quot;Gracias a Dios que salimos de estas honduras!&quot; (Miaray to Wama to kasadak nani katalawan a talolongay nanom!). to ikor ira ko pangangan to nipaflian no Paoripay a waa'(ikor to mapatireng to nipaflian no Paoripay kowan), Kolonpo kowan ato Hontolas kowan. O sa'ayaway mitiliday tona Hongtolas a tilid latek ca Foan Tiyas Tosolis aci Pisonto Yanis Pinsong, i 1508 miheca mipatosok to harateng mikilim ton apala. Ona pala latek o pa'edoran I Torosilie Kihaw, pakasowalen no Sipangya o &quot; pa'enoran&quot; i,o &quot;Fondura&quot; hananay. I'ayaw no 1508 miheca, 'edengan o itiraay i sakawalian a i taliyok no Tinen a dadahay pala koni toro'an o Hongtolas; tahira to i saka16 sici &quot;Hongtolas&quot;o polong a pala koni toro'an. I'ayaw no kafolaw no Yoropa a tamdaw a tayni, o Kuskatolan a Nawa Tamdaw o &quot;Solan&quot;(Sola) hananay ko aniniay a Hongtolas, o sowal no Nawator o &quot;Poro' &quot;( ; :Coturnix japonica). O roma i, ira ho ko &quot;Kuwayimulas&quot;(Guaymuras) ato &quot;Atonantitoko&quot;(Atenantitech) a pangangan.7 ira itiya ho o micowatay tamdaw o &quot;Fa'elohay Aystoroymatola&quot; han nira a pangangan kona pala. Rikisi I saka4sici tahitra i saka7 sici, isaka'etipan no Hontolas o cecay a kahiceraan no Maya payrayran( ;Sipanya a sowal:Cultura maya), i laloma'an no Hontolas ira ko sakakaay katata'ang, sacinganganay ato sa'alomanay ko mikinkiwan a Kofan nalacolan( ;Copán), onini a nalacolan itiraay i salawacan no Maya Maya Payrayran, itiya ho i saka 9 sici mapolong ato ya itiraay i dasdas a payrayran makedi'. 1502 miheca pahicera ci Kolonpo i Kihawan Kanatanatal( ; Sipanys a sowal:Islas de la Bahía) no Hontolas, itini ko pisatapangan no Hontolas a masaso'araw ato Yoropa a tamdaw. 1524 miheca misatapang ko sofitay no Sipanya a milood to Hontolas, toya mihecaan malamicowatan pala no Sipanya. I 1821 miheca saka 9 folad saka 15 romi'ad milekal to pisiiked ko Hontolas, nikawrira, tocila a mihecaan i 1822 miheca mapaci'eci a matateko i Mosiko Sakacecay Hontian kitakit( ;Sipanya a sowal:Imperio Mexicano). 1823 miheca mikapot to Sifo'ay Amirika Matatekoay Kitakit( ; Sipanya a sowal:República Federal de Centroamérica) 1838 miheca saka 10 folad misawad a mikapot, paiteked sa a patireng to Kapolongan Kitakit, nikawrira,cowa ka fasaw ko fa'edetay a faloco' tona Sifo'ay Amirika Matatekoay Kitakit. 1840 miheca ira ko pipadang no Paitekeday Mikowa no Kuwatimala ci Lafier Karoyla( ;José Rafael Carrera Turcios), oya mitekeday ko faloco' ci Foangsisko Firoyla patireng to Paitekeday Mikowa a sifo. 1853 miheca sanoyanan sato ko kalalood no Paifaloco'ay Rekad ato Paitekeday Rekad, cilacila mafalic ko sifo, nani 1821miheca misiiked tahira i miheca kina139 liyad ko kapaci'ecian ko kafalic no sifo. o saadihayay ko kafalic no sifo itini Latin Amirika. O pikarkaran to tada'ekim,'ekim cilacila marawraw, tadata'ang ko pisiwar to kacemahad no saka'orip.Nani 1840 miheca, mi'eco ko Ikiris to sakawalian ato kihaw kanatanatalan no Hontolas, misanga' to karomakatan no cinamalay, mipaci'eci a micaliw to kakahaday a sera. Isatapangan no saka 20 sici, Kapolongan Losay a Kaysya( ;United Fruit Company) ato Lalekoan Losay a kaysiya( ;Ikiris a sowal:Dole Food Company, Inc.) , micowat to kakahaday sera isaka'amisan lilis no riyar a dafdaf, to pipalomaan to pawli a lilomahan. I pineker no Kapolongan Losay a Kaysya masacecay ko Hontolas a mipaloma to pawli masacecay sa ko saka'orip, tahira to 1930 miheca o sakakaay ko pipasadak a paliwal to pawli itini i hekal, o &quot;pawli kapolongan kitakit&quot;( ; Ikiris a sowal:Banana Republic) to a pacimil pangangan. I 1969 miheca malalood ko Hontolas ato fiyaw Saerwato, nawhani, ira ko kalalifet no Oo'an mali no Hekal (1970 ) i 1970 miheca ko lalengatan,sakasaan macacoli ko palosiyangay mitiya mapacikel ko tamdaw nona tosaay a kitakit, malaplap ko sa'ofa'ofad sanay a matayal no Saerwato, ora ko ka ira no &quot;Oo'an Mali Lalood&quot;.( ; Sipanya a sowal:La guerra del fútbol) 1982 miheca mapalasawad to ko halafinay a piteked pikowan no sofitay, masanga' ko Tatapangan Rikec no Kitakit misatapang tono Finawlan Sieci. nikawrira, caay sa ka temenek ko siyakay, ikor no sofitay pifalic to sifo i 2009 miheca malaplap no sofitay koya nisinkiwan kalotamdaw a congtong ci Mannuayer Saylaya tayra i roma a kitakit. 2014 miheca saka 1 folad yo maro'ay i kamaro'an no congtong ci Foan Awlanto Yienanto( ;Sipanya a sowal:Juan Orlando Hernández Alvarado), tona mo'etep mihecaan ira ko pilalang to pararid malacongtong, o sakakinatosa a pararid ni Foan Awlanto Yienanto ko nini, i 2017 mihecaan pararid ho kako saan cingra mapacekil ko fodfod no kitakit a marawraw. 2021 miheca saka 11 folad saka 28 romi'ad, o mitokeray rekad mipatireng to sapatarod tamdaw o sa'ayaway fafahi no congtong ci Syumala Kasico, tona sinkiw pakaala to 53 a satopa, malasa'ayaway a fafahiyan a congtong. Sieci O piketong to tilid no Kinpo no Hongtolas, mideamk to kapolongan,finawlan ko sakakaay ato kalomaocan a faco no sieci. Finawlan Kalomaocan(cecayay kalomaocan) o sakakaay a misanga'ay to rikec a sakowan. O tapatang no kitakit, kakeridan no sifo ato kakeridan no sofitay ko congtong. O kiing no Finawlan Kalomaocan ira ko 128 ko tamdaw, o tinako tayhyo ko kalakiing, sepat miheca ko katayalan. ikalepolan no 2012 miheca, o &quot;misaharatengay a Saopo no Misakeristoay, mitadtad ato palosiyangay a rekad&quot;(ERIC) matateko ato Sifo'ay Amirika Karopaw Taykak mitengil to sowal no 1,540 ko tamdaw, itini a mafana' ira ko 60.3 to mikapotay ko tayhin to palafoay a rekad sanay, 44.9 cowa ka pakaso'elin to Sakakaay Pisawkitan, 72 oya sinkiw i 2012 miheca saka 11 folad a sinkiw ira ko palafoay, 56 oya 2013 mihecaan a sinkiw to congtong, kiing ato kasakowan ira ko palafoay. yo pakalowid ci Foan Awlanto Yienantoci 2017 miheca a sinkiw a pararid malacongtong, mapacekil ko pikangyi ato rawraw. 2017 miheca saka 12 folad ira ko pinapina a pitopaan miliyaw a misa'osi to paya ci Yienantoci ko pakalowiday, orasaka, i 2018 miheca saka 1 folad milekal a malacongtong to sakakinatosa riyad. Ira ko saka fodfod i Cilikesay Lislis no Riyar( ;Ikiris a sowal:Mosquito Coast) itira i lilis no Tasiyang Riyar, masaso'iring koHongtolas ato Nikarakuwa i 2000 miheca ato 2001 mihecaan. Orasaka miala to sata no dafong no Hongtolas to35 ko Nikarakuwa. 2009 miheca saka6 folad, ira ko pifelih to sifo a demak ta mafelih ci Mannuayer Saylaya congtong, macepet tayra i Kostalika pakahikoki. O Tata'angay kalomaocan no Linheko mapoi' tona mifelihay a demak, patikolen ci Saylaya malacongtong saan a milekal. Mahaop ko Mosiko kitakit o itiraay i Latin Amirika a kitakit malasawad ko kalawidang ato Hongtolas. Saka'orip I le'enoay no sasifo'an ko 'orip no Hongtolas i Sifo'ay Amirika, 2012 mheca latek 2,323 Amirika Payso ko lalen a nipili'etan no Hongtolas, o i'sayaway a sakakaay a nili'etanan o kafi liomah, pawli liomah, pakaen to 'afar ato Wukoyu, simal no nanges ato misanga'ay to riko' a katayalan. O sakakaay a saka'orip no Hongtolas o liomah, 2013 miheca mahaop ko 14 no polong no kitakit a nili'etanan. O nipasadakan i roma a kitakit a paliwal o kafi(3.4'ok Amirika Payso), mahaop ko 22 no nipasadakan a paliwal no polong no Hongtolas. Itiya i 1998 mihecaan a Mici faliyos haoto a ma'emin malefek ko pawli, 'ayaw nona faliyos o sakatosa o sakakaay ko nipasadakan a paliwal ko pawli, yahira to i 2000 miheca malolol to 57 ka maalaay a heci. O paka'enenay to 'afar ko roma a sakakaay a nipasadakan a paliwal. Nani 1970 miheca, isaka'amisan a tokay patireng to misongila'ay to dafong a katayalan, mangalefay itira i Sinfo( ; Sipanya a sowal:San Pedro Sulaato) ato Kortos minato. O tadamaanay a fokeloh ira ko tada'ekim, 'ekim, fodawan, 'enor, marad, sikitang, ira ho ko kilang ato foting, patahtahay to nanom dinki ato kinairaira no liomah, o nipasadakan o sakakaay o kafi ato pawli, mahaopay no Amirika ko 60 a dafong no Hongtolas a mi'aca, o cecay no sakakaay pili'etan to Amirika Payso. 2012 miheca ono liomah a nipili'etan mahaop ko 12.6 no GDP, o misanga'ay to dafong mahaop ko 26.7 , a mihamhamay to lafang a tayal mahaop ko 60.5 2pasasotiri'en to roma a tayal, o misanga'ay to dafong manikaw to sakadademak, halafin to takaraw ko kiyam no Hongtolas, orasaka, o takaraway ko i potalay kiyam a manikaway kitakit han no Hekalay a Kiking a Lekatep(International Monetary Fund IMF). I satapangan no miheca i 2010 tomireng ko fa'elohay a sifo, midekam to macacorocorokay a tayal to sakacemahad no saka'orip, orasaka, tona mihecaan macakat ko saka'orip pasasotiri'en to 2009 miheca, tahiraay to i 2.6 ko kacakat, nikawrira, miti'eray ta to to pi'aca to sapisanga' to dafong ato saka'orip to kaloromi'ad, manikaw heca to sapatireng to maamaan, caho ka pakatorro to roma a kitakit ko tadamaanay taneng, orasaka, sahetoay miti'eray to roma akitakit a padahof to sakaemahad no saka'orip. 2015 miheca, pararid ko pipanakay no matayalay i roma akitakit a tamdaw no Hongtolas to payso, mararid heca ko katekes no 'aca no nipaliwalan a kafi , oniian ko sakaidahi no kasipon i 2014 miheca toya pifalic to faco no sata, latek i'ayaway a pinengneng ira ko 2.5 3.5 ko kacemahad no kaci'etan no tamtamdaw. Punka Ira ko tosa a rocokan no hekalay kitakit i Hongtolas, itiraay i Kofan a Maya Nalacolan ato Pidipotan to kina'orip i Polatano 'Alo. Tahira i 2004 mihecaan, o mitiliday no Hongtolas mahaop ko 83.6 no polong a tandaw no Hongtolas, o mitiliday i no Ka'emangay Pitilidan a nikalecad ira ko 94 . adihay ko mahatosaay sowal(Sipangya sowal ato Ikiris sowal) ato mahatoloay Sowal( Ikiris sowal,Arapiya sosowal ato Toic sowal) a pitlidan. o tata;angay pitilidan o Hongtolas kitakitan niyahpikowan Tasie, itiraay i pinapina a tadamaanay tokay. O cinganganay a tata'angay pitilidan ira ho Hongtolas Tinsikiw Tasie, Siepitoro Tasie, Sifo'ay Amirika Citanengay Tasie, Hongtolas Citanengay Tasie. Pitooran Talacowa o mitooray to Tinsikiw(o sakakaay a pitooran sanay) sanay to tireng, nikawrira, malowanay ko salikaka, roma sato i, matongelay ko Fa'elohay Pitooran a mitooray. Itiya i 2008 miheca sowal no Paifaloco'ay pitoor i Hekal, do'edoen ko pisahapinang no Kayropo to harateng no kalotamdaw,ira ko 51.4 o mitooray to Tinsikiw, 36.2 o mitooray to Fangcalay Sowal Rekad no Fa'elohay Pitooran, 1.3 ono roma a pitoooran, tinako han o Islam Pitooran, Fociyaw(mipaypayay), Yotaya Pitooran, Lastafali Pitooran, ira ho ko 11.1 awaay ko pitooran ano ca cowa ka paca'of tp licay. 8 a tamdaw o caay ka pakaso'elin to maamaan a pitooran ano ca Awaay ko kafana'an. Tamdaw Tahira i 2018 miheca, o polong a tamdaw no Hongtolas ira ko 9,587,522 ko tamdaw. itiya ho i 2015 mihecaan o ila'enoay no 15 ko mihecaan a tamdaw mahaop ko 36 , nani 15 tahira i 65 ko mihecaan ira ko 58.9 , isaka no 65 ko mihecaan mahaop ko 4.3 . O kasalilac no finacadan i, 90 o Mitiso tamdaw, 7 o Amirika Karopaw a Indian ato 1 a kohecalay tamdaw(2017 miheca a sa'osi). o nikalecad no fainayan ato fafahiya 1:01.o sofoc 1:05, 15 24 mihecaan a nikalecad 1:04, 25 54 mihecaan a nikalecad 1:02, 55 64 mihecaan a nikalecad 0:88, 65 ano ca ikaka no 65 ko mihecaana nikalecad 0:77. o pa'ayaway pinengneng to 'orip no nisofocan ho a fainayan ato fafahiyan 70.9 ato 75.9. Nani 1975 miheca, nikaira no cipaysoay a maforaway ato maforaway no sieci, mapacekil ko kaforaw no tamdaw no Hongtolas. O maforaway a tamdaw no Hongtolas sahetoay itiraay i Amirika a maro'. I 2012 mihecaan a sa'osi no Cotodongay to Demak no Amirika, latek ira ko 80 'oaf tahira i 1oo 'ofad ko maro'ay i Amirika a tamdaw no Hongtolas. I 2010 miheca a sa'osi no tamdaw no Amirika, ira ko 617,392 ko Hongtolas tamdaw, tahira to i 2000 mihecaan 'edengan 217,569 ko tamdaw no Hongtolas. Tadatakaraw ko cilafoay no Hongtolas, inian sato o kanikaw to maamaan, itiraay i 2015 miheca a mapatayay 10 'ofad ko tamdaw ira ko 60 ko mapatayan tamdaw, o cecay a sakakaay a cilafoay a kitakit i hekal. Misahalaka ko sifo ato katayalan to sapisongila'aw to taliyo ato pisalamaan no lafang, orasaka, otiraay i Loatan ato Kihaw Kanatanatalan isafaay no roma a tokay ko palafoay a mipatay to tamdaw. O caowa ka hakowa ko tamdaw a Kolasiyas Atiaws Etal, resap hato sananay ko mipaliwalay to sawarak. o pipalitan no Hongtolas o kalawan, cilacila ira ko makakowangay, i 2013 miheca yo itiraay i ngata no syoto tatapangan niyaro' a pipalitan ira ko rawraw, tatolo ko mapatayay, 12 ko madoka'ay, palimo'ot sato ko congtong ci Poerfiliaw Lowo ( :Sipanya a sowal:Porfirio Lobo Sosa) o sofitay to ko mamikowan tona pipalitan sato. Pacefaday a Tilid </FORM>
    </S>
</TEXT>
