<?xml version="1.0" ?>
<TEXT id="Wiki_Amis_Adiyam" xml:lang="pwn" source="" copyright="" citation="" BibTeX_citation="">
    <S id="0">
        <FORM>Adiyam Asiyan &quot;Sasifo'an a Pangcah o kiseraay adiyan han, no satimolan a Pangcah kacipa'ay han&quot;. Pangangan sa ko Pangcah, &quot;Ina no pala&quot;, nawhani kalamkam paci'im. Koengel malahad, todongay caay pitolas marayray matenak ko wawawawa saan. Orasaka itira i pisalisinan mitatoy ko cikawasay to cipapahay a adiyam misalisin, mato tatiihay ano awa koni a mitato'aya. Saka, o finacadan sato no mita sowal sa nano ira koni a hakal o adiyam ko sarakat a pinaloma toni hekal saan. Ano tooren koni a sowal, adihay toni a pala ko mangaayay makaen a pinaloma, mato maemin ira ko sapiadah a iyo ato saki'icel no pitooran a lisin. Pakaynien i lisin no Pangcah, tono hekalan a sapiadah a sapaiyo, manengneng no mita ko finacadan itini i pala mikilim to maloiyo a pinaloma. Itiya ho, awaay ko ising hananay tadamaanay a tamdaw, onini ciiyoay a pinaloma ko tadakalimelaan. Mato matolo', maliwih, patongal han ko epah sipasip han to adiyam tora kaadadaan, tangsol cato kaadada, ato malowan to ko kalifawa. Onini lahoday sapiadah a pinaloma, ano awaa:wa matilid i kinanaang a codad, pakayni pirakat a milicay makafana' to, itiya ho itini i finawlan no Pangcah, maparayray to makafana' o sapiadah to adadaay konini. &quot;Adiyam&quot;, o kaolahan no finacadan komaen koni kakaenen, caay kaawa to pisalisinan. O pisanga' i, sakohepic han a micikcik, paemod han i 'icep, pacafay a mipaepa', ira ko cilah hanaca a komaen. Itini i Dipong, Into, Tongnanya ato i Ocoo, maemin pasikaen to adiyam, maparo i iyo anca i nananomen. Itini i Taywan a paloma, matenes to ko likisi, doedoen itini telang a codad matilid, na tayni mafolaw ko Yincomin toni Taywan ira to koni pinaloma, o sato'asay to a pinaloma toni a Taywan. Ikor to tayni to ko Holam nai Talu, adihay to ko kasasiroma no adiyam, ira to ko no 'aol adiyam, Nanyan adiyam, kaliyalaway adiyam, maemin ira ko kanga'ayan katatiihan nira. O adiyam i ira ko kaedah, manga'ay sapimanmaan, caay pihengel a kaenen. Ano itini piliwlian, caay ko tadamaanay cingra, nika o safangcalay a tahadaoc, malo safangcalay sapacamol to manma:an. Pi'arawan to lakaw 1998 : . 2008 : . 2001 : : .</FORM>
    </S>
</TEXT>
