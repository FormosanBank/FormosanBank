<?xml version="1.0" ?>
<TEXT id="Wiki_Amis_Kawakawasan_ratoh_ci_Salafan" xml:lang="ami" source="Amis Wikipedia, article: Kawakawasan_ratoh_ci_Salafan" copyright="CC BY-SA" citation="Kawakawasan_ratoh_ci_Salafan. (2025, May 05). In Wikipedia [Amis]. https://ami.wikipedia.org/wiki/Kawakawasan_ratoh_ci_Salafan" BibTeX_citation="@misc{Wiki_ami_Kawakawasan_ratoh_ci_Salafan, title = Kawakawasan_ratoh_ci_Salafan, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Kawakawasan_ratoh_ci_Salafan} }">
    <S id="0">
        <FORM kindOf="original">== Ci Salafan 莎拉凡 == Mafadil tayra i fafahiyan a kanatal ci 莎拉凡漂流到女人國 Itiya sato ci Salafan hananay a tamdaw i, tarariyar a mifoting, kalahokan sato i,misanamal itira i kanatal. Malikat sato nira ko namal romakat nani kanatal tarariyar, tangasa i sifo' no riyar nengnengen han nira o 'iso koya kanatal, caay ka halafing tangasa i salawacan no riyar 'epod sa ci Salafan itira, o Falisan hananay a pala. Oya Falisan hananay a pala saheto sa o fafahiyan a tamdaw ko maro'ay, paka'araw ci Salafanan hemek sa a mapolong. Caay ka komaen to kakaenen, hafhaf han ca ko lahod, oni Salafan sa a kakaenen i, ira ko hemay ato titi, iya sato tamdaw no Falisan sowal sato: &quot;caay aca ko tamdaw ci Salafan,o fafoy aca kinian, ano matira malofafoy ita rofoen ita, masamatira a salimela han ita a pakaen ta maso'eso, manga'ay paso'esoen ita&quot; saan cangra to romi'ami'ad a pakaen a pakaso'eso. Oya sato ya Falisan a tamdaw sowal sa to dafadafak: Malofafoy han mirofo ci Salafan 當豬一樣的關起飼養 &quot;maso'eso to ci Salafan o fafoy ta pacokaw ita anocila&quot; saan ko sowal nangra to romi'ami'ad. Ci Salafan sato a pakatengil &quot;o papatayen aca nangra kako &quot; sato a matalaw ci Salafan. O roma sato a romi'ad pakaen koya Falisan ci Salafanan, narikoran noya pakaenay hinamhan ni Salafan ira ko po'ot itiya to a lamot han to ni Salafan a misimed,tahadadaya sato i, sotasot han to ni Salafan koya rofo, ya ma'epong sato nira koya rofo paci'eci sato cingra a masadak, itiya to a cikay sato a milaliw,ya halafin to matama to nira ko kilang i sifo' no lalan, tiya kalic sato ci Salafan tayra i teloc no kilang. Milaliw ci Salafan 莎拉凡逃跑 To cila sato a dafak i, pakaena to fafoy saan koya Falisan a tamdaw, tahira han nira i pafafoyan awa to ci Salifan, &quot;awa to ko fafoy ita ita a milaliw&quot; han to noya pakaeneay ko finawlan, rawraw sato koya Falisan: &quot; ano saan aca a mi'adop kita anini&quot; sato ko nikasasowal nangra, tiya mi'adop sato cangra, oya sapi'adop nangra a waco do'edo saan to lalan,tahira i pikalican ni Salafan a kilang, itira ko tolas noya Waco a mihiphip, sataliyoliyok saan koya Waco itira i tapang no kilang, ya saan Falisan a tamdaw ca kafana' to nikaira ni Salafan itira I fafa'ed no kilang. Ya sato Falisan a tamdaw &quot; masahatini saan i,awaay aca ci Salifan a matama ita, nokay sato kita anini&quot; sato ko sowal , itiya to nokay sato cangra. Mikalic i kolol no 'iso 坐在鯨魚的的背上 Naikoran sato noya Falisan a minokay, itya to a 'edpod sato ci Salifan,itiya to a cikay sato ci Salifan a tayra i lawac no riyar,yo halafin cingra itira i lawac no riyar, sadak s akoya 'iso, ci Salafan sato i, sowal han to nira ci Cadikangkangaw &quot; ano masamaan i, panokayen kako a tayra i niyaro' niyam&quot; han nira ko sowal ci Cadikangkanawn. Sowal han ni Cadikangkanaw ci Salafan: &quot; o mamaan korira ano mikalic kiso takowanan, ano mada'at kiso ketem han ko tangila ako, itiya a masadak kako itiya a pasasra' kiso&quot; han ni Cadikangkanaw ko sowal. Ci Cadikangkanaw sato i, &quot; ano tahira kita i, i pahiceraan, satoron han, cecayen a fasolan ko hakhak, o 'epah saan i, cecayen ko koreng, o titi saan i, cecayen ko fafafoyan, onini a polong patayraen i lawac no riyar&quot; han nira ko sowal. Ci Salafan sato i, matengil nira kora sowal paca'of sa: &quot; o mamaan korira&quot; han nira ko sowal Itira to a mikalic ci Salafan i kolol ni Cadikangkanaw, so'elinay celem sato i nanom ci Cadikangkanaw, mamada'at sato ci Salafan kalat han nira ko tangila ni Cadikangkanaw, sadak sato tarahekal no nanom, itiya to a opoh sa pasasera' ci Salafan, maherek a pasasera' micelem to i nanom ci Cadikangkanaw. Minokay tayra i niyaro' ci Salafan awa ko mafana'ay 回到部落没有人認識 Halafin to a micelem a masadak, ma'araw to ni Salafan ko kanatal, tiya tayra sato i lawac no riyar itira a faretik han to ni Cadikangkanaw ci Salafan patefo i lawac no riyar, Ci Salafan sato i, minokay to a tayra i loma' ningra. Tahira han nira i niyaro' o roma ko lomaloma' ato lalalalan, licay han ningra ko tao: &quot; ci Salafan kako, icowa ko loma' no salikaka ako &quot; &quot; mangah iso, mapatayay to kiyami ci Salafan ici:la&quot; han no tao a tamdaw ko sowal. &quot; caay kapatay kako, ano saan aca hinamaw ako ko loma' niyam&quot; han nira ko sowal. Sowal han nira ko tamdaw no loma' nira ci Salafan kako. Paca'of sa koya ilaloma'ay a tamdaw: &quot; caay, o misamsamay kiso, icowa ci Salafan, mapatay to kiyami i roma miheca&quot; han noya i loma'ay ko sowal. Ci Salafan sato i, &quot;ano saan i, hinamaw ako ko nina'angan ako a kakiw i lalinik no tokar&quot; han nira ko sowal, so'elinay aca ira to koya nina'angan nira a kakiw, o wina sato ato salikaka nira hemek sato a ma'emin. Itiya sowal sato ci Salafan to demak nira to nikalasawad nira, itiya to a papisatoron, papisa'epah ato papipacok to fafoy¸maherek sato cangra a matayal, colo' han to nira a patayra i lawac no riyar. Maherek cangra a pateli toya toron, 'epah ato titi, fahal sa itiya a masoni ko riyar tata'ang to ko tapelik, itiya haop han to no tapelike koya hemay ato titi ato 'epah, tangsol sa a malasawad koya tapelike, maala koya toron, titi, ato 'epah. O lalengatan no misacepo' no 'Amis a finacadan 阿美族海祭的開始 Oninian ko lalaengatan no misacepo' ko 'Amis a tamdaw O maro'ay itini i pasawalian a 'Amis a tamdaw, caay ka pisawad to mihecahecaan caay ka tawal nangra tarariyar a nipakaen to kawas no riyar, to to'as. O piarray to pidipot no to'as koninian a pisacepo'. Ci Salafan namifoting i riyar mafalid tayra iroma a kanatal, malemed cingra mapa'orip no 'iso a panokay tayra i niyaro', orasaka, misacepo' sa i, sahetoay o fayinayan ko tarariyaray, o mirofoay ko fafahiyan tona rotoh, orasaka, tatiihay a tarariyar saan ko sowal no malitengay. Pakayni tona rotoh, ano to'asan ho mafana'ay to ko 'Amis a tamdaw to nitahepoan no kakarayan iraay ko roma a kanatal, iraay ka roma a finacadan. Ano masamaan to ko 'orip o sera ko tatapangan no tamdaw, minokay to tayra tatapangan cowa ka tawal ko kalengawan a sera. Orasaka, tadalimelaay to sera, naw han ni o saka'orip no tamdaw ko sera,itira a malahad ko ko maamaan a losay, itira a masanga' ko waway no to'asan tahanini. Oninian ko tadamingodo kita to pala,ato pina'oripan no pala, i hadhad to, i riyar to a maamaan limelay kita, cowa ko 'anof a miala to kina'orip no pala ato nanom ato riyar, ma'edeng ho kono niyah a kakaenen caayay to ka piala. O pipadang nona 'iso ci Salafanan o pipacofay tono i palaay to nika pisalimela ita to kinaira no palapalaan. == Pacefaday a tilid ==</FORM>
        <FORM kindOf="standard">== Ci Salafan 莎拉凡 == Mafadil tayra i fafahiyan a kanatal ci 莎拉凡漂流到女人國 Itiya sato ci Salafan hananay a tamdaw i, tarariyar a mifoting, kalahokan sato i,misanamal itira i kanatal. Malikat sato nira ko namal romakat nani kanatal tarariyar, tangasa i sifo' no riyar nengnengen han nira o 'iso koya kanatal, caay ka halafing tangasa i salawacan no riyar 'epod sa ci Salafan itira, o Falisan hananay a pala. Oya Falisan hananay a pala saheto sa o fafahiyan a tamdaw ko maro'ay, paka'araw ci Salafanan hemek sa a mapolong. Caay ka komaen to kakaenen, hafhaf han ca ko lahod, oni Salafan sa a kakaenen i, ira ko hemay ato titi, iya sato tamdaw no Falisan sowal sato: &quot;caay aca ko tamdaw ci Salafan,o fafoy aca kinian, ano matira malofafoy ita rofoen ita, masamatira a salimela han ita a pakaen ta maso'eso, manga'ay paso'esoen ita&quot; saan cangra to romi'ami'ad a pakaen a pakaso'eso. Oya sato ya Falisan a tamdaw sowal sa to dafadafak: Malofafoy han mirofo ci Salafan 當豬一樣的關起飼養 &quot;maso'eso to ci Salafan o fafoy ta pacokaw ita anocila&quot; saan ko sowal nangra to romi'ami'ad. Ci Salafan sato a pakatengil &quot;o papatayen aca nangra kako &quot; sato a matalaw ci Salafan. O roma sato a romi'ad pakaen koya Falisan ci Salafanan, narikoran noya pakaenay hinamhan ni Salafan ira ko po'ot itiya to a lamot han to ni Salafan a misimed,tahadadaya sato i, sotasot han to ni Salafan koya rofo, ya ma'epong sato nira koya rofo paci'eci sato cingra a masadak, itiya to a cikay sato a milaliw,ya halafin to matama to nira ko kilang i sifo' no lalan, tiya kalic sato ci Salafan tayra i teloc no kilang. Milaliw ci Salafan 莎拉凡逃跑 To cila sato a dafak i, pakaena to fafoy saan koya Falisan a tamdaw, tahira han nira i pafafoyan awa to ci Salifan, &quot;awa to ko fafoy ita ita a milaliw&quot; han to noya pakaeneay ko finawlan, rawraw sato koya Falisan: &quot; ano saan aca a mi'adop kita anini&quot; sato ko nikasasowal nangra, tiya mi'adop sato cangra, oya sapi'adop nangra a waco do'edo saan to lalan,tahira i pikalican ni Salafan a kilang, itira ko tolas noya Waco a mihiphip, sataliyoliyok saan koya Waco itira i tapang no kilang, ya saan Falisan a tamdaw ca kafana' to nikaira ni Salafan itira I fafa'ed no kilang. Ya sato Falisan a tamdaw &quot; masahatini saan i,awaay aca ci Salifan a matama ita, nokay sato kita anini&quot; sato ko sowal , itiya to nokay sato cangra. Mikalic i kolol no 'iso 坐在鯨魚的的背上 Naikoran sato noya Falisan a minokay, itya to a 'edpod sato ci Salifan,itiya to a cikay sato ci Salifan a tayra i lawac no riyar,yo halafin cingra itira i lawac no riyar, sadak s akoya 'iso, ci Salafan sato i, sowal han to nira ci Cadikangkangaw &quot; ano masamaan i, panokayen kako a tayra i niyaro' niyam&quot; han nira ko sowal ci Cadikangkanawn. Sowal han ni Cadikangkanaw ci Salafan: &quot; o mamaan korira ano mikalic kiso takowanan, ano mada'at kiso ketem han ko tangila ako, itiya a masadak kako itiya a pasasra' kiso&quot; han ni Cadikangkanaw ko sowal. Ci Cadikangkanaw sato i, &quot; ano tahira kita i, i pahiceraan, satoron han, cecayen a fasolan ko hakhak, o 'epah saan i, cecayen ko koreng, o titi saan i, cecayen ko fafafoyan, onini a polong patayraen i lawac no riyar&quot; han nira ko sowal. Ci Salafan sato i, matengil nira kora sowal paca'of sa: &quot; o mamaan korira&quot; han nira ko sowal Itira to a mikalic ci Salafan i kolol ni Cadikangkanaw, so'elinay celem sato i nanom ci Cadikangkanaw, mamada'at sato ci Salafan kalat han nira ko tangila ni Cadikangkanaw, sadak sato tarahekal no nanom, itiya to a opoh sa pasasera' ci Salafan, maherek a pasasera' micelem to i nanom ci Cadikangkanaw. Minokay tayra i niyaro' ci Salafan awa ko mafana'ay 回到部落没有人認識 Halafin to a micelem a masadak, ma'araw to ni Salafan ko kanatal, tiya tayra sato i lawac no riyar itira a faretik han to ni Cadikangkanaw ci Salafan patefo i lawac no riyar, Ci Salafan sato i, minokay to a tayra i loma' ningra. Tahira han nira i niyaro' o roma ko lomaloma' ato lalalalan, licay han ningra ko tao: &quot; ci Salafan kako, icowa ko loma' no salikaka ako &quot; &quot; mangah iso, mapatayay to kiyami ci Salafan ici:la&quot; han no tao a tamdaw ko sowal. &quot; caay kapatay kako, ano saan aca hinamaw ako ko loma' niyam&quot; han nira ko sowal. Sowal han nira ko tamdaw no loma' nira ci Salafan kako. Paca'of sa koya ilaloma'ay a tamdaw: &quot; caay, o misamsamay kiso, icowa ci Salafan, mapatay to kiyami i roma miheca&quot; han noya i loma'ay ko sowal. Ci Salafan sato i, &quot;ano saan i, hinamaw ako ko nina'angan ako a kakiw i lalinik no tokar&quot; han nira ko sowal, so'elinay aca ira to koya nina'angan nira a kakiw, o wina sato ato salikaka nira hemek sato a ma'emin. Itiya sowal sato ci Salafan to demak nira to nikalasawad nira, itiya to a papisatoron, papisa'epah ato papipacok to fafoy¸maherek sato cangra a matayal, colo' han to nira a patayra i lawac no riyar. Maherek cangra a pateli toya toron, 'epah ato titi, fahal sa itiya a masoni ko riyar tata'ang to ko tapelik, itiya haop han to no tapelike koya hemay ato titi ato 'epah, tangsol sa a malasawad koya tapelike, maala koya toron, titi, ato 'epah. O lalengatan no misacepo' no 'Amis a finacadan 阿美族海祭的開始 Oninian ko lalaengatan no misacepo' ko 'Amis a tamdaw O maro'ay itini i pasawalian a 'Amis a tamdaw, caay ka pisawad to mihecahecaan caay ka tawal nangra tarariyar a nipakaen to kawas no riyar, to to'as. O piarray to pidipot no to'as koninian a pisacepo'. Ci Salafan namifoting i riyar mafalid tayra iroma a kanatal, malemed cingra mapa'orip no 'iso a panokay tayra i niyaro', orasaka, misacepo' sa i, sahetoay o fayinayan ko tarariyaray, o mirofoay ko fafahiyan tona rotoh, orasaka, tatiihay a tarariyar saan ko sowal no malitengay. Pakayni tona rotoh, ano to'asan ho mafana'ay to ko 'Amis a tamdaw to nitahepoan no kakarayan iraay ko roma a kanatal, iraay ka roma a finacadan. Ano masamaan to ko 'orip o sera ko tatapangan no tamdaw, minokay to tayra tatapangan cowa ka tawal ko kalengawan a sera. Orasaka, tadalimelaay to sera, naw han ni o saka'orip no tamdaw ko sera,itira a malahad ko ko maamaan a losay, itira a masanga' ko waway no to'asan tahanini. Oninian ko tadamingodo kita to pala,ato pina'oripan no pala, i hadhad to, i riyar to a maamaan limelay kita, cowa ko 'anof a miala to kina'orip no pala ato nanom ato riyar, ma'edeng ho kono niyah a kakaenen caayay to ka piala. O pipadang nona 'iso ci Salafanan o pipacofay tono i palaay to nika pisalimela ita to kinaira no palapalaan. == Pacefaday a tilid ==</FORM>
    </S>
</TEXT>