<?xml version="1.0" ?>
<TEXT id="Wiki_Amis_Burundi" xml:lang="pwn" source="Paiwan Wikipedia, article: Burundi" copyright="CC BY-SA" citation="Burundi. (2024, December 07). In Wikipedia [Paiwan]. https://pwn.wikipedia.org/wiki/Burundi" BibTeX_citation="@misc{Wiki_pwn_Burundi, title = Burundi, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Burundi} }">
    <S id="0">
        <FORM kindOf="original">== Burundi == Pulongti kapolongan kitakit Takaray sowal: O Pulongti hananay a kitakit , o kalopanganga a mitahidang o Pulongti . Itiraay i sakawali no Afrika a ilaloma'ay no karopow a kitakit, ikamis o Loanta, ikawali o Tanangniya, isaka'etip o Kangko ko fiyaw, mataliyokay nona tolo a kitakit, o kasala'ed ato Kangko malitosaay ko kalala'edan i Tankoniko-Fanaw . O syoto tatapangan tokay o Citoka , o satata'angay a tokay i, o Posongpula o itiraay i salawacay no Tankoniko-Fanaw ko aro' nona tokay. Toloay kono sifo a sowal, kahaop ko sowal no Ikiris, Fransu ato Kolonti a sowal. O cecay no samanikaway a kitakit itini i sasekal, o Kapolongan a Nitayalan a 'Epoc Ilaloma' no kitakit: GDP, Cemahadan a Sa'osi no (Sa'osi no Kacemahadan no Tamdaw, kapolongan a Nitayalan a 'Epoc GNP) itini i sasekalan o isaikoray ko sa'osi, o cowa ho kacemahad a kitakit hananay no Linhoko. Naw matira saan i,o lalood i laloma' no kitakit,maco'os to payso ko malatapangay ato ikararemay ko pitilidan, 'aloman ko ciadada ho Aicupin . Kaitiraan pala Itiraay i sakwaki no Afrika a kakapela'an no Afrika karopaw, mataliyokay no roma a kitakit, ira ko masamaan a palapala,oya sa'akawangay a tokos i,o kalacinowasan no tata'angay 'alo no Afrika Nilo'alo ato Kanko 'alo, pacingangan han to "faloco' no Afrika", o polong a sera ira ko 27,830 km² ko kakahad. Kasasilsil no sakowan O polong a kasasilsil no sakowan ira ko 17 sakowan, I 2000 miheca o Sonpula sakowan mikalitosan to Posongpolasi ato Posongpola mamangay . Nipili'etan kicai O kofi ato ociya ko sakakaay a sapili'etan to payso no roma a kitakit, nikawrira, o kakarayan toya mihecaan ko pi'arawan to kaci'etan anoca ko kasipon,ano ira ko cipadesay matongal ko kasipon toya mihecaan. O pawli, alilay ato falisan ko kalimeaan a losay,o pawli i o sakamo'etep i hekal ko kaadihay. Oroma a kalimelaan a losay ira ko takomod, kiyasafa,kalitang,kodasing,malinso,'emi, tamako, panay ato nanges. O nipakaenan a 'a'adopen ira ko ta'edaway ko wawa' a kolong ato siri. O mifotingay a tayal itiraay aca i Tangkaniko Fanaw a masaopo, i 2005 miheca a nifotingan a foting ira ko 14200 ton ko kaadihay. O misanga'ay to dafong a tayal satapang sanay ho, o'edeng o misongila'ay to kafi ato amoto, i 2007 miheca o polong a masanga'ay tinki ira ko 9200 ko ofad a tu. Micolo'ay Tadancaay ko micolo'ay a demak itini tona kitakit, away ko cilamalay, ono tosiya a lalan i, ira ko 12,322 km , ilaloma' nonini i,'edeng 1286 km ko asfaloto a lalan, o mamangay a lalan ira ko 3700km ko kato'edaw, orama sato i,sahetoay o lalan no niyaro'. O polong nona lalan i,caay ka 'imeren, ano maorad sa i,malapota'ay cowa ka nga'ay a rakaten.o polong a tosiya ira ko 48000 ko tosiya. O ka'eferan no hikoki o Pusongpula a ka'eferan, ira ko hikoki ma'efer tayra i Yoropa, Kangko kitakit ato Sakawaliay Arika. Kali'aca to Kalokitakit O nipasadakan paliwal a dafong i 2009 mihecaan o polong a 'etan 6800 Amirika payso, o nipaliwalan a dafong o kafi, ociya, sato no tefos, takomod ato tolak no 'a'adopen. O pipaliwalan a kitakit i,o Suisu, Ikiris, Pakistan,Pilisu, Luanta ato Aikipto. O roma sato i, o niacaan nani roma a kitakit a dafong i 2009 miheca polongen ira ko 2.75 ok payso no amirika, o niacaan a dafong ira ko kikay, ato dafong no simal ato kakaenen. O piacaan a kitakit i,o SautiArapo, Pilisu,Ukanta, Kenya, Congko, Fransu, Toic, Indo, Tansangniya ato Dipong. ci Safulo.</FORM>
        <FORM kindOf="standard">== Borondi == Polongti kapolongan kitakit Takaray sowal: O Polongti hananay a kitakit , o kalopanganga a mitahidang o Polongti . Itiraay i sakawali no Afrika a ilaloma'ay no karopow a kitakit, ikamis o Loanta, ikawali o Tanangniya, isaka'etip o Kangko ko fiyaw, mataliyokay nona tolo a kitakit, o kasala'ed ato Kangko malitosaay ko kalala'edan i Tankoniko-Fanaw . O syoto tatapangan tokay o Citoka , o satata'angay a tokay i, o Posongpola o itiraay i salawacay no Tankoniko-Fanaw ko aro' nona tokay. Toloay kono sifo a sowal, kahaop ko sowal no Ikiris, Franso ato Kolonti a sowal. O cecay no samanikaway a kitakit itini i sasekal, o Kapolongan a Nitayalan a 'Epoc Ilaloma' no kitakit: GDP, Cemahadan a Sa'osi no (Sa'osi no Kacemahadan no Tamdaw, kapolongan a Nitayalan a 'Epoc GNP) itini i sasekalan o isaikoray ko sa'osi, o cowa ho kacemahad a kitakit hananay no Linhoko. Naw matira saan i,o lalood i laloma' no kitakit,maco'os to payso ko malatapangay ato ikararemay ko pitilidan, 'aloman ko ciadada ho Aicopin . Kaitiraan pala Itiraay i sakwaki no Afrika a kakapela'an no Afrika karopaw, mataliyokay no roma a kitakit, ira ko masamaan a palapala,oya sa'akawangay a tokos i,o kalacinowasan no tata'angay 'alo no Afrika Nilo'alo ato Kanko 'alo, pacingangan han to "faloco' no Afrika", o polong a sera ira ko 27,830 km² ko kakahad. Kasasilsil no sakowan O polong a kasasilsil no sakowan ira ko 17 sakowan, I 2000 miheca o Sonpola sakowan mikalitosan to Posongpolasi ato Posongpola mamangay . Nipili'etan kicai O kofi ato ociya ko sakakaay a sapili'etan to payso no roma a kitakit, nikawrira, o kakarayan toya mihecaan ko pi'arawan to kaci'etan anoca ko kasipon,ano ira ko cipadesay matongal ko kasipon toya mihecaan. O pawli, alilay ato falisan ko kalimeaan a losay,o pawli i o sakamo'etep i hekal ko kaadihay. Oroma a kalimelaan a losay ira ko takomod, kiyasafa,kalitang,kodasing,malinso,'emi, tamako, panay ato nanges. O nipakaenan a 'a'adopen ira ko ta'edaway ko wawa' a kolong ato siri. O mifotingay a tayal itiraay aca i Tangkaniko Fanaw a masaopo, i 2005 miheca a nifotingan a foting ira ko 14200 ton ko kaadihay. O misanga'ay to dafong a tayal satapang sanay ho, o'edeng o misongila'ay to kafi ato amoto, i 2007 miheca o polong a masanga'ay tinki ira ko 9200 ko ofad a to. Micolo'ay Tadancaay ko micolo'ay a demak itini tona kitakit, away ko cilamalay, ono tosiya a lalan i, ira ko 12,322 km , ilaloma' nonini i,'edeng 1286 km ko asfaloto a lalan, o mamangay a lalan ira ko 3700km ko kato'edaw, orama sato i,sahetoay o lalan no niyaro'. O polong nona lalan i,caay ka 'imeren, ano maorad sa i,malapota'ay cowa ka nga'ay a rakaten.o polong a tosiya ira ko 48000 ko tosiya. O ka'eferan no hikoki o Posongpola a ka'eferan, ira ko hikoki ma'efer tayra i Yoropa, Kangko kitakit ato Sakawaliay Arika. Kali'aca to Kalokitakit O nipasadakan paliwal a dafong i 2009 mihecaan o polong a 'etan 6800 Amirika payso, o nipaliwalan a dafong o kafi, ociya, sato no tefos, takomod ato tolak no 'a'adopen. O pipaliwalan a kitakit i,o Soiso, Ikiris, Pakistan,Piliso, Loanta ato Aikipto. O roma sato i, o niacaan nani roma a kitakit a dafong i 2009 miheca polongen ira ko 2.75 ok payso no amirika, o niacaan a dafong ira ko kikay, ato dafong no simal ato kakaenen. O piacaan a kitakit i,o SaotiArapo, Piliso,Ukanta, Kenya, Congko, Franso, Toic, Indo, Tansangniya ato Dipong. ci Safolo.</FORM>
    </S>
</TEXT>