<?xml version="1.0" ?>
<TEXT id="Wiki_Amis_Greenlan" xml:lang="ami" source="Amis Wikipedia, article: Greenlan" copyright="CC BY-SA" citation="Greenlan. (2025, May 05). In Wikipedia [Amis]. https://ami.wikipedia.org/wiki/Greenlan" BibTeX_citation="@misc{Wiki_ami_Greenlan, title = Greenlan, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Greenlan} }">
    <S id="0">
        <FORM kindOf="original">== Kolinlan格陵蘭 == Kolinlan o sakakay a kanatal itini i hekal, o kakahad i, ira2,166,086 km², mahaop a matahepo no so'eda ko 80% a sera. O sowal no Tanmay to &quot;Kolinlan&quot; hananay i, o &quot;kandaway pala&quot; anoca o &quot;langsaway sera&quot; , o ilaloma'ay no Tanmay Hontian-Kitakit a Niyah-pikowan a Etal. nikawrira, i 2008 mihecaan a Kapolongan-Pitopa malaheci i 2009 mihecaan a mafalic ko faco no kitakit malamisiieday to niyah-pikowan i lalomaan a demak, o kacacefelisan-demak ato roma a kitakti, o sofitay ato paysoan a demak o Tanmay sifo ko citodongay. O tatapangan a kitakit no Kolinla o Tanmay i 1973 miheca mikapot to kasasiromaroma a saopo no Yoropa, nikawrira, i 1982 mihecan a Kapolongan-Pitopa mihayi ko 'alomanay i 1985 miheca a &quot;Kakaketon no Kolinlan&quot; to piliyas to Yoropa-Lekatep,orasaka tahanini cowa ko cefang no Yoropa-Lekatep, nikawrira, o siikeda sanay a kapot no Yoropa-Patekoan Lekatep. O tamdaw no Kolinlan o tamdaw no Tanmay hananay ko pisa'osi, patokeled sa ira ko solongoc no Tamdaw no Yoropa-Lekatep. O Kolinlan matiya o Falo-kanatanatal, manga'ay a miocor to tosa a tamdaw mikapot to Kalomaocan no Tanmay kitakit. O sera no kolinlan sahetoay itiraay i Saka'amisay-Poco' no cikiw, ikakaay ko kasi'enaw. Malalaeday to riyar makakecor ato So'eda-Kanatal kitakit ato Kanata. Kolinlan-Kanatal(Kalaallit Nunaat；Grønland) ira2,166,086 km², mahaop a matahepo no so'eda ko 80% a sera, itiraay i saka'amisan no sakawali no Ka'amisay-Amirika, ila'eday no Ka'amisay So'edaan-Riyar ato Tasiyang. O sa'osi i 2019 mihecaan ira ko 55,992 ko tamdaw, o kaditek no tamdaw 0.028 km².Mapangangan to Sakatosa-Karopaw ko Kolinlan, sakakaay ko kakahad no So'edaan-'Alo a karopaw,dengan i ka'amisay ato kawali ato ka'etipay-poco' ko cowa ka tahepo no so'eda, nawhani, fa'edetay ko romi'ad itini, orasaka, ira a masadak ko sera a manengneng. Ano waniken no mitahepoay a so'eda i sasifo'an wa ila'eno to ko sera. I sakawaliwalian no sasifo'an ko takaraway nani tongroh no riyar ira ko 3300 laya', i salawacan nani tongroh no riyar ira ko 1000~2000 laya'. Ano ha'eminen a mikarkar ko so'eda no Kolinlan, masakanatanatal ko namangicngicay no So'eda-'Alo,macakar to tongroh no riya to 7 laya'.</FORM>
        <FORM kindOf="standard">== Kolinlan格陵蘭 == Kolinlan o sakakay a kanatal itini i hekal, o kakahad i, ira2,166,086 km², mahaop a matahepo no so'eda ko 80% a sera. O sowal no Tanmay to &quot;Kolinlan&quot; hananay i, o &quot;kandaway pala&quot; anoca o &quot;langsaway sera&quot; , o ilaloma'ay no Tanmay Hontian-Kitakit a Niyah-pikowan a Etal. nikawrira, i 2008 mihecaan a Kapolongan-Pitopa malaheci i 2009 mihecaan a mafalic ko faco no kitakit malamisiieday to niyah-pikowan i lalomaan a demak, o kacacefelisan-demak ato roma a kitakti, o sofitay ato paysoan a demak o Tanmay sifo ko citodongay. O tatapangan a kitakit no Kolinla o Tanmay i 1973 miheca mikapot to kasasiromaroma a saopo no Yoropa, nikawrira, i 1982 mihecan a Kapolongan-Pitopa mihayi ko 'alomanay i 1985 miheca a &quot;Kakaketon no Kolinlan&quot; to piliyas to Yoropa-Lekatep,orasaka tahanini cowa ko cefang no Yoropa-Lekatep, nikawrira, o siikeda sanay a kapot no Yoropa-Patekoan Lekatep. O tamdaw no Kolinlan o tamdaw no Tanmay hananay ko pisa'osi, patokeled sa ira ko solongoc no Tamdaw no Yoropa-Lekatep. O Kolinlan matiya o Falo-kanatanatal, manga'ay a miocor to tosa a tamdaw mikapot to Kalomaocan no Tanmay kitakit. O sera no kolinlan sahetoay itiraay i Saka'amisay-Poco' no cikiw, ikakaay ko kasi'enaw. Malalaeday to riyar makakecor ato So'eda-Kanatal kitakit ato Kanata. Kolinlan-Kanatal(Kalaallit Nonaat；Grønland) ira2,166,086 km², mahaop a matahepo no so'eda ko 80% a sera, itiraay i saka'amisan no sakawali no Ka'amisay-Amirika, ila'eday no Ka'amisay So'edaan-Riyar ato Tasiyang. O sa'osi i 2019 mihecaan ira ko 55,992 ko tamdaw, o kaditek no tamdaw 0.028 km².Mapangangan to Sakatosa-Karopaw ko Kolinlan, sakakaay ko kakahad no So'edaan-'Alo a karopaw,dengan i ka'amisay ato kawali ato ka'etipay-poco' ko cowa ka tahepo no so'eda, nawhani, fa'edetay ko romi'ad itini, orasaka, ira a masadak ko sera a manengneng. Ano waniken no mitahepoay a so'eda i sasifo'an wa ila'eno to ko sera. I sakawaliwalian no sasifo'an ko takaraway nani tongroh no riyar ira ko 3300 laya', i salawacan nani tongroh no riyar ira ko 1000~2000 laya'. Ano ha'eminen a mikarkar ko so'eda no Kolinlan, masakanatanatal ko namangicngicay no So'eda-'Alo,macakar to tongroh no riya to 7 laya'.</FORM>
    </S>
</TEXT>