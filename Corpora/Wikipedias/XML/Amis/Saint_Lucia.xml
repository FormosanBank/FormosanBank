<?xml version="1.0" ?>
<TEXT id="Wiki_Amis_Saint_Lucia" xml:lang="pwn" source="Paiwan Wikipedia, article: Saint_Lucia" copyright="CC BY-SA" citation="Saint_Lucia. (2024, November 18). In Wikipedia [Paiwan]. https://pwn.wikipedia.org/wiki/Saint_Lucia" BibTeX_citation="@misc{Wiki_pwn_Saint_Lucia, title = Saint_Lucia, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Saint_Lucia} }">
    <S id="0">
        <FORM>Saint Lucia (Inkiris sowal: Saint Lucia) o i kawaliay no Caribbean riyar mingataay to Tasiyang a pala kitakit. Itiraay i ka'amis ato katimolay no France a Martinique pala ko Saint Vincen and the Grenadines kitakit, nao mimingay Antilles a palapalaan. O tadamaci o Caetri. Nano pakayraan a sowal O Saint Lucia nai Lucia (ikor ni Yis 283 304 miheca) ko pipanganganan. Saint Lucia ato Ireland o dengan tosaay ko no fafahiyan ngangan ko pipangangan to salongoc sakowan to kitakit (no Ireland ci Celtic misofocay fafahiyan a kawas AI pangangan). Nikawrira, Saint Lucia o dengan cecay so'elinay fafahiyan o no likisi a tamdaw a ngangan. o'asan a sowal no France a pakataminaay i 12 filad 13 romai'ad (Saint Luci romi'ad) i palaan ma'alol, nanoya o nia ngangan ko pangangan tonia pala. Likisi 1963 miheca, Inkiris tamdaw micingcing to nia pala. 1651 miheca, France tamdaw micalap. 1814 miheca, midotoc &quot;1814 miheca Paris tatoneken&quot; misaheci o nia pala mala no Inkiris a micingcingan a sera. 1979 miheca 2 folad 22 romi'ad, mihapiw to sapisiiked, o tata'akay Inkiris a lekatep a kitakit. Sici Saint Lucia o nano tata'akay Inkiris a lekatep hongtian kitakit a misiikeday, midemakay to hontian rikec. Saint Lucia a kakeridan no kitakit o tapang no Saint Lucia, malecad to no Inkiris a sawara'an, no Saint Lucia a congto o todong no kitakit a taypiaw. Ci Compton na patireng cingra to polong misakoliay no sici a kasarekad mikerid to Saint Lucia a pasayra i misiiked. Saint Lucia kalomaocan malitosaay faco a selal a kitakit, o fafa'eday kalomaocan ato kararemay kalomaocan, o citodongay mirikecay to nia kitakit. Fafa'eday kalomaocan 11 ko tamdaw sakapot, kararemay kalomaocan o 17 ko tamdaw sakapot, 5 miheca ko liyad no halafin, milaheciay to nisingkiwan . O kakeridan congli no Saint Lucia kitakit o tatapangan no sifo, o no kararemay kalomaocan 'alomanay a kasarekad a kakeridan , o kalomaocan ko misikiway. Saint Lucia misotiri' to England ato Quebec, o macacamolay to Inkiris, Amilika, France faco ato Europe France faco ko rikecan. Kacacofelan a demak Saint Lucia ato tariktikay i Caribbean riyar a Amilika, Inkiris, Canada ato France ta'akay kitakit ko kasasicofel lali'ayan. I matini awaay ko kararawrawan i kasakitakit ko Saint Lucia. O Saint Lucia o no Taywan (ROC) a kacacofelan a kitakit, i Taypi mapatireng ko kadademakan . Saint Lucia o kapolongan lekapot, kawaliay Caribbean kitakit sakapot ato France sowal kitakit ato sa'etal kasakitakit a sakapot. O Saint Lucia tata'akay Inkiris a lekatep hongtian kitakit. Saint Lucia i 1979 miheca 12 folad 9 romi'ad mala no Linhoko saka 152 a sakapot. Tangasa 2018 miheca 1 folad, i 2017 miheca 2 folad 22 romi'ad mipatireng ci Persia Richardson o no Saint Lucia i Linhoko a taypiaw. Sofitay O kasasiiked a sakowan Palong no pala mala 10 ko sa'etal ( 10 ). Anse Raleigh sa'etal Canaris sa'etal Cadtri sa'etal Choiseul sa'etal Dennery sa'etalGroelette sa'etal Labory sa'etal Miku sa'etal Soufriere sa'etal Vieux Fort sa'etal Roma ira ko cecay 78.3 pinfang koli a lotoklan midipotan sa'etal. Palapalaan Saint Lucia a namalan lotok pala adihay ko roma a Caribbean riyar pala a lotokan, satakaraway a tono'an lotok o Gimie lotok (Mount Gimie), nai riyaran 950 kongce. O ci mineral nanom ato fa'edatay sera a kinaira. Fa'edetay romi'ad, o salawacan a nanom to mihecaan 1400mm, salaloma'an no hekal a takaraway sera 3500mm. Kafafalic no romi'ad Fa'edetay kafafalic romi'ad, Cobain romi'ad masilsil a fa'edetay kala'oraday romi'ad, macangil no kawali ka'amisay fali, kakedalan nai 12 folad 1 romi'ad tangasa 5 filad 31 romi'ad, ka'oradan i 6 folad 1 romi'ad tangasa 11 folad 30 romi'ad (o sasowalen no itiniay to kafaliyosan romi'ad). O romi'ad salongan kahemhem 30 C (86.0 F), dadaya salongan kahemhem 24 C (75.2 F). Nawhani milingataay to sasifo'ay sakonis, orasaka kasi'enawan kaciherangan tosaay ko hemhem. Mihecaan katefad no 'orad salongan nai salawacan no riyar 1,300mm (51.2 inch) tangasa lotokay a 'orad 3,810mm (150 inch). Kicay Linhoko pala macowatay cemahaday a kitakit ko Saint Lucia, o nia pangangan o mamala cemahaday a kitakit, nika nahan o Saint Lucia a palapalaan iraay ko kasasiromaan. Padamaay lingad micalap to GDP a 82.8 , roma a kikayan ato omahan, masisil calap 14.2 ato 2.9 . Kicay a kadademak o misasimalay ato misa'epahay ko tayal. Latin Amilika safaniyot a pawli i Europe pacomoday a demak mafalic ato roma a kalalifetan mapatongal i Saint Lucia a kicay kasairaira macowat a tadamanay demak. O Saint Lucia malamisolotay to roma a kitakit malali'acaay ato mipacefongay, mangalef o kingko ato mirarakatay ko sakacikinaira. Misanga'ay a citodongay i kawakiay no Caribbean riyar a kasa'etal ko sasiromaan, o sifo mitanam mipalowad pacomahad. O kacakat no kalali'aca (infalarion) oya to a maserarem, i 2006 miheca tangasa 2008 mihecaan salongan 5.5 . Saint Lucia a dafongan a payso o nano kawaliay Caribbean payso. Tadamaanay tamdaw Arthur Lewis, 1979 mihecaan Nobel prize kicay a cikompayay. Derek Walcott, 1992 mihecaan Nobel prize no tilidan a cikompayay. Mirarakatay Pawa'ayan 1. CIA Factbook. Central Intelligence Agency (CIA). [2018 11 13]. (nano nina'angan tilid i 2020 11 05). 2. St. Lucia. World Economic Outlook Database. International Monetary Fund (IMF). April 2022 [2022 07 23]. (nano nina'angan tilid i 2022 09 20) (Inkiris sowal). 3. Human Development Report 2019 (PDF). UNITED NATIONS DEVELOPMENT PROGRAMME. [2019 12 21]. (nano nina'angan tilid (PDF) i 2019 12 09). 4. St. Lucia. cs.mfa.gov.cn. [2021 02 24]. (nano nina'angan tilid i 2020 08 17). 5. Saint Lucia Office of the Prime Minister. Saint Lucia Office of the Prime Minister. [2021 02 24]. (nano nina'angan tilid i 2021 02 24). 6. St. Lucia opens embassy in Taiwan; first in Asia Focus Taiwan. focustaiwan.tw. [2021 02 24]. (nano nina'angan tilid i 2020 11 08) (Taywan). </FORM>
    </S>
</TEXT>
