<?xml version="1.0" ?>
<TEXT id="Wiki_Amis_Marengreng" xml:lang="ami" source="Amis Wikipedia, article: Marengreng" copyright="CC BY-SA" citation="Marengreng. (2025, May 05). In Wikipedia [Amis]. https://ami.wikipedia.org/wiki/Marengreng" BibTeX_citation="@misc{Wiki_ami_Marengreng, title = Marengreng, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Marengreng} }">
    <S id="0">
        <FORM kindOf="original">== Marengreng == Masaselal atu marengreng Kalu niyaru nu Pangcah, ira 'amin ku marengreng hananay a lisin. Urasa, adihay ku caayay kalecad a kakawau nu lisin. U inian nisuwalan anini, u nu Natauran a niyaru' a kakawau: U ngangan nu selal – siwa a saselalan. Anu nau maan a kaput ku nisaselalan nu misu, tangasa i nikapatay nu tireng, a caay pacelul tu ngangan nu selal. Ma'edem a pitu a mihca malingatu aca tu sakaruma a liyut nu selal a marengreng. Milecinuwasay atu misatataday: Sa'yaway a nikala mamiselal, naw milecinuwasay tu marengrengay a tamdaw, u mangalaay a malapapeluway nu nia selal. A caay henay pakadungdung a sidemak tu nu selal a tamdaw. Uruma hantu, ira ku demak nu lalabu nu luma', anu miselal, amaanen henay a mipadang tu demak nu luma'. U sananay sisa, milecinuwas tu nikarengreng nuini a kaput. U suwal tu matiniay a tamdaw u misataday han ku nipangangan. Anu satada suwalen, u sa'ayaway a ma'ala nu inian a selal, u mamiselal han ku nipangangan. Anu tangasatu i pituay a mihca, i ayaw nu cacay a mihca nu pilisinan, caay kanca pi'ala tu mamiselal a tamdaw. Anu mi'ala tu mamiselal, u matilaay u namilecinuwas a tamdaw, anu aluman sabawtusa. Alamaanan walu a tatamdawan ku nipapicumud. Sakatusa a nipi'ala tu miselalay, u tangasaay nu mihca a kapah a wawaan. U mihmihcaan i pilisinan haen sa a mitakus tu tamdaw, tangsa ini karengrengan a mihecaan ku nisatukur . Tangasa tu i karengrengan a mihcaan, ma'dem ku pitu'ay a mihcaan, silalamlam sa ku tamdaw anu aluman. Walu a pulu' siwa a pulu' ira ku rabas ku mikihatiyaay a kapah i matia a mihca. Urasa, acaay kanca ka similecinuwasay i karengrengan. Anini satu, caaytu ka aluman ku mikihatiyaay a misaselal. Mahrek a milisin i sakamuktep a remi'ad, a malingatu tuway a semamsam a pakasaw tu mamarengreng a selal. U kakawau hantu nu nipakasaw iri. Sa'yaway a muk'tep a remi'ad - cacay a kaysing ku nipiluwan a keman tu ranam tu lahuk tu labi. Sakatusa a muk'tep a remi'ad - tusa a kaysin ku nipiluwan tu ni kakeman. Sakatulu a muk'tep a remi'ad - hani ka cacayen tu kakeman. U a'am satu atu nanum, ini kaw kalingatuwan a semamsam. U dabak atu sangsangdeb, i uma'umahan, i taluan a minanam a malalikid, palecalecad tu kuku' tu kamay a misakeru, u radiw ku ruma. Anu cima ku caayay pitengil a tamdaw, ta'eseng nu misatataday, u nikasibuduy ku ruma a melawan. Alama'anan minanam a marengreng misatatirebudan ku ruma, cacay a saselalan awaay ku misiwatiday tu kuput. Salikulay a muk'tep a remi'ad - milaup i amis, u emin nu selal a milalaba tu ayam, kuliyul. Awaay ku nikapetan tu lakaw tu maamaan aca, walsay sa. Anu mapatay ku nilepelan iri, u sara'ecusay a kakawau. Aranikay a mapatay kia tamdaw naw makalepelay sa ku suwal nu matuasay. Mahrek satu taluma', palecapuen kia nilepelan, sipabeli i matuasay sa tuduhen sipakaen tu papeluway. Tuwa mibetik pakarumud tu suwal. Sapaka tulu a remiad, milaup aca itimul, anu awaay ku mapatayai nu nilepelan niya selal iri, uruma ku ulah nu selal, nu matuasay, u malemeday sa ku suwal nu niyaru'. Uruma hantu, ira u mabanaay a papelu a tamdaw tatulu, sasepat tuwa mahkulung a tayra i paleluway a matuasat, mitengil minanam tu sapapelu, mipalita aca tu sasadademakan nu selal. Alamaanan pakasemuwalen nu matuasay, papinanam a papelu. Itini inika semamsam a remi'ad, u dabak, sangsangdeb caay kanca pinanam a misakeru, mabekac, remadiw papelu awaay ku misiwatiday. Tuwa tangasatu i sakatulu a pulu' ira ku siwa a remi'ad, pahanhan. Mirasur tu mamisanga' tu sasalusidan nu tireng. Tuwa tangsatu tu labi i muktepay a tuki, malecapu tu i kakilumaan i makawali a luma'. Anini a labi a malecapu ku mamarengreng a selal, a sewalen nu matuasay pasebanaen tu sasademaken nu marengrengay. Maherek a suwal ku matuasay iri, maru' satu 'amin ku selal tangasa i nikalingad. I kalingadan a dabak, i hararbaran masilsil tu i putal maitala tu palingaday nu papeluway a matuasay. U mamarengrengay hantu a selal, sisatamec 'amin tu busuk sirenget tu papah nu daydam u nisalalapian, mikapet 'amin tu tayu u kakemkeman anu mabekac, anu tu'eman ku mipimelaw. Tuwasaan, initu ku papeluway, palekal a palingatu tu selal a mabekac. U makalikul hantu a tamdaw, u papakarusay tu salikulay a mabekacay, Mikapet tu tukal u diwas, u buhcalay a ma'inayan mihakulung tu selal a mabekac, makalepel tu salikulay a tamdaw, mikemkem tu daidam micupelas tu kulul mikuduc tu banuh nu ayam sipabulsak i kulul nia salikulay. &quot;sakilmelen kapah! tanglalay niama aku han, kasamata!&quot; sa a paceruh . U pakarusay hantu a tamdaw masakilmel a mipadang, maykitin maycekeruh, sulinay tangasatu i kakatangasaan. Saan, masasa'tu 'amin ku namabekacay, satu misuayaw tu cidal a malalikid, lima a raradiwan a misakeru. Tangasa i sabau cacay ku tuki kia misengar , ruyaruy satu 'amin a taluma' a malahuk i luma'. I namalahuk, paremiad satu a malalikid tangasa i sabaw cacay a tuki nu labii a misengar a misakeru. Malecapu aca a mitengil tu suwal nu matuasay, pasebana' tu sademakan nu selal, tuwa hatini tu ku demak tu nu marengrengay a kakawau. Ngangan nu selal: Alabangas : 14-21 a mihcaan (na i 2008 a miselal,saka telucay nu selal anini) Matabuk : 22-29 Ma'urad : 30-37 Ma'ulac : 38-45 Ma'uway : 46-53 Alemet : 54-61 Raraw : 62-69 Alamay : 70-77 Aladiwas : 78-85</FORM>
        <FORM kindOf="standard">== Marengreng == Masaselal ato marengreng Kalo niyaro no Pangcah, ira 'amin ko marengreng hananay a lisin. Urasa, adihay ko caayay kalecad a kakawao no lisin. U inian nisowalan anini, o no Nataoran a niyaro' a kakawao: U ngangan no selal – siwa a saselalan. Ano nao maan a kapot ko nisaselalan no miso, tangasa i nikapatay no tireng, a caay pacelol to ngangan no selal. Ma'edem a pito a mihca malingato aca to sakaroma a liyot no selal a marengreng. Milecinowasay ato misatataday: Sa'yaway a nikala mamiselal, naw milecinowasay to marengrengay a tamdaw, o mangalaay a malapapeloway no nia selal. A caay henay pakadongdong a sidemak to no selal a tamdaw. Uroma hanto, ira ko demak no lalabo no loma', ano miselal, amaanen henay a mipadang to demak no loma'. U sananay sisa, milecinowas to nikarengreng noini a kapot. U sowal to matiniay a tamdaw o misataday han ko nipangangan. Ano satada sowalen, o sa'ayaway a ma'ala no inian a selal, o mamiselal han ko nipangangan. Ano tangasato i pitoay a mihca, i ayaw no cacay a mihca no pilisinan, caay kanca pi'ala to mamiselal a tamdaw. Ano mi'ala to mamiselal, o matilaay o namilecinowas a tamdaw, ano aloman sabawtosa. Alamaanan walo a tatamdawan ko nipapicomod. Sakatosa a nipi'ala to miselalay, o tangasaay no mihca a kapah a wawaan. U mihmihcaan i pilisinan haen sa a mitakos to tamdaw, tangsa ini karengrengan a mihecaan ko nisatokor . Tangasa to i karengrengan a mihcaan, ma'dem ko pito'ay a mihcaan, silalamlam sa ko tamdaw ano aloman. Walo a polo' siwa a polo' ira ko rabas ko mikihatiyaay a kapah i matia a mihca. Urasa, acaay kanca ka similecinowasay i karengrengan. Anini sato, caayto ka aloman ko mikihatiyaay a misaselal. Mahrek a milisin i sakamoktep a remi'ad, a malingato toway a semamsam a pakasaw to mamarengreng a selal. U kakawao hanto no nipakasaw iri. Sa'yaway a mok'tep a remi'ad - cacay a kaysing ko nipilowan a keman to ranam to lahok to labi. Sakatosa a mok'tep a remi'ad - tosa a kaysin ko nipilowan to ni kakeman. Sakatolo a mok'tep a remi'ad - hani ka cacayen to kakeman. U a'am sato ato nanom, ini kaw kalingatowan a semamsam. U dabak ato sangsangdeb, i oma'omahan, i taloan a minanam a malalikid, palecalecad to koko' to kamay a misakero, o radiw ko roma. Ano cima ko caayay pitengil a tamdaw, ta'eseng no misatataday, o nikasibodoy ko roma a melawan. Alama'anan minanam a marengreng misatatirebodan ko roma, cacay a saselalan awaay ko misiwatiday to kopot. Salikolay a mok'tep a remi'ad - milaop i amis, o emin no selal a milalaba to ayam, koliyol. Awaay ko nikapetan to lakaw to maamaan aca, walsay sa. Ano mapatay ko nilepelan iri, o sara'ecosay a kakawao. Aranikay a mapatay kia tamdaw naw makalepelay sa ko sowal no matoasay. Mahrek sato taloma', palecapoen kia nilepelan, sipabeli i matoasay sa todohen sipakaen to papeloway. Towa mibetik pakaromod to sowal. Sapaka tolo a remiad, milaop aca itimol, ano awaay ko mapatayai no nilepelan niya selal iri, oroma ko olah no selal, no matoasay, o malemeday sa ko sowal no niyaro'. Uroma hanto, ira o mabanaay a papelo a tamdaw tatolo, sasepat towa mahkolong a tayra i paleloway a matoasat, mitengil minanam to sapapelo, mipalita aca to sasadademakan no selal. Alamaanan pakasemowalen no matoasay, papinanam a papelo. Itini inika semamsam a remi'ad, o dabak, sangsangdeb caay kanca pinanam a misakero, mabekac, remadiw papelo awaay ko misiwatiday. Towa tangasato i sakatolo a polo' ira ko siwa a remi'ad, pahanhan. Mirasor to mamisanga' to sasalosidan no tireng. Towa tangsato to labi i moktepay a toki, malecapo to i kakilomaan i makawali a loma'. Anini a labi a malecapo ko mamarengreng a selal, a sewalen no matoasay pasebanaen to sasademaken no marengrengay. Maherek a sowal ko matoasay iri, maro' sato 'amin ko selal tangasa i nikalingad. I kalingadan a dabak, i hararbaran masilsil to i potal maitala to palingaday no papeloway a matoasay. U mamarengrengay hanto a selal, sisatamec 'amin to bosok sirenget to papah no daydam o nisalalapian, mikapet 'amin to tayo o kakemkeman ano mabekac, ano to'eman ko mipimelaw. Towasaan, inito ko papeloway, palekal a palingato to selal a mabekac. U makalikol hanto a tamdaw, o papakarosay to salikolay a mabekacay, Mikapet to tokal o diwas, o bohcalay a ma'inayan mihakolong to selal a mabekac, makalepel to salikolay a tamdaw, mikemkem to daidam micopelas to kolol mikodoc to banoh no ayam sipabolsak i kolol nia salikolay. &quot;sakilmelen kapah! tanglalay niama ako han, kasamata!&quot; sa a paceroh . U pakarosay hanto a tamdaw masakilmel a mipadang, maykitin maycekeroh, solinay tangasato i kakatangasaan. Saan, masasa'to 'amin ko namabekacay, sato misoayaw to cidal a malalikid, lima a raradiwan a misakero. Tangasa i sabao cacay ko toki kia misengar , royaroy sato 'amin a taloma' a malahok i loma'. I namalahok, paremiad sato a malalikid tangasa i sabaw cacay a toki no labii a misengar a misakero. Malecapo aca a mitengil to sowal no matoasay, pasebana' to sademakan no selal, towa hatini to ko demak to no marengrengay a kakawao. Ngangan no selal: Alabangas : 14-21 a mihcaan (na i 2008 a miselal,saka telocay no selal anini) Matabok : 22-29 Ma'orad : 30-37 Ma'olac : 38-45 Ma'oway : 46-53 Alemet : 54-61 Raraw : 62-69 Alamay : 70-77 Aladiwas : 78-85</FORM>
    </S>
</TEXT>