<?xml version="1.0" ?>
<TEXT id="Wiki_Amis_Ecuador" xml:lang="ami" source="Amis Wikipedia, article: Ecuador" copyright="CC BY-SA" citation="Ecuador. (2025, May 05). In Wikipedia [Amis]. https://ami.wikipedia.org/wiki/Ecuador" BibTeX_citation="@misc{Wiki_ami_Ecuador, title = Ecuador, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Ecuador} }">
    <S id="0">
        <FORM kindOf="original">== Ecuador == Takaray sowal Okuwato Kapolongan Kitakit , itiraay i saka'etipan no Ka'amisan no Satimolan Amirika, isaka'amis malafiyaw ato Kolompiya, isakatimol madado'edo ato Piru. Isaka'etipan o Taypinyang Riyar, ira ho 1,000 km ko kato'edaw a Kalapakos-kanatanatal . O Okuwato kitakit misiiked nani Sipanya i 1809 miheca saka 8 folad saka 10 romi'ad, tangso sa a patireng tona kitakit. Mahifalat ko Sifo'ay-Konis no Cikiw tona kitakit, orasaka, pangangan han sanoSipanya a sowal to &quot;Ecuador&quot;, pacimil han to &quot;Sifo'ay-Konis no Cikiw a kitakit&quot;. patahtahay ho pawli kona kitakit, sa cingangan ho &quot;Pawli Kitakit&quot;. O syot tatapangan a tokay o Kito , itiraay i 'apilisan no cilamalay-tokos Picin, o takaraw nani tongroh no riyar ira ko 2,850 laya', o sakatosa ko katakaraw i hekal(o sakakaay ko katakaraw o syoto no o Lapas tokay). O Kalapakos-kanatanatal(Islas Galápagos) ira ko 7976 km², 1100 km nani kitakit no Okuwato, o imi no nini a sowal o &quot;Kamaro'an no Rarokoh&quot;, caay kao rarokoh aca ko irray itini adihay ho ko masasiromaromaay a kina'orip,masasiwatikay kona pala itini, orasaka, awaay ko nanicowacowaay a 'a'adopen a tayni tona kanatal, o ma'orip itini oyanan to onani to'asan a kinaira, orasak, o pikakinkiwan ni Cars-Lawpo-Taerwon to &quot;Lalengawan no Kina'orip&quot;, maparina' i 1859 miheca, o maamaan to a kina'orip, mafalicay a comahad ko tatirengan sanay, patinako han o tamdaw nani fao mafalic a comahad malatamdaw sanay. O mafafelihay to &quot;o kawas ko misanga'ay to maamaan&quot; sanay a sowal konini. Rikisi Do'edoen kono aniniay a nitilidan miso'edac to mihecaan i'ayaw no 3500 miheca. I salawacan no riyar iraay to ko rakrak sanay a niyaro'. 1463 miheca malocecay no Inka-Hontian Kitakit . Tayni to ko Sipanya a tamdaw i Amirika-Karopaw 'ecoen nangra kona kitakit malopalal tono Sipanya, sanoyanan sato makowan no Sipanya to cisafaw ko cecay so'ot ko mihecaan. I 1809 miheca saka 8 folad saka 10 romi'ad misiiked nani Sipanya patireng to Okuwato. I 1822 miheca laheci sato ko pisiiked. 1825 miheca mikapot to Tata'angay-Kolompiya Kapolongan kitakit, nikawrira, i 1830 miheca matekop a malahedaw kona Tata'angay-Kolompiya, itini to a malaheci ko kapisiiked no Okuwato kitakit. Yo mapatireng ko kitakit, caay ka pahinaker, o sofitay ato kalotamdaw mala'afas a macacaliw a mikowan tona kitakit kina 19 liyad, itiya to i 1979 miheca o kalotamdaw ko mikowanay misanga' to Tatapangan-Rikec no kitakit, tosa polo' miheca ko pira'oyan tona Tatapangan-Rikec. I 2007 miheca saka 4 folad saka 15 romi'ad midemak to Finawlan-Pitopa. Mipatireng to mamisanga' to Tatapangan-Rikec a lomaocan, misanga' to fa'elohay a atapangan-Rikec no kitakit. 2019 miheca saka 10 folad, palasawaden no sifo ko pipatiyap to kasolin simal mapalowad ko tata'angay a pikangyi mitoker to sifo, pacarcar sato ko sifo malinah nani Kito tayra i sakakaay tokay . Kina'orip O kakarayan itini i,o fa'edetay to romi'ami'ad, macokacok tara tolos nga' sa'emelay ko romi'ad. O kina'orip itini tona kitakita o saka17 ko rayray ipolong no hwkal a kitakit ko kaadihay no masamaanay a kina'orip. Ano o 'ayam aca ko sa'osi ira ko 1,600 ko kasasiiked no 'ayam, ipolong no hekal mahaop ko 15%. Ira ko 16,000 ko kasiiked a kilakilang, ira ho ko 106 kasiiked a milesapay a 'a'adopen, 138 ko ipalaay ato iriyaray ko 'orip a kinaira ato 6,000 kasiiked a 'adipangpang. Saka'orip Isasifo'an ko rayray i &quot;Mamala Cemahaday a Kitakit&quot;(developing country) ko Okuwato, o kinaira no palapalan ira ko kasolin simal, mifoting, kilakilangan ato Tingki no nanom; o sakakaay a losay ira ko pawli, kafi, kokoya ato hana, talacowa adihay ko kasolinsimal ato kaso no pala, nikawrira, can'o'ot to sapikarkar a dafong, o mangta'ay ho a kasolin simal ko nipasadakan a paliwal, o 'eteng no kitakit nani panokayan no itiraay i roma a kitakit a matayal a salwinawina. I 2000 miheca misanoAmirikaen ko payso, cowa ka pihayi ko finawlan tona demak sa paci'eci a mapalasawad ko malatangay no sifo, nikawrira, mapaci'eci to mafalic ko payso tono Amirka Payso. O tatodang a hana no kitakit o &quot;Kohecalay Syuni Lan a hana&quot;, o lidep no Antis ko tahapinangan 'ayam no kitakit. Tamdaw O dadahal no sera no Okuwato kitakit ira ko 283,560 km², o tamdaw i 2019miheca a sa'osi ira ko 17,240,980 ko tamdaw. Nano mikowanan no Sipanya, orasaka, cilamlam to masamaanay ko 'ilang, o cilamlamay to Yoropa a Yincumin o Mitiso hananay mahaop ko 41%, Indian ira ko 34%, kohecalay tamdaw ira ko 15%, o roma sato ira ho ko nani Afrika a kohetingay tamdaw cilamlam to kohecalay a tamdaw. Matiya to o Latin-Amirika a kitakit, Okuwato kitakit o cilamlamay tono to'asan a pitooran a Tinsikiw ko pitooran. O no sifo a sowal i, ono Sipanya a sowal, o kalosowal no Indian Yincumin i, o Kiciwa-Sowal . Ona Runa Shimi sanay i, Runa sa i, o &quot; tamdaw&quot;, simi sa i, o &quot; sowal&quot;, o sowal no tamdaw sanay ko imi ona sowal, o nao sowal no Inka-Hontian kitakit, orasaka, o &quot;Inka Sowal&quot; hananay ho a pangangan.</FORM>
        <FORM kindOf="standard">== Ecoador == Takaray sowal Okowato Kapolongan Kitakit , itiraay i saka'etipan no Ka'amisan no Satimolan Amirika, isaka'amis malafiyaw ato Kolompiya, isakatimol madado'edo ato Piro. Isaka'etipan o Taypinyang Riyar, ira ho 1,000 km ko kato'edaw a Kalapakos-kanatanatal . O Okowato kitakit misiiked nani Sipanya i 1809 miheca saka 8 folad saka 10 romi'ad, tangso sa a patireng tona kitakit. Mahifalat ko Sifo'ay-Konis no Cikiw tona kitakit, orasaka, pangangan han sanoSipanya a sowal to &quot;Ecoador&quot;, pacimil han to &quot;Sifo'ay-Konis no Cikiw a kitakit&quot;. patahtahay ho pawli kona kitakit, sa cingangan ho &quot;Pawli Kitakit&quot;. O syot tatapangan a tokay o Kito , itiraay i 'apilisan no cilamalay-tokos Picin, o takaraw nani tongroh no riyar ira ko 2,850 laya', o sakatosa ko katakaraw i hekal(o sakakaay ko katakaraw o syoto no o Lapas tokay). O Kalapakos-kanatanatal(Islas Galápagos) ira ko 7976 km², 1100 km nani kitakit no Okowato, o imi no nini a sowal o &quot;Kamaro'an no Rarokoh&quot;, caay kao rarokoh aca ko irray itini adihay ho ko masasiromaromaay a kina'orip,masasiwatikay kona pala itini, orasaka, awaay ko nanicowacowaay a 'a'adopen a tayni tona kanatal, o ma'orip itini oyanan to onani to'asan a kinaira, orasak, o pikakinkiwan ni Cars-Lawpo-Taerwon to &quot;Lalengawan no Kina'orip&quot;, maparina' i 1859 miheca, o maamaan to a kina'orip, mafalicay a comahad ko tatirengan sanay, patinako han o tamdaw nani fao mafalic a comahad malatamdaw sanay. O mafafelihay to &quot;o kawas ko misanga'ay to maamaan&quot; sanay a sowal konini. Rikisi Do'edoen kono aniniay a nitilidan miso'edac to mihecaan i'ayaw no 3500 miheca. I salawacan no riyar iraay to ko rakrak sanay a niyaro'. 1463 miheca malocecay no Inka-Hontian Kitakit . Tayni to ko Sipanya a tamdaw i Amirika-Karopaw 'ecoen nangra kona kitakit malopalal tono Sipanya, sanoyanan sato makowan no Sipanya to cisafaw ko cecay so'ot ko mihecaan. I 1809 miheca saka 8 folad saka 10 romi'ad misiiked nani Sipanya patireng to Okowato. I 1822 miheca laheci sato ko pisiiked. 1825 miheca mikapot to Tata'angay-Kolompiya Kapolongan kitakit, nikawrira, i 1830 miheca matekop a malahedaw kona Tata'angay-Kolompiya, itini to a malaheci ko kapisiiked no Okowato kitakit. Yo mapatireng ko kitakit, caay ka pahinaker, o sofitay ato kalotamdaw mala'afas a macacaliw a mikowan tona kitakit kina 19 liyad, itiya to i 1979 miheca o kalotamdaw ko mikowanay misanga' to Tatapangan-Rikec no kitakit, tosa polo' miheca ko pira'oyan tona Tatapangan-Rikec. I 2007 miheca saka 4 folad saka 15 romi'ad midemak to Finawlan-Pitopa. Mipatireng to mamisanga' to Tatapangan-Rikec a lomaocan, misanga' to fa'elohay a atapangan-Rikec no kitakit. 2019 miheca saka 10 folad, palasawaden no sifo ko pipatiyap to kasolin simal mapalowad ko tata'angay a pikangyi mitoker to sifo, pacarcar sato ko sifo malinah nani Kito tayra i sakakaay tokay . Kina'orip O kakarayan itini i,o fa'edetay to romi'ami'ad, macokacok tara tolos nga' sa'emelay ko romi'ad. O kina'orip itini tona kitakita o saka17 ko rayray ipolong no hwkal a kitakit ko kaadihay no masamaanay a kina'orip. Ano o 'ayam aca ko sa'osi ira ko 1,600 ko kasasiiked no 'ayam, ipolong no hekal mahaop ko 15%. Ira ko 16,000 ko kasiiked a kilakilang, ira ho ko 106 kasiiked a milesapay a 'a'adopen, 138 ko ipalaay ato iriyaray ko 'orip a kinaira ato 6,000 kasiiked a 'adipangpang. Saka'orip Isasifo'an ko rayray i &quot;Mamala Cemahaday a Kitakit&quot;(developing coontry) ko Okowato, o kinaira no palapalan ira ko kasolin simal, mifoting, kilakilangan ato Tingki no nanom; o sakakaay a losay ira ko pawli, kafi, kokoya ato hana, talacowa adihay ko kasolinsimal ato kaso no pala, nikawrira, can'o'ot to sapikarkar a dafong, o mangta'ay ho a kasolin simal ko nipasadakan a paliwal, o 'eteng no kitakit nani panokayan no itiraay i roma a kitakit a matayal a salwinawina. I 2000 miheca misanoAmirikaen ko payso, cowa ka pihayi ko finawlan tona demak sa paci'eci a mapalasawad ko malatangay no sifo, nikawrira, mapaci'eci to mafalic ko payso tono Amirka Payso. O tatodang a hana no kitakit o &quot;Kohecalay Syoni Lan a hana&quot;, o lidep no Antis ko tahapinangan 'ayam no kitakit. Tamdaw O dadahal no sera no Okowato kitakit ira ko 283,560 km², o tamdaw i 2019miheca a sa'osi ira ko 17,240,980 ko tamdaw. Nano mikowanan no Sipanya, orasaka, cilamlam to masamaanay ko 'ilang, o cilamlamay to Yoropa a Yincomin o Mitiso hananay mahaop ko 41%, Indian ira ko 34%, kohecalay tamdaw ira ko 15%, o roma sato ira ho ko nani Afrika a kohetingay tamdaw cilamlam to kohecalay a tamdaw. Matiya to o Latin-Amirika a kitakit, Okowato kitakit o cilamlamay tono to'asan a pitooran a Tinsikiw ko pitooran. O no sifo a sowal i, ono Sipanya a sowal, o kalosowal no Indian Yincomin i, o Kiciwa-Sowal . Ona Rona Shimi sanay i, Rona sa i, o &quot; tamdaw&quot;, simi sa i, o &quot; sowal&quot;, o sowal no tamdaw sanay ko imi ona sowal, o nao sowal no Inka-Hontian kitakit, orasaka, o &quot;Inka Sowal&quot; hananay ho a pangangan.</FORM>
    </S>
</TEXT>