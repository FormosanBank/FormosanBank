<?xml version="1.0" ?>
<TEXT id="Wiki_Amis_O_'orip_no_i_tokayay_a_'Amis" xml:lang="pwn" source="Paiwan Wikipedia, article: O_'orip_no_i_tokayay_a_'Amis" copyright="CC BY-SA" citation="O_'orip_no_i_tokayay_a_'Amis. (2024, December 07). In Wikipedia [Paiwan]. https://pwn.wikipedia.org/wiki/O_'orip_no_i_tokayay_a_'Amis" BibTeX_citation="@misc{Wiki_pwn_O_'orip_no_i_tokayay_a_'Amis, title = O_'orip_no_i_tokayay_a_'Amis, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/O_'orip_no_i_tokayay_a_'Amis} }">
    <S id="0">
        <FORM kindOf="original">== O 'orip no i tokayay a 'Amis == O 'Amis hananay a tamdaw , o 'Amis hananay a tamdaw , o matayalay to romi'ami'ad caayay kataraw to cidal ato 'orad , hi yo ho hay yan , micekiw sa i riyar , mikalang i 'alo , lipahak to romi'ami'ad . o kafana'an no nimanima konini a radiw , malamaan ko 'Amis i pisitapangan no pi'ilisinan , caayay katawal no misa'Amisay a romadiw , tadafangcalay a radiw koninian , pakayni i imi nonini a tilid no radiw i , mahapinang to no mita o mafana'ay ko 'Amis a milipahak to 'orip , o misawidangay to piserayan a finacadan , o misa'icelay o malalokay i tayal a tamdaw cangra , tadamahapinang to no mita tonini a tilid no radiw , mansa miliyas i pinaloma'an a niyaro' ko 'Amis i , tayni i pisiyakayan i mahaen aca ko 'orip ato demak no misa'Amisay . I 'enem a polo' ira ko pito a mihecaan ko 'Amis a misitapang a miliyas to pinaloma'an a niyaro' , tayni i 'etip ato i timol a kitakit a misiyakay . o mingataay to adihayay a katayalan a kitakit ko kasa'opuan no 'Amis , o kasa'opuan no 'Amis a kitakit i , mapulong itini i Taypak,i Kilong,i Tawyin,i Tayciw ato i Takaway a kitakit , o misakiliay,o mifutingay,o misamukongay,o misatikingay,o misatinkiay,o patirengay to loma' ato parakatay to ta'angayay a tosiya , taheto o kalihanawan ato kuli kalacemceman ko tayal no 'Amis , o mafana'ay a masa'opu'opu a maro' a ma'orip , o makaciselalselalay ko kasakaput no 'Amis hananay , mansa mapakangangan no finacadan a tamdaw ko 'Amis『o tokay Yincumin』han nangra . Ano hatini i , o 'orip no 'Amis i tokay i , taheto o miesuyay to loma' , o roma i micakayayto to loma' ko aro' nangra , ano mahaen o tudong to o sakatosa a niyaro' nangra ko kamaro'an nangra imatini , nawhan 'awaay to ko 'omah ato loma' ato sera ato mato'asay i niyaro' , kamahaen sa'osi han ko mihecaan i , tolo a polo' ira ko tolo a mihecaan ko piliyasto napaloma'an a niyaro' a tayni i 'etip , toloayto ko rayray no silsil no laloma'an no teloc i tokay , icuwaho ko pakayraan hakiya , pakayni i sici,i sifo,i kicay,i siyakay,i serangawan,i kioyiko,i yosang,i salongoc,i niyahpikowanan , taheto o tasalamaan no pisingkiwan no sici apiw ko 'Amis ato finacadan , sasakaniw han no sifo ko kita , 'araw han ko Linpuying no Yincumincu masafa no Tan ko faloco' nangra , 'awaay to a pasitini i Yincumincu ko paifaloco'an a miliclic a milicay to sakairaaw no Yincumincu . Mahaenay ko kacango'ot no kakelidan no Yincumin , masafa a masafa no Payrang kita , nawhani o rarongocen ko faloco' ato haraten no pulong no misa'Amsay , talipaerawayto ko faloco'no mita saw ? macengawayto ko mata no mita saw?kalamkamento no mita a palowad ko nano tato'asan a fana'a patenak i Taywan.</FORM>
        <FORM kindOf="standard">== O 'orip no i tokayay a 'Amis == O 'Amis hananay a tamdaw , o 'Amis hananay a tamdaw , o matayalay to romi'ami'ad caayay kataraw to cidal ato 'orad , hi yo ho hay yan , micekiw sa i riyar , mikalang i 'alo , lipahak to romi'ami'ad . o kafana'an no nimanima konini a radiw , malamaan ko 'Amis i pisitapangan no pi'ilisinan , caayay katawal no misa'Amisay a romadiw , tadafangcalay a radiw koninian , pakayni i imi nonini a tilid no radiw i , mahapinang to no mita o mafana'ay ko 'Amis a milipahak to 'orip , o misawidangay to piserayan a finacadan , o misa'icelay o malalokay i tayal a tamdaw cangra , tadamahapinang to no mita tonini a tilid no radiw , mansa miliyas i pinaloma'an a niyaro' ko 'Amis i , tayni i pisiyakayan i mahaen aca ko 'orip ato demak no misa'Amisay . I 'enem a polo' ira ko pito a mihecaan ko 'Amis a misitapang a miliyas to pinaloma'an a niyaro' , tayni i 'etip ato i timol a kitakit a misiyakay . o mingataay to adihayay a katayalan a kitakit ko kasa'opoan no 'Amis , o kasa'opoan no 'Amis a kitakit i , mapolong itini i Taypak,i Kilong,i Tawyin,i Tayciw ato i Takaway a kitakit , o misakiliay,o mifotingay,o misamokongay,o misatikingay,o misatinkiay,o patirengay to loma' ato parakatay to ta'angayay a tosiya , taheto o kalihanawan ato koli kalacemceman ko tayal no 'Amis , o mafana'ay a masa'opo'opo a maro' a ma'orip , o makaciselalselalay ko kasakapot no 'Amis hananay , mansa mapakangangan no finacadan a tamdaw ko 'Amis『o tokay Yincomin』han nangra . Ano hatini i , o 'orip no 'Amis i tokay i , taheto o miesoyay to loma' , o roma i micakayayto to loma' ko aro' nangra , ano mahaen o todong to o sakatosa a niyaro' nangra ko kamaro'an nangra imatini , nawhan 'awaay to ko 'omah ato loma' ato sera ato mato'asay i niyaro' , kamahaen sa'osi han ko mihecaan i , tolo a polo' ira ko tolo a mihecaan ko piliyasto napaloma'an a niyaro' a tayni i 'etip , toloayto ko rayray no silsil no laloma'an no teloc i tokay , icowaho ko pakayraan hakiya , pakayni i sici,i sifo,i kicay,i siyakay,i serangawan,i kioyiko,i yosang,i salongoc,i niyahpikowanan , taheto o tasalamaan no pisingkiwan no sici apiw ko 'Amis ato finacadan , sasakaniw han no sifo ko kita , 'araw han ko Linpoying no Yincominco masafa no Tan ko faloco' nangra , 'awaay to a pasitini i Yincominco ko paifaloco'an a miliclic a milicay to sakairaaw no Yincominco . Mahaenay ko kacango'ot no kakelidan no Yincomin , masafa a masafa no Payrang kita , nawhani o rarongocen ko faloco' ato haraten no polong no misa'Amsay , talipaerawayto ko faloco'no mita saw ? macengawayto ko mata no mita saw?kalamkamento no mita a palowad ko nano tato'asan a fana'a patenak i Taywan.</FORM>
    </S>
</TEXT>