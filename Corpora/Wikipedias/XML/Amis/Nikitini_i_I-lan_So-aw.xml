<?xml version="1.0" ?>
<TEXT id="Wiki_Amis_Nikitini_i_I-lan_So-aw" xml:lang="pwn" source="Paiwan Wikipedia, article: Nikitini_i_I-lan_So-aw" copyright="CC BY-SA" citation="Nikitini_i_I-lan_So-aw. (2024, November 18). In Wikipedia [Paiwan]. https://pwn.wikipedia.org/wiki/Nikitini_i_I-lan_So-aw" BibTeX_citation="@misc{Wiki_pwn_Nikitini_i_I-lan_So-aw, title = Nikitini_i_I-lan_So-aw, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Nikitini_i_I-lan_So-aw} }">
    <S id="0">
        <FORM>Nikitini i I lan So aw Nikitini i I lan So aw tahira i Kalingko a la'ed no lalan, nai Cin caw wan ho a mihecaan, o nano kamaro'an noYin co min a pala saka ci'icel a mico'ay to naicuwacuwaay a tamdaw, o nano roray a mipamatangan, malahadhad, liyawen a misapay tahira i kadipongan &quot; sa ira sako lalan i riris no riyal&quot; to malaheciay, sakaira to no So ha wa konglo hananay anini. Satapang ira konini a lalan nai1874 a mihecaan tahira i Cin tong ce 13 a mihecaan, I'ayaw namisatapang tonini micuwat tonini a lalan, o nani Fu cyn lolo tito Ro ta con ko mipatoro'an a mi'owala palalanan to So hawa itiyaay ho. Anini itini i tilid no mikingkiway i, anini ko lalan no so haw kong lo cuwa kahecad ko toris no lalan tono Cin caw a So hawa. Onini a so hwa a lalan misatapang mi'owalan isaka1874 a mihecaan to nani &quot;Cin tong ce13 a mihecaan&quot; malalood macacongis a mala'afas to pala i paridaw&quot; Mo tan siya a demak&quot; ko ka lalengatan nonini a pinangan. Pakayni tonini kalalood a demak i kol i, Cin Sy fu macekid to a misatapang to mitapal to misa'osi to pinangan no Taywa a Yin co min, dekini mipatireng to sarikec a miketon to demak to sakanga'ayw a mi'owal to halalan pasitimol, pasi'amis, pasietip a tolo ko lalan to sakanga'ayw no tala posongay a lalan no Taywan. Pakayni to cecay a lalan todongay to papasi'amis paki So hwa a lalan, ona toris no lalan tomedac pakayra i Su hwa ato Tong aw, Ta nan aw , Ta cwo swey, Ta cing swey, tahira i minato no Kalingko, ci Fu cyn lolo tito Ro ta con ko mikeliday, limaay a fulad ta malaheciay a mi'owal ko halalan, ikol to saromi'ami'ad to miropay to lalan patireng haca to kamaro'an ato pilawcan no sofitay. I Si yin 1890 a mihecaan &quot;Cin kwang si 16 a mihecaan&quot; ciliw min cowan mingayaw I lan a finawlan tahira i Nan aw fan siya, miliyaw ho a miwaray miropay to lalan tayra i So aw do do tahira i Ta nan aw a micuwat to lalan, nikawrira, namihaen i, mahalek to ko pingayaw, miliyas to ko milaocay a sofitay, toyanan toi, awa to ko epoc noya lalan masemot a malalotok. I 'ayaw no kadipongan ho, onini a lalan cuwa kai faloco' no cima:cima a tamdaw. Tahira i Si yin 1908 a mihecaan &quot; i min ce 41 a mihecaan&quot;, o sapacakataw no dipong miropay to lalan nai So aw tahira i Nan aw kalala'edan to halalan no Yin co min a kipitay, toya pasietipay a lalan misolinga'an no Dipong a miropay, palalan han tahira i So aw pafecos tayra i Nan aw tolo ko kalala'ed a masakakahad ko fakeciw&quot;latek 9 ko fakeciw&quot; to halalan no kingpitay, do do patireng to pitoay a palawcan. I Si yin 1914 a mihecaan &quot;Ta cen 3 a mihecaan&quot; o sapingayawaw no dipong to Taroko a finacadan i Kalingkoay, miliyaw haca i Sin cen tahira i minato no Kalingko palalan sa tano kamay han mipi pi ko kikay a miropay to lalan. Deng kini o nai Tan nan aw do do Sin cen to cecay a lalan, o kalalengatan no demak to pingayawan no itiraay a Yin co min, saka toya kadiPongan ho tahanini awaay to ko temoloay pakayra a milenok toya lalan. I saka1914 a mihecaan no Dipong a mingayw to Taloko a finacadan mahalek toi, Sakaira ko&quot; 5 a mihecaan mihalaka to lifan a sarikec&quot; a piketon to kalahecian. Miteka to ko Dipong a micowat to halalan sakatahira i So aw ato Sin cen a faelohay no lalan, pakani &quot; riris no hadhad sapilikec to Yin co min hananay a lalan&quot; o sa'ayaway paka So aw tahira i Kalingko a tomedac ko lalan. Tosa a mihecaan ko kaletlet a mihalaka tonini a demak, mitongal sa o Taywan a cong to fu mitapal tonini a pinangan no fancing to demak i, cuwa kalahemhemen saka misaharaterateng to nga'ay pakaynien i Minato no Kalingko ato I lan patoro' to cacuwaten ko lalan a kayki nga'ay ko demak alatek sa. Saka &quot; oya i tong hay karomakatan a lalan&quot; masaheci i I Si yin 1916 a mihecaan &quot;Ta ceng 5 a mihecaan&quot; miteka to a misatapang micuwat to lalan. Kawrira, o kalalengatan to no 'Amis a finacadan i Kalingko mapatangic to a misakoli maroray ko 'orip. do do tahira i Si yin1925 a mihecaan&quot;Ta ceng 14 a mihecaan&quot; Sepat ko fulad malaheci to ko karomakatan to pasayraay i tong hay, o kaki'edaw nonini a lalan maedeng 119.8 a tori, saka 8 a mihecaan ira ko hanpong tonini a faelohay a lalan. malalitemoh haca toya no i'ayaway no Sin cen ato minato no Kalingko ko lalan, mansa toya tahatenok ko pikowan no Dipong i &quot;malalalan to ko tong hay&quot; itiya ho. Namahalek misanga' to lalan namisatapang itiya ho, cecayay ho ko karomakatan a lalan. I Si yin 1927 a mihecaan &quot; Saw ho 2 a mihecaan&quot; namahalek ko kalalicay, misahareterateng to sapiliyawaw to halalan no tosiya. Saka miteka to miliyaw a misanga'to halalan. Toyanan toi, nga'ay to ira ko pakayraay a lalan tayra i Kalingko, dengan ko mamiongpang to manmaan a dafongan ko nga'ayay parakat, i kafafalic no kasienawan ato kacangrahan hoi, mararid ta'angay ko fali 'akawang ko tapelik no riyal i ngata no Kalingko a riyar, cuwa kanga'ay ko tamina a miraoed pahicera toya minato, saka lasawad sato ko cidafongay to manmaan patefo i minato. O icifa sato awa to ko sapacorok a dafong to manmaan, misaharaterateng to ko Sy fo no Dipong mihari ri a miketon to harateng to tong hay a lalan sapifalican to halalan no tosiya, ano sapifalic tona tayal i wa tolo ho ko mihecaan nga' maraehci demak, o rayray pakayni i katimol do do pasi'amis &quot; So aw, Te ci ri&quot; pakitenok no Ta cwo swey a micomod, misakakahad toya karomakatan a lalan, masa sakakahad sato ko lalan nga'ay to miongpang ko tosiya to manmannan a dafong. I Si yin 1931 a mihecaan&quot;Saw ho 6 a mihecaan&quot; i sakaenem a fulad ko Misafaeloh to a nga'ay to medac ko lalan, so'elinay ano miliyaw a mipalalan wa tahira i Si yin 1932 nga' mihecaan ko tayal, &quot; Saw he 7 a mihecaan&quot; i sakalima a fulad malaheciay ko tayal, o kaki'edaw nona lalan 121.2 tori. Misatapang a mi'owal i, mararid mapowal a mapelal, misanga' tapiden ko namapowalay. Adihay to ko mapalakay to nisa'osian a payci, saka o sa'osi to payaci maroray to nika cango'ot. Saka, i 3 a mihecaan ko tayal maosoy to tahira sato 5 a mihecaan nga' malaheciay to ko tayal. Do do tonini a demak, pakayni i cing soy tona cecay dato ko pasa'icel o tadakada'atan to a tayalen, o ngapangapadan, awaay ko katomirengan no maomahay, tano saso'ot han no maomahay ko mipalit ko tatelecan no tiring, nani kafekang no lotok pasilaeno, matating haca i fatad no ngapad, o citafaay a malad ko sapiofang, to sakanga'ayaw a pacocok to pakotang, mikayat to lalan no pakotang tara lotok, helek to miparo to pakotang tomtomen to a milikat ko lalan no pakotang to sakafetas ma'owal. Ano maosoy ho ko kapilaliw i, o tatahatefo no mapelalay matefaday a fakeloh, mapi pi to a mapatay, 52 ay to ko tamdaw to mapi piay no matefaday a fakeloh, ikol tonini a demak awaay ko maan a sapadahof to mapatayay a tamdaw. Toyanan toi, anini sato tona ma'araway a lalan no tosiya masapikepiked a masa'iko'ikong. Pakayni tonini a lala o 'Amis a finacadan ko saci'icelay a micowatay to sakanga'ay nonini a lalan tahanini. Pi'arawan to lakaw 1998 : . 2008 : . 2001 : : .</FORM>
    </S>
</TEXT>
