<?xml version="1.0" ?>
<TEXT id="Wiki_Amis_Rao_Pite_siuni" xml:lang="ami" source="Amis Wikipedia, article: Rao_Pite_siuni" copyright="CC BY-SA" citation="Rao_Pite_siuni. (2025, May 05). In Wikipedia [Amis]. https://ami.wikipedia.org/wiki/Rao_Pite_siuni" BibTeX_citation="@misc{Wiki_ami_Rao_Pite_siuni, title = Rao_Pite_siuni, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Rao_Pite_siuni} }">
    <S id="0">
        <FORM kindOf="original">== Rao Pite siuni == Rao Pite siwni (Sr.M.Christine Lauber,CSC,1936-) Switzerland a tamdaw, misawad mitilid i Fribourg kangkofo pitilidan no Switzerland, 1963 miheca maocor no Payleng wayfang dintokay a tayni i Taywan, itira i Tadamaanay ciwcika Sida'itay siwnihuy a patadoay. Rao Pite, Switzerland a tamdaw, masofoc i 1936 miheca, misawad mitilid i Fribourg kangkofo pitilidan no Switzerland, 28 ko mihecaan maocor no Payleng wayfang dintokay a tayni i Posong, itira i Suli Posong isingan pitokadan padamaay tayal, nanoya minanam to sowal no Holam, ikor no 3 miheca malinah tayra i Taytong Kuansan Tadamaanay ciwcika padipotan, ta tayra cingra i padipotay padamaay tayal i kasa niyaro' no yincumin, marakat ko Singko, Sangwu, Senyong a niyaro', ikor no 8 miheca malinah tayra i adamaanay ciwcika padipotan midipot to makedetay ko pona', malitosaay ko adada no tiring, caayay to kadademak adadaay tamdaw. to mihecahecaan pakayni i ciadaday to faloco' tamdaw, saan misawad to pidipot to tayal, nika, ci Rao Pite siuni oyaan to ko pipatado ningra to dademaken, mipadang to roma a tayal no siuni. Tala lotok tala riyar, caay pahanhan ko rakat. 'Ayaw no 30 miheca, awaay ho ko makoracay nanom i niyaro' no yincumin, miliso' to adadaay, romakat to limaay enemay widi , nai tokos tangasa cinanomay, o malitosaay 'orip ningra, itiniay i sawalian no Taywan ko pisacikacikayan a romakak. Itini i kasa la'ed no Posong ato Kalingko a lotokay, enaray to niyaro', o Tadamaanay ciwcika padipotan matiya o itiraay i Switzerland ko saniyaro' no Kuansan. Mapateli ko caayay ka nga'ay ko kadademak a malitosaay ko tireng, talafalalay madoka', masokedetay ko pono' adadaay. O nika tayraan miraod, manengneng ci Rao Pite siuni to pidipot ningra to adadaay tada o pacekilan nengnengen, o demak ningra awaay a manengneng ko o nano isingan pacakat to tireng ko nilayapay to kompay a tamdaw, oya itiraay i papotal no pidipotan nanay ko nidemakan a micikeroh to adadaay, rahodayen ko pidemak to pipatado. Masamaamaanay to ko adada no adadaay, mananam to ci Rao Pite siuni. Nai 28 ko mihacaan ningra, maocor a tayni i Taywan, o tayal ni Rao Pite siuni i niyaro' no yincumin i Posong to mata'elifay ko 30 miheca. Kaitira ningra i Kuansan pidipotan, o inakaay a saniyaro', nika, itira o caayay ho ko nga'ayay ko lalan a rakaten itiya, o Kuansan, o kaitiraan no katayalan ni Rao Pite siuni ko riraan, halo Sinko, Sangwu, Senyong a niyaro' no yincumin, o nano nirakatan to ningra. Kasacoecoed no Posong itiya, ira:ay ho manengneng to ko tireng ni Rao Pite siuni, tamdaw no niyaro' pasowal to &quot;Ira to ci Rao Pite siuni, ira to ci Rao Pite siuni.&quot; saan, salipahak sa ko masafelengay tamdaw a mihamham cingraan. &quot;Saheto o iloma'ananay ko pidipot a tayal itiya.&quot; saan ci Rao Pite siuni, onini ko nihaenan, ano tata'ak ko orad to fali, talalotok aca, mipadang to caayay ka sikol no syakay a adadaay. Pipatado ni Rao Pite siuni to i lotokay ira ko 14 mihecaan i, maocor haca no kafafaw tayra i pasawali Singko Tingsokiw pamamaay. Saheto o mifotingay pakoyocay ko 'orip no itiraay tamdaw, saheto o mafasalay ko tireng, awaay ko 'icel, 'aloman ko ciadadaay to no fala'; nika awaay ko matatodongay a ising itira, ci Rao Pite siuni mararid misacikacikay, misatikotiko to pidama to adadaay. 15 ko mihecaan ni Rao Pite siuni itira i Sanwu pisimawan a tayal, o midipotay to masokedetay ko pona' a kaemangay, o kapot ni Rao Pite siuni ci Rao peicen siuni. Malahakelong tatosa mililiw to adadaay loma', mingitangit to loma' mihayda patayra i pidipotan miyatyat to tatirengan. Caay ka hakowa ko kihi no kiwkay, caay ka edeng ko sapi'aca to saka dademak to sapiyatyat a kikay, no kamayan sa ko pidemak, nanoyaan sa ira ko fana' a mipatado to adadaay. Itira i Sanwo a romi'ad, talacowa ira ko patihi no salikaka, nika awaay ko kanga'ayan, toya mihecaan ni Rao peicen siuni a miliso' to adadaay, matolo' cingra masetol no tosiya, mapatayra i ising no Switzerland, o tosaay tamdaw a tayal i teked han to ni Rao Pite siuni; tangasa i pipatikoan tayra i Kuansan midipot to malitosaay ko tireng a adadaay. &quot;Kaemang ho, misetek to saka lasiunian ko tireng, pasowal ko ina ako, saka lasiunian ko niyah i, kao nga'ayay ko kala tamdaw.&quot; saan, oninian ko nisafaloco'an ni Rao Pite siuni &quot;icowa ko mangalayay tokowan, itira kako.&quot; Sanay a nisafacoan, matiniay, nao mateli'ay ko fokes ato tatirengan itiya, tangasa kaawaayan to no 'icel, nika kapaseka'an i, o mama hacecay to malowan ko Padaka a siuni, oya tadancaay adadaay no yincumin, o cima sato ko mamidotoc tonini a tayal? Rao Pite siuni (Sr.M.Christine Lauber,CSC) pakalayap to saka 7 lekad to isingan pacakat a kompay a sapakaolah.饒培德修女(Sr.M.Christine Lauber,CSC) 獲第7屆醫療奉獻獎</FORM>
        <FORM kindOf="standard">== Rao Pite sioni == Rao Pite siwni (Sr.M.Christine Laober,CSC,1936-) Switzerland a tamdaw, misawad mitilid i Friboorg kangkofo pitilidan no Switzerland, 1963 miheca maocor no Payleng wayfang dintokay a tayni i Taywan, itira i Tadamaanay ciwcika Sida'itay siwnihoy a patadoay. Rao Pite, Switzerland a tamdaw, masofoc i 1936 miheca, misawad mitilid i Friboorg kangkofo pitilidan no Switzerland, 28 ko mihecaan maocor no Payleng wayfang dintokay a tayni i Posong, itira i Soli Posong isingan pitokadan padamaay tayal, nanoya minanam to sowal no Holam, ikor no 3 miheca malinah tayra i Taytong Koansan Tadamaanay ciwcika padipotan, ta tayra cingra i padipotay padamaay tayal i kasa niyaro' no yincomin, marakat ko Singko, Sangwo, Senyong a niyaro', ikor no 8 miheca malinah tayra i adamaanay ciwcika padipotan midipot to makedetay ko pona', malitosaay ko adada no tiring, caayay to kadademak adadaay tamdaw. to mihecahecaan pakayni i ciadaday to faloco' tamdaw, saan misawad to pidipot to tayal, nika, ci Rao Pite sioni oyaan to ko pipatado ningra to dademaken, mipadang to roma a tayal no sioni. Tala lotok tala riyar, caay pahanhan ko rakat. 'Ayaw no 30 miheca, awaay ho ko makoracay nanom i niyaro' no yincomin, miliso' to adadaay, romakat to limaay enemay widi , nai tokos tangasa cinanomay, o malitosaay 'orip ningra, itiniay i sawalian no Taywan ko pisacikacikayan a romakak. Itini i kasa la'ed no Posong ato Kalingko a lotokay, enaray to niyaro', o Tadamaanay ciwcika padipotan matiya o itiraay i Switzerland ko saniyaro' no Koansan. Mapateli ko caayay ka nga'ay ko kadademak a malitosaay ko tireng, talafalalay madoka', masokedetay ko pono' adadaay. O nika tayraan miraod, manengneng ci Rao Pite sioni to pidipot ningra to adadaay tada o pacekilan nengnengen, o demak ningra awaay a manengneng ko o nano isingan pacakat to tireng ko nilayapay to kompay a tamdaw, oya itiraay i papotal no pidipotan nanay ko nidemakan a micikeroh to adadaay, rahodayen ko pidemak to pipatado. Masamaamaanay to ko adada no adadaay, mananam to ci Rao Pite sioni. Nai 28 ko mihacaan ningra, maocor a tayni i Taywan, o tayal ni Rao Pite sioni i niyaro' no yincomin i Posong to mata'elifay ko 30 miheca. Kaitira ningra i Koansan pidipotan, o inakaay a saniyaro', nika, itira o caayay ho ko nga'ayay ko lalan a rakaten itiya, o Koansan, o kaitiraan no katayalan ni Rao Pite sioni ko riraan, halo Sinko, Sangwo, Senyong a niyaro' no yincomin, o nano nirakatan to ningra. Kasacoecoed no Posong itiya, ira:ay ho manengneng to ko tireng ni Rao Pite sioni, tamdaw no niyaro' pasowal to &quot;Ira to ci Rao Pite sioni, ira to ci Rao Pite sioni.&quot; saan, salipahak sa ko masafelengay tamdaw a mihamham cingraan. &quot;Saheto o iloma'ananay ko pidipot a tayal itiya.&quot; saan ci Rao Pite sioni, onini ko nihaenan, ano tata'ak ko orad to fali, talalotok aca, mipadang to caayay ka sikol no syakay a adadaay. Pipatado ni Rao Pite sioni to i lotokay ira ko 14 mihecaan i, maocor haca no kafafaw tayra i pasawali Singko Tingsokiw pamamaay. Saheto o mifotingay pakoyocay ko 'orip no itiraay tamdaw, saheto o mafasalay ko tireng, awaay ko 'icel, 'aloman ko ciadadaay to no fala'; nika awaay ko matatodongay a ising itira, ci Rao Pite sioni mararid misacikacikay, misatikotiko to pidama to adadaay. 15 ko mihecaan ni Rao Pite sioni itira i Sanwo pisimawan a tayal, o midipotay to masokedetay ko pona' a kaemangay, o kapot ni Rao Pite sioni ci Rao peicen sioni. Malahakelong tatosa mililiw to adadaay loma', mingitangit to loma' mihayda patayra i pidipotan miyatyat to tatirengan. Caay ka hakowa ko kihi no kiwkay, caay ka edeng ko sapi'aca to saka dademak to sapiyatyat a kikay, no kamayan sa ko pidemak, nanoyaan sa ira ko fana' a mipatado to adadaay. Itira i Sanwo a romi'ad, talacowa ira ko patihi no salikaka, nika awaay ko kanga'ayan, toya mihecaan ni Rao peicen sioni a miliso' to adadaay, matolo' cingra masetol no tosiya, mapatayra i ising no Switzerland, o tosaay tamdaw a tayal i teked han to ni Rao Pite sioni; tangasa i pipatikoan tayra i Koansan midipot to malitosaay ko tireng a adadaay. &quot;Kaemang ho, misetek to saka lasionian ko tireng, pasowal ko ina ako, saka lasionian ko niyah i, kao nga'ayay ko kala tamdaw.&quot; saan, oninian ko nisafaloco'an ni Rao Pite sioni &quot;icowa ko mangalayay tokowan, itira kako.&quot; Sanay a nisafacoan, matiniay, nao mateli'ay ko fokes ato tatirengan itiya, tangasa kaawaayan to no 'icel, nika kapaseka'an i, o mama hacecay to malowan ko Padaka a sioni, oya tadancaay adadaay no yincomin, o cima sato ko mamidotoc tonini a tayal? Rao Pite sioni (Sr.M.Christine Laober,CSC) pakalayap to saka 7 lekad to isingan pacakat a kompay a sapakaolah.饒培德修女(Sr.M.Christine Laober,CSC) 獲第7屆醫療奉獻獎</FORM>
    </S>
</TEXT>