<?xml version="1.0" ?>
<TEXT id="Wiki_Amis_Fakong" xml:lang="pwn" source="" copyright="" citation="" BibTeX_citation="">
    <S id="0">
        <FORM> Fakong ( : 'Amis a sowal:Fakong;Kafalang a sowal :Bakung;Sakizaya a sowal:Bakung) O itiraay i sawalian no Kalinko kowan, o dengan onini ko misi'ayaway to riyar i sakawalian Lilis no Riyar Lotok a etal, o iraayay kona kamaro'an orasaka manikaway to saka'orip, o pala sa itini macingcing no riyar, orasaka nornor sato a mafaraw misatokay ko tamdaw, cowa to ka paka lima patek ko maro'ay itini a tamdaw. O maro'ay itini a tamdaw a yincumincu o sakakaay o 'Amis a finacadan, ira kono to'asan ho a so'elinay a ponka a niyaro', o cinganganay o Fakong niyaro' ato Makotaay niyaro', i 2014 miheca matoro' kona tosa a niyaro' o Dafong no Ponka no Kalinko kowan. oroma sato i, o Sinsiya niyaro' no Kafalan ato Karoroan niyaro' no Sakizaya finacadan. O sakakaay saka'orip o mifotingay ato liomah, nikawrira, tona pinapina mihecaan misa'icel a micokeroh to Pisalamaan Tayal. O ngangan no Fakong Oya Fakong a niyaro', saca yo i niyaro' ho 'adihay ko fakong hananay a talod itini. i 'ayaw ho, adihay ko 'a'adopen i tokos. Misafakong ko finawlan i omomahan a pangangan. ira ko pakayni itini 'ayaway, o saka'ayaway a tini mipaloma' ko Madawdaw a finawlan. Ona niyaro' o Olaw hananay a pangangan (sowal no holam ) Wolosiya (imatiniay: Olawa niyaro' )a pangcah ko sa'alomanay. o nika pikilim to saka'orip saka mafolaw talawali a ma'orip sa ko sowal. Ira to ko X n she ato Cikasowan a masaPangcah a tayni. to pakayniay itini i demek no i Fkong, o sowal s a cecay, caay ka lacodad. Rikisi O nanoto'asan a ngangan ko &quot;Fakong&quot;, ilaloma' no Fakong adihay ko niyaro' a mapatireng no yincumin a tamdaw, nani timol pasi'amis ira ko Dafdaf niyaro', La'eno niyaro', Makotaay niyaro', Fakong niyaro',Sinsiya niyaro' ato Karoroan niyaro'.i 1909 miheca yo mapatireng ko Kalinko kowan mapatko ko Fakong tayra i Makotaay niyaro',o Kalinko kowan ko mikowanay, Makotaay Etal ira ko siwa a niyaro'. 1916 miheca, o ngangan no Makotaay Etal mafalic to Fakong Etal, 1920 miheca ona Fakong Etal mafalic ho to &quot; Sinsiya Etal&quot;. 1937 miheca ona Sinsiya Etal mafalic to &quot; Sinsiya niyaro' &quot;, o Folin Etal no Kalinko kowan ko mikowanay. Tahira to i 1945 miheca saka 12 folad, Sinsiya niyaro mafalic to &quot; Sinsiya siyang&quot;, tangsol sa o Kalinko kowan ko mikowanay, itiya to i 1946 miheca, oya Sinsiya siyang mafalic to aniniay a ngangan to &quot;Fongpin siyang&quot;. Sieci O faco no kofa O kofa no Fakong ko sakakaay a citodongay to demak no polong no Fakong, pakitinien i faco no Conghuwa minko ono etal a niyah pikowan a citodongay sakowan, patokeded han o matayal to nipatorodan no kalinko kowan ato no Sakakaay Sifo, o mitomadaway a skowan o Kinsifo no Kalinko. O tapang no kofa o nisinkiwan no polong a finawlan no Fakong, sepat miheca ko katayalan, manga'ay to a paradid ano miliyaw pakaala to sinkiw to kinacecay.ilaloma' no kofa ira ko mipatirengan a sakadademak a kayki, o sakakaay misetekay to hadademaken a sakowan, i la'eno no tapang no kofa ira ko sepat a ka ato tosa ko si enem ko ilalomaay no kofa katayalan, i papotal ira ho ko tolo makakafitay a sakowan, polongen siwa ko cotodongay to hatayal. O kalomaocan no taypiyaw no Fakong o sakakaay nisafaloco'ay sakowan no finawlan,mapaocor ko taypiyaw misanga' to rikec ato mitomadaw to tayal no kofa.Sepat miheca ko katayalan no taypiyaw, manga'ay a pararid ano miliyaw pakaala to sinkiw.O polong no taypiyaw patipoay ko tamdaw, o sakilac i, itiraay i sakacecay a etal pisinkiwan cecay ko taypiyaw, i sakatosa etal a pisinkiwan a Dafdafay Yincumin ira ko enem ko tamdaw. O kakeridan ato sadama kakeridan no pikaykian no taypiyaw ona patitoay taypiyaw ko alamitopaay misinkiw. o tapang no kofa no Fakong Sakilac no etal o polong a niyaro' no Fakong ira ko 19 ko niyaro', o etal no cotatodongay no niyaro' ira ko 5 a etal: 1.Kaloloan niyaro' : o itiraay i saka'amisan no Fakong no Kalinko kowan,misi'ayaway to Taypin yang riyar , isaka'etipo Lilis no Riyar a Lotok, i salawacan no Kaloloan 'alo ko paniyaro'an. Kaluluan Dagumu Culiw 2.Paterungan niyaro :o itiraay i sifo no saka'amisan no Fakong no Kalinko kowan,misi'ayaway to Taypin yang riyar , isaka'etipo Lilis no Riyar a Lotok, i salawacan no Tafokan 'alo ko paniyaro'an. Dipid Paterungan Malaloong 3.Fakong niyaro :o itiraay i sifo no Fakong no Kalinko kowan,misi'ayaway to Taypin yang riyar , isaka'etipo Lilis no Riyar a Lotok, i salawacan no Fakong 'alo ko paniyaro'an. Fakong Tingalaw Haciliwan Kodic 4.Makotaay niyaro' :o itiraay i satimolan no Fakong no Kalinko kowan,misi'ayaway to Taypin yang riyar , isaka'etipo Lilis no Riyar a Lotok, i salawacan no Tarawadaw ko paniyaro'an. Morito Makotaay La'eno 5.Cawi' niyaro' :o itiraay i sakatimolan no Fakong no Kalinko kowan,misi'ayaway to Taypin yang riyar , isaka'etipo Lilis no Riyar a Lotok, i salawacan no Tafokan 'alo ko paniyaro'an. Ticilan Cawi Tafugancaho ko cicu Kaitiraan Kaitiraan ato faco no sera O itiraay i sawalian no Kalinko kowan, o dengan onini ko misi'ayaway to Taypin yang riyar i sakawalian Lilis no Riyar Lotok a etal, malala'ed tona lotok ato Cingaroan, Tafalong, Kohkoh, ato Posko, isakatimolan madado'edo ato Kakacawan no Posong kowan, isaka'amisan madado'edo ato Kotofoki a etal. o 'edef no Fakong itiraay i sakawalian no Lilis no Riyar Lotok, o to'edaw no lilis no riyar ira ko pinapina a kilo (km), o tafotafokan a lilis no riyar cowa ka hakowa, o roma sahetoaay a rakarakaan. o nikowanan no Fokong ira ko 162 km2, ilaloma' nonini i, ira ko 7.8 o nipamatangan no tamdaw, o roma sato i, sahetoay o kitakita a pala, no sanlinka, 'alo'aloan ato lawacay no riyar a sera. O kasiikedan no niyaro' O kaitiraan no Fakong , i kawili no 'alo ato Cilangasan ko pisaopoan naira. o satakaraway a tokos no pasiwali koya Cilangasan. itini i ira ko talo'an no niyaro' ,to laday to romi'ad, i talo'an ko mato'asay matayal to tatayalen no tireng, mato misanga' to kopid hatapes, miwikwik misanga' to sakatayal a lalosidan. caay to kalecad ko 'orip no aniniay a tamdaw ato i 'ayaway. ira ko 'eto a patiyaman (sowal mo holam o 7 11 hananay) i tatihi no katatalaan no paso. O Lalood i Cepo' ato nikalopisak no tamdaw I 1877 mihecaan ira a tayni ko nani Congkoay a Cinpin mi'wco to pala no 'Amis, mipalakoli heca to finawlan no 'Amis tayra i Folalacay micoro' to dafong no sofitay no Cinpin. oya maro'ay i niyaro' a niocoran no Manci ci Tangayhay tatolo ko fafahi ningra mikarona ho to fafahiyan no niyaro' mi'afas to fafahiyan no kapah. Orasaka macekil ko kalalood no 'Amis ato sofitay no Cinpin.kinatolo ko kasariyariyad a malalood cowa ka pakalowid ko sofitay no Cinpin to kapah no 'Amis, saikoray to mitahidang to ko tapang no sofitay no Cinpin to 'alomanay a sofitay nani Kilong, nani Takaw malalitemoh i Folalacay. Pasi'amis sato a tayra i riyar no Cepo' pasiniyaro' to a mikowang to salifong paradid to pito romi'ad. nikawrira, caay ho kalowid 'Amis. Pacalcal milimek tayra i Cilangasan. Latek ira ko cecay a mihecaan, ciherateng to ko Cinpin to sapisa'efitaw to 'Amis, ira to ko sowal no Cinpin, lawidang sato kita cato kalalood saan. Tada ma'ecel ko faloco' no 'Amis a tamdaw toor saan to sowal no Cinpin, papicoro'aen ho tayra i Folalacay to felac ato dafong no sofitay, patatiko tayra i cawi' ira: to nipataheka no sofitay no Cinpin, o roray ato cahiw tangsol sa a micomd i polol no Cinpin i dafdaf, cini'epahan to i, pala'idef han no sofitay koya polol a mitodoh a pasilaloma' mikowang, oya kapah no 'Amis ira 165 ko tamdaw, cecay to ko 'osaw ci Tomon, saheto mahadefek mapatay. Oninian a lalood mangodoen to ko payrang, orasaka cowa ko pahadaken i papotal, oninian to ko saka ca kafana' ko teloc no 'Amis ato wawa no payran.Ciharateng sato ko teloc no Makotaay niyaro o Cikatopay ngasaw ci Safulo mililiw to finawlan a pasifana' tonini tata'angay a demak no 'Amis to sapidipotaw to sera, finawlan ato rayray no to'as kona Lalood, ira ko kaci'icel no to'as no mita a mipa'ading titanan sa ira kita anini, o payrang ko milengatay tona lalood cowa ko 'Amis a tamdaw ko milooday to Kuwaping. ira to a mapacicel ko faloco' no 'alomanay cowa ko sasawaden a miharateng konini a tadamaanay demak sato ko 'alomanay. Orasaka, i 1996 miheca misahalaka ci Safulo midemak to piharateng to mapatayay a liteng no mita, patireng han ni Asoy i aikor no loma' ningra ko tata'angay a 'ongcoy todongay piharateng tona mapatayan,ira ko nanicowacowaay a tamdaw mikapot tona sa'ayaway a piharatengan saopo i Cawi'. Tona lalood maforaw to ko finawlan pasi'amis, pasi'etip, pasitimol sato a maliposak.I 1998 miheca mapatireng ko piharatengan a 'otoc i lawac no pitilidan no Cawi. Do'edoen ko Kalinko kowa a citodongay tono finawlan a sa'osi to tamdaw, i 2022 miheca ira ko 17,000 ko parod, latek ira ko 4300 ko tamdaw, itini i Kalinko Kowan o sasafaay ko tamdaw a etal. i laloma' no Fakong o sasafaay ko tamdaw o Karoroan niyaro' dengan 416 ko tamdaw, o sakakaay ko tamdaw o Fajong niyaro' ira ko 1,753 ko tamdaw. O tamdaw no Fakong sa'alomanay ko tamdaw a mihecaan itiraay i 1966 miheca, tangasa i 14,600 ko tamdaw, nano yanan nornor sa ko tamdaw mafaraw misatokay. I 2018 miheca a sinkiw to tapang no Fakong a kofa, ira ko masa'adingoay ko sa'osi a tamdaw, orasaka 'aloman a nengengen toya mihecaan. Itiniay i no Hualien ko Fakong a niyaro', 443 ko sa'osi no parod no loma', 1,193 ko sa'osi no tamdaw. 69 ko ka'aloman no Yincomin, polong han i, 821 ko tamdaw; o roma sato i, 31 ko ka'aloman no roma a finacadan, polong han i, 372 ko tamdaw. O pa sin to no ka'aloman no tamdaw no kasafinacadan i, ko Amis64 , Tayal1 , Puyuma1 , Kebalan1 , roma2 . Sowal O niyaro'ay sowal ira ko sowal no 'Amis, sowal no Kafalan ato sowal no Sakizaya. O finacadan no Yincomin Itini i nowalian a lotok, mililis to riyar, mihifalat to Kalingko na itira i Fakong talatimol tangasa i Madawdaw, saka pasawali 'Amis Pangcah hananay. o pasawalian a 'Amis han, o sa'alomanay a finacadan no Yincomin i Taywan. Caay ka cango'ot kita to saka 'orip ato kakaenen i Fakong. o niyaro' iraay to Fakong a niyaro', Tafugan a niyaro', Malaloong niyaro', Culiu a niyaro', Tida'an a niyaro', Haciliwan a niyaro', La'eno a niyaro', Makotaay a niyaro' , Cawi a niyaro' ato Tingalaw a niyaro, polo' a niyaro' ko kasaniyaro'aro' i Fengpin syang. o na niyaro' a ma'emin i, caayay kalalecad ko rayray no lalengawan, o rakat no kafolaw, o taliyok no paniyaro'an ato kasasiroma no saka'orip, caayay kalecad ko ngarngar no ponka. O pitooran no finawlan O pitooran no finawlan no Malaloong i, ira ko tosa a kyokay itini, o Tingsikiw ato kirisito kiw. itini i ira ko pito'oran ngara, pakayni sa'opo no kiyokay, malosakarikec ato sakacakat no 'orip no Yincomin. mamaan ca ko demak no sapitolon to niyaro'. O pitilidan Congsiye o nipatirengan no Kalinko kowan a Congsiye no Fakong Ka'emangay a pitilidan nipatirengan no Kalinko kowan a pitilidan no ka'emangay no Paterungan nipatirengan no Kalinko kowan a pitilidan no ka'emangay no Fakong o mitanamay pitilidan no Cilangasan. nipatirengan no Kalinko kowan a pitilidan no ka'emangay no La'eno nipatirengan no Kalinko kowan a pitilidan no ka'emangay no Cawi' </FORM>
    </S>
</TEXT>
