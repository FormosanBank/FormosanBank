<TEXT id="Wiki_Amis_Kau-san-cu" xml:lang="pwn" source="" copyright="" citation="" BibTeX_citation="">
    <S id="0">
        <FORM>Kau san cu O maan a sowalan ko Kau san cu (kuwaping a sowal: ) hananay a sowal? Cima ko sasowalen toya Kau san cu hananay hakiya? Maoratay kita a maemin toya sowal. Caay ko nga'ayay a sowal kora sowal no Kwaping, o cecay no misepenay, milikafay, misa kakinihay, milokesay to tamdaw haca a sowal korira a tengilen. Itini i Taywan, awaay ko somowalay no kaloPangcah to nika o kami a saan. O nitoro'ay to tao koya a saanay a sowal. Ano cima kiso ano han no tao a milicay ko Pangcah? Pasowal sa a paca'of haw i, o ngangan no tireng aca ko malo sapaca'of. Ano o maan ko no miso a finacadan ano saan ko licay haw i, o ca'of i, o Pangcah ano ca i, o Tao, o Iwatan, o Taloko saan ko paca'of, awaayho ko katengilan to o kako saanay a sapaca'of. Naicowaay a masadak a sowal konini hakiya, oya sowa to ato saanay haw i, o matiniay, o haw i, o no Holam kwaping a sowal, han naira ko Pangcah no Taywan. Itni i Congko a kanatal haw i, o nanaman naira a somowal to a saan ko pangangan to Pangcah no Taywan. Ato o roma sato, oya hananay a sowal i, o no Ripon a sowal. O pangangan no Ripon tonini a kitakit no Taywan. Ta o tamdaw nonini a Taywan haw i, o (takasakocok)han no Ripon a pangangan. O Takasako han no Ripon ko Taywan, nawhani, o Pangcah ko sa'ayaway a maro' a midefong tonini a sano papahay no tamako a Taywan. Ato o so'linay o Pangcah ko tadafinawlan no Taywan, awaay ko kahinapecan tonini a sowal. Ma deng 14 ko kasasi roma no finacadan, o roma ko caciyaw, o roma ko 'orip, o roma ko ladiaw ato kero. O komod no nikalecad no pinangan no Taywan a Pangcah haw i, mararingiay to no itiraay i Notimolan a kasakitakit, malecad ko laleko no tireng, ano caicaiho ka lecad ko sowal haw i, mato malecaday ko faloco', ano malalitemoh haw i, tangsol sa a makakafana', alatek, o nika malecaday ko kasadakan no pona. Pi'arawan to lakaw . (2011). Wikipedia 2011 . .</FORM>
    </S>
</TEXT>
