<?xml version="1.0" ?>
<TEXT id="Wiki_Amis_Taywan_midipotay_to_taliyok_a_lekatep" xml:lang="pwn" source="" copyright="" citation="" BibTeX_citation="">
    <S id="0">
        <FORM> Taywan midipotay to taliyok a lekatep Taywan midipotay to taliyok a lekatep (Inkiris: Taiwan Environmental Protection Union TEPU), polong no ngangan rekadan hocing Taywan midipotay to taliyok a lekatep, rahodayay ngangan Taywan midipotay to taliyok a lekatep ano eca lekatep, o caayay pilipayso a midipotay to taliyok no Taywan a lekatep, nai 1987 miheca 11 folad a patireng i naikoran no pisedal no ka'edesan no Taywan, to hatiniay midemakay to pifelih to kapolongan a makari'angay, pidipotay to taliyok a onto, mifelih to heneng onto ato liyokan a kiwiko. O nia sakapot tangasa i 2008 mihecaan ira ko 13 a laisal no yofayof, i 1987 mihecaan tona patireng ira ko mikingkiway a wiyinhuy pilicayan ato mikingkiway a tayal. Pakayni i patateko to kasaniyaro' a matayalay to pidipot to taliyok a kasakapot, o matanengay a hakasi no daykako, patenak to to sapidipot to taliyok a dademaken, nai kasaniyaro a pico'ay pasayra i matanengay to taliyok a rikec ko picekeroh ato pikantok. Tatokeran a todong. 1.O taliyok a salongoc o nano todongan no tamdaw a salongoc, caay ko kalaliacaan ano eca o pipalasawad; o cacitodong ko finawlan to sapidopot to taliyok a ka'oripan, manga'ay miliyang to misatatiihay to taliyok a sarikec ano eca o halaka, itiya ira ko salongoc miketon ato mikantok to salalomaan no syako a patireng micowat. 2. O tamdaw miingiray to tataparan a taliyok a ma'orip; tataparan a kinaira o mamidaoc a mihadoy, o tamdaw ato tataparan o masasinga'ayay ko masasitadiec a mido'edoo to no syakay, kicay, kaki a macowat pidotocan, nihosyo to pipahapinang to ka'orip no tamdaw. 3.O caconohen no tamdamdaw ko pidipot to taliyokan, caay ka citodong ko kitakit, finacadan, pakayraan ato kasarekarekad a la'isal. O sida'itay ho to taliyok a teked ano eca lekapot, o mamisarocod midipot to mapolongay a patosokan sakapot a midipoh. 4.O Taywan midipotay to taliyok a lekatep o cecay a &quot;risrisay, fanaan, patangsolay&quot; a sakapot, nai pipatireng tahanini midotoc misa'icel micekeroh to pidipot to taliyok a onto, pahalhal a pasafaloco' madipot ko paraparatan no taliyok no Taywan, malowan ko kakadit ato kapeleng no taliyok, patireng to caayay ko heneng a laloma'an ko Taywan, saka ira no rihaday 'orip, someletay, nongkiay, macakatay ko 'orip a serareci midepoc ko ka'oripan a taliyok. Patomiker a dademak ato tayal Taywan midipotay to taliyok a lekatep a mitangican lima'ay a sowal: : 1. Mifelih to heneng a onto, nai 1988 mihecaan micikeroh to pifelih to heneng a onto, tangasa 2001 miheca to mihecahecaan latek midemak to polong no kitakit mifelih to heneng a romakat. 2. Micikeroh to sapifelih to kari'ang ato madipot ko paraparatan no taliyok a onto, miliyang to padadahal ato pipatireng a palafokelohay a katayalan, micoracor to &quot;Cilan fahedil koyin no kitakit&quot;, mikihatiya midemak to &quot;polong no kitakit NGOs taliyok a lomaoc&quot;, misarocod mianinil to temeran a sakadoka', kafafalifalic no romi'ad, picowat to sera a kadademakan. 3.O picikeroh to kakingkiwen a rarekoen ato pipatireng, pakayni to taliyokan a dadepocen ato kasarareko, rikec, paecasan midemak to pikingkiw pasaheci, ato midemak to kasasowalan, paratohan, paainian pasadak to pa'eses, micikeroh to papatirengen. 4.Mikiwiko a misinting ato nisafaloco'an patenak, midemak to lekatep mitiliday no daykako ato taliyok no katayalan, patilid i sinponan mirina' to tilid ato hong, misyasing, sapisinting to kafana'en sapidipot to taliyok. 5.Macacawna' ato matatahic no midipotay to taliyok a kasakitakit, macacorok midemak to &quot; awaayay ko heneng no Asiya a kasasowalan&quot;, midemak to &quot;Taywan Dipong finawlan syakay kasasowalan&quot;, miocor to mikihatiya to no kasakitakit tadamanay taliyok a lomaocan. Palowad to taliyok solongoc i kimpo Taywan midipotay to taliyok a lekatep nai 1990 mihecaan miteka misarocod to nisafaloco'an aliyok solongoc i kimpo, ira ko pinapina a patodongan: 1. Patireng to awaayay ko heneng a kimpo, mipalasawad a micowat ano eca heneng a sakalalood ato heneng. O tadamaanay no saka awa no heneng a harateng: miliyang to kalalood ato kafolawan, mikilim ro sakarihaday ato masasinga'ayay. 2. Patireng to fa'elohay kimpo i masakowatay no Taywan a pina'orip. 3. O tenatenan salongoc ko taliyok, o papadamaen pa'orip. 4. Sakacowat no kicay o sapipacakat to sakalemed no syakay ato pipa'ading to kinaira a midipoc ko patonekan. 5. O pilitado to taliyok ato kinaira, cisalongoc ko finawlan mikihatiya miketon ato mikantok, saan i, o pitopa no finawlan ko sapiketon. Nikawrira o nian a mikerohan taikor i ko min ta huy mahakeno. Paratatenga ci Se Sinmin (Shi Xinmin), aniniay a kimpo patongalan a lawot i saka 10 liyad: &quot;O kicay ato kakak a nifana'an a kacowat, o papakapoten i taliyok ato kinaira a madipot a makahirahira&quot; ono kitakit a hapiwan a tatelak, caay ko pidipot to finawlan taliyok a salongoc a liyad, orasaka ano o taliyok a salongoc ko micomoday i kimpo, caay ko dengan o no &quot;kitakit a pasayraan&quot; a pihapiw a pahecian, malatenaan solongoc no finawlan, o sakasongila' to saki finawlan a taliyok salongoc ato pipatadoan hato pidipot no sifo to finawlan taliyok salongoc a tatayalen, o pidemak no sifo o mamaparafac no kimpo, saka parana'an no &quot;taliyok a salongoc&quot; matelek ko nidemakan a halaka, rikec a masongila'. Itiya a palowad to pipacomod i kimpo taliyok a salongoc a lawot a mikeroh, a o midipotay to taliyok a lekatep ato 21 sici mifalicay to kimpo a lekatep ko milingosay to kimpo a tilid: Saka 41 liyad (taliyok): &quot;o kitakit ko papa'ading to saka rihaday, somelet, nongki, serareci midepoc ko ka'oripan to taliyok. Saka 59 liyad (masa liyokay kitakit): &quot;o 'icel no kitakit a mikowan ko saka ira madipot ko rayray ka'oripan ato masongila' ko serareci macowat ko taliyok kasaira a todong&quot; &quot;o kitakit cay picowat to ano eca midemak to henen sakalalood ato heneng a pisadingki, o mami safaloco' to halaka ato pakayraan, tangasa i palasawaday to heneng a laloma'an a patosokan.&quot; Misi'ayaw ano o sifo ano eca o finawlan to saki &quot;taliyokan salongoc pacomod i kimpo&quot; a pasadak to kahinapec ano eca o kaoratan, Taywan midipotay to taliyok a lekatep o mamihacecay pasadak to saca'of: pacecay ko Taywan midipotay to taliyok a lekatep, no taliyok a salongoc a dademakan o nia &quot;o taliyok o no kapolongananay, o maanan a makaditay ano eca nikari'angan a taliyok, o todong pikari'ang to dafong no finawlan. Ci salongoc ko finawlan to miliyang ano eca mipalasawad.&quot; Itiya, o taliyok a salongoc pacomod i kimpo toya i pahapinangay to salongoc no finawlan ato tatodong, patodong to sifo midipot to finawlan a taliyok a 'icel ato patodong; o taliyok salongoc pacomod i kimpo o pipahapinang to taliyok salongoc a tenatenaan a salongoc, orasaka o saka cipatodongan koni. taliyok salongoc ato kimpo saka 15 liyad a saka 'orip salongoc a kasafaki', itiniay i taloyok salongoc ikaka ko no saka 'orip a salongoc a kasakowat masadadahalay, caay ko dengan o todong no sakafecol, o saka cikangodoan (tari'ang) no finawlan, mapa'orip o teloteloc a wawawawa manga'ay miraoy to marocekaykinaira saka'orip ato nga'ayay saka'orip a taliyok . Kasarekad a kakeridan (kayciw) Shi Xinmin (1987 1989, Patirengay a kakeridan ato saka 2 rekad 2000 2002, saka 13 14 a rekad). Lin Biyao (1989 1990, saka 3 rekad). Zheng Xianyou (1990 1991, saka 4 rekad). Liu Zhicheng (1991 1993, saka 5 6rekad). Zhang Guolong (1993 1994, saka 7rekad, 'ayaway Sincenyin taliyok a midipotaysu kakeridan). Gao Chengyan (1994 1996, saka 8 9rekad, o mikomoday no Litan). Yang Wenheng (1996 1997, saka 10 rekad). Wang Tufa (1997 2000, saka 11 12 rekad, 'ayaway Lifawiyin). Yang Zhaoyue (2002 2003, saka 15 rekad). Guo Jinquan (2003 2004, saka 16rekad). Chen Jiaohua (2004 2006, saka 17 18 rekad, Setayliliang 'ayaway kakomodan, Lifawiyin). Xu Guangrong (2006 2008, saka 19 rekad, Ina romi'adan dademakay lekapot 'ayaway kakeridan). Wang Junxiu (2008 2012, saka 20 21 rekad). Lin Wenyin (2012 2014, saka 22 rekad). Liu Junxiu (2014 2018, saka 23 24 rekad). Liu Zhijian (2018 2022, saka 25 26 rekad). Ye Guoliang (2022 2024, saka 27 rekad). Kasa niyaro' a midipotay to taliyok a lekatep. Ka'amisay Hompo, ka'amisay riyar 'isal lekatep. kawali ka'amisay 'isal lekatep. Yilansien midipotay to taliyok a lekatep. Taoyinsien midipotay to taliyok a lekatep. Tenokan Canghoasien midipotay to taliyok a lekatep. Yinlin 'isal lekatep. Katimolay Taynansi midipotay to taliyok a lekatep. Takao 'isal lekatep. Pintongsien midipotay to taliyok a lekatep. Kawaliay Kalingko 'isal lekatep. Posong 'isal lekatep. Kanatal Penho 'isal lekatep. Pinengnengan tilid. (</FORM>
    </S>
</TEXT>
