<?xml version="1.0" ?>
<TEXT id="Wiki_Amis_O_kakawaw_no_tiyaay_ho_a_Pangcah" xml:lang="pwn" source="Paiwan Wikipedia, article: O_kakawaw_no_tiyaay_ho_a_Pangcah" copyright="CC BY-SA" citation="O_kakawaw_no_tiyaay_ho_a_Pangcah. (2024, December 07). In Wikipedia [Paiwan]. https://pwn.wikipedia.org/wiki/O_kakawaw_no_tiyaay_ho_a_Pangcah" BibTeX_citation="@misc{Wiki_pwn_O_kakawaw_no_tiyaay_ho_a_Pangcah, title = O_kakawaw_no_tiyaay_ho_a_Pangcah, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/O_kakawaw_no_tiyaay_ho_a_Pangcah} }">
    <S id="0">
        <FORM kindOf="original">== O kakawaw no tiyaay ho a Pangcah == O kakawaw no ti:yaca o Pangcah hananay a caykalecad O aro' hananay no Pangcah haw, namakayni saamisan tiya enaenaran,saenaenaran kakitiraan tangsa itini Taito,midungdung tu liyaliyalan tangsa itira satimulan,aru mililisaytu tuliyalay iri,kutilianay tu niniyan no Pangcah, namaka amis tangsa i satimulan, masa enaenaran kitiraantu no Pangcah. O aluemulung no tamdawiri, makasabawtusa spat a emang, o sipakayni i itini Pangcah hananay a sausi haw,saalumanayi iniyan o saamisan a Pangcah . Iniyanhantu no maayaway a tayni maaru' itini kitakitaan haw, saaluma:nay hananayi inaPangcah hananay, nayti:yaca o notiya aayaw nikaorip no mita haw, terungan nuniyan kakawaw no sademak hananayi, no babahiyamin taterungan sademaken, tatengilan no lalabu' no luma'. Caykalecalecad ko kakitiraan caykasasi:rod sisa, caytu kalecad kiniyan kakawaw to sademaken a kakawaw, nikalecalecapu amalakumud to kakaenen. Iniyanhananay o Pangcah hananay, sikakawaay toyu hanaratyu hanasakeru' a tamdaw, to mama:annaca sademaken nohenihaw, ini:yanaca o sakero' atu itiniyan ratyu sapatangasa noheni tunisimsiman, saayaway a maorip tina kitakitaani, repethan noheni kono Amis a ratyu atu keru'. O sakaselaselal amin no babainayhan maoripay, sipakaniamin no pirikec to masaselaselalay no babainay ko duduen,sipakayni selaselalay a rikec hananayi, ira ko ratiu atu dademaken, atu raan tarakaw apuyu' a nipangangan, namahansisa ira ko masitudungay masirumuday hananay a nikasaniyaro' to kakawaw, dodohantu no babahi kuyau nikasatakaraw adidi' hananay a nika tuas no nikaorip a ngangan no heni, ira ko duduan no babahi aminanuwang to kakawaw noheni. Bayniyaniyaroi iraca koyo tomok hananayhaw, oya'an kilemelay ko silaheciay ko demak a melawankya , ora'an ko makananuwangay toniyan binawlan. Iniyan tomok hananayi,o kilemelay hananay, tangasa i nika caytu pakademak nira kya, pakutayhantu koyo tomok hnanay. Iniyanhantu o Pangcah hananayhaw, o adihay:ay koyo laliwamaan no heny to paoripay a nipisiket, aminamin to to:oedamin nikananuwang nohenyi, miliwa:maaca toniyn maoripay hananay a kawas. Yumi salisalisin satu tuyu paoripayi, aitini kitasa sasa no bekeloh' sasa no serasa, a tataratu kita pademungtu kita sa. Amansa nicumudetu niniyan namakayraay satipany hananay a tamdawi, ira kyatayniyai o kilistokiw tinsokiw siliyaskiw sananay, totu kinatayniyai a miburiburay tina Pangcah. Yusibuduy ko babahi, maulah tuyu lahengangay atu yumuhtingay, oyaan o tarirengan no heni a sasabuduiyan hananayi, o buetingay lahengangay, o laengangay buetingay a kulit, sibuduysa kora babainayi, oyaan o kutemkuteman a kulit, sasasatui o muhtingay satalipan, lahengangay sapitalakes. Babainay ato babahi, o sukun no babahi hananay, sipakayraamin itini ihyakulit a misapinang to bana'kia. O kakawaw nipidudu no Pangcah hananay tuniyan o kakawaw haw, yumangabilay amin itini hekalhaw, babahi amin, noneng:sa ko babainay a mitengil, maripayayhaw o babahiyu, solinay kilemelay a dademakan hananayhaw babainay amin sikakawaway itini butal hnanay, matiya raricay o tiroshaw,o nobabahi kuraan a kakawaw. O kilemelay to baluco' saanayiri, makakalatay o babahi amin.O atekakay koya nisimsim, mabanaay mi tarimecmec:ay to kakawaw. O naayayai a nikaramuramud hananay haw, mikadabu amin kiniyan babainay a tara itini babahiyan, caypitengteng to babahi, babainay ko tayraay a midapu', yutayraay midapo'i, a mimelawhan tuyu kakawaw amin yalalabu' no luma' a minanam to sademakansa, ano bulat alamaananayi o mihecaan, iraysisa itini Pangcah hananayhaw, mikadabo' hananay sipaseneng no heny kiraan waway to kadabo' hananay, sipakayni pikadabo' no nira ko pisumuwad tuya lalabu no luma' kakawaw. Tuyamahaen nau:nsatu ko Pangcah ababainay a mikadabo', sakasaan masumuwad masumuwad noniyan o taywan,o tayniyai maka tekalay a tamdaw, yomikadabuay hananayi awaaytu caytuka aluman anini, masumuwad kiniyan o namaka tekalay yamaoripay a tayni itini. O sakaorip hananay itini lalabo' no loma'i, taynitayni no babainayan, arw absa'tu ko kakawaw no babahi hananay a kakawaw, catu pitengiltu no babahi, maserep maserep koniya o kakawaw no babahi, araw maberah catu kawyaan.</FORM>
        <FORM kindOf="standard">== O kakawaw no tiyaay ho a Pangcah == O kakawaw no ti:yaca o Pangcah hananay a caykalecad O aro' hananay no Pangcah haw, namakayni saamisan tiya enaenaran,saenaenaran kakitiraan tangsa itini Taito,midongdong to liyaliyalan tangsa itira satimolan,aro mililisayto toliyalay iri,kotilianay to niniyan no Pangcah, namaka amis tangsa i satimolan, masa enaenaran kitiraanto no Pangcah. O aloemolong no tamdawiri, makasabawtosa spat a emang, o sipakayni i itini Pangcah hananay a saosi haw,saalomanayi iniyan o saamisan a Pangcah . Iniyanhanto no maayaway a tayni maaro' itini kitakitaan haw, saaloma:nay hananayi inaPangcah hananay, nayti:yaca o notiya aayaw nikaorip no mita haw, terongan noniyan kakawaw no sademak hananayi, no babahiyamin taterongan sademaken, tatengilan no lalabo' no loma'. Caykalecalecad ko kakitiraan caykasasi:rod sisa, cayto kalecad kiniyan kakawaw to sademaken a kakawaw, nikalecalecapo amalakomod to kakaenen. Iniyanhananay o Pangcah hananay, sikakawaay toyo hanaratyo hanasakero' a tamdaw, to mama:annaca sademaken nohenihaw, ini:yanaca o sakero' ato itiniyan ratyo sapatangasa noheni tonisimsiman, saayaway a maorip tina kitakitaani, repethan noheni kono Amis a ratyo ato kero'. O sakaselaselal amin no babainayhan maoripay, sipakaniamin no pirikec to masaselaselalay no babainay ko dodoen,sipakayni selaselalay a rikec hananayi, ira ko ratio ato dademaken, ato raan tarakaw apoyo' a nipangangan, namahansisa ira ko masitodongay masiromoday hananay a nikasaniyaro' to kakawaw, dodohanto no babahi koyao nikasatakaraw adidi' hananay a nika toas no nikaorip a ngangan no heni, ira ko dodoan no babahi aminanowang to kakawaw noheni. Bayniyaniyaroi iraca koyo tomok hananayhaw, oya'an kilemelay ko silaheciay ko demak a melawankya , ora'an ko makananowangay toniyan binawlan. Iniyan tomok hananayi,o kilemelay hananay, tangasa i nika cayto pakademak nira kya, pakotayhanto koyo tomok hnanay. Iniyanhanto o Pangcah hananayhaw, o adihay:ay koyo laliwamaan no heny to paoripay a nipisiket, aminamin to to:oedamin nikananowang nohenyi, miliwa:maaca toniyn maoripay hananay a kawas. Yomi salisalisin sato toyo paoripayi, aitini kitasa sasa no bekeloh' sasa no serasa, a tatarato kita pademongto kita sa. Amansa nicomodeto niniyan namakayraay satipany hananay a tamdawi, ira kyatayniyai o kilistokiw tinsokiw siliyaskiw sananay, toto kinatayniyai a miboriboray tina Pangcah. Yosibodoy ko babahi, maolah toyo lahengangay ato yomohtingay, oyaan o tarirengan no heni a sasabodoiyan hananayi, o boetingay lahengangay, o laengangay boetingay a kolit, sibodoysa kora babainayi, oyaan o kotemkoteman a kolit, sasasatoi o mohtingay satalipan, lahengangay sapitalakes. Babainay ato babahi, o sokon no babahi hananay, sipakayraamin itini ihyakolit a misapinang to bana'kia. O kakawaw nipidodo no Pangcah hananay toniyan o kakawaw haw, yomangabilay amin itini hekalhaw, babahi amin, noneng:sa ko babainay a mitengil, maripayayhaw o babahiyo, solinay kilemelay a dademakan hananayhaw babainay amin sikakawaway itini botal hnanay, matiya raricay o tiroshaw,o nobabahi koraan a kakawaw. O kilemelay to baloco' saanayiri, makakalatay o babahi amin.O atekakay koya nisimsim, mabanaay mi tarimecmec:ay to kakawaw. O naayayai a nikaramoramod hananay haw, mikadabo amin kiniyan babainay a tara itini babahiyan, caypitengteng to babahi, babainay ko tayraay a midapo', yotayraay midapo'i, a mimelawhan toyo kakawaw amin yalalabo' no loma' a minanam to sademakansa, ano bolat alamaananayi o mihecaan, iraysisa itini Pangcah hananayhaw, mikadabo' hananay sipaseneng no heny kiraan waway to kadabo' hananay, sipakayni pikadabo' no nira ko pisomowad toya lalabo no loma' kakawaw. Toyamahaen nao:nsato ko Pangcah ababainay a mikadabo', sakasaan masomowad masomowad noniyan o taywan,o tayniyai maka tekalay a tamdaw, yomikadaboay hananayi awaayto caytoka aloman anini, masomowad kiniyan o namaka tekalay yamaoripay a tayni itini. O sakaorip hananay itini lalabo' no loma'i, taynitayni no babainayan, arw absa'to ko kakawaw no babahi hananay a kakawaw, cato pitengilto no babahi, maserep maserep koniya o kakawaw no babahi, araw maberah cato kawyaan.</FORM>
    </S>
</TEXT>