<?xml version="1.0" ?>
<TEXT id="Wiki_Amis_Fata'an" xml:lang="pwn" source="Paiwan Wikipedia, article: Fata'an" copyright="CC BY-SA" citation="Fata'an. (2024, November 18). In Wikipedia [Paiwan]. https://pwn.wikipedia.org/wiki/Fata'an" BibTeX_citation="@misc{Wiki_pwn_Fata'an, title = Fata'an, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Fata'an} }">
    <S id="0">
        <FORM> Fata'an Ngangan no fata'an Adihay ko pangangan no kasasiromaroma a finacadan to fata'an, ono Kuwaping a pangangan ira ko , , , , , , , , , ; Tayal finacadan o &quot;singut &quot;, hananay, ono Taivoan finacadan &quot; taluvawvaw &quot; hananay, ono Iwatan finacadan o &quot; qalidang&quot; hananay. O fata'an, nano to'as a nipalomaan no kasafinacadan i Taywan, itini i Pintong ato i Posong a niyaro', ma'araw ko nipalomaan saheto o fata'an, itini i karakaratan, hadhadan a sera, fangcal ko lengaw no fata'an malofic ko kacihana, ciheci. O kacihecian no fata'an i saka safaw cecay (11) folad tangasa i roma mihecaan to saka tosa (2) a folad, kakaya ko kacihecian no fata'an, orasaka o kaolahan no Yincumin a mipaloma ko fata'an. I 'aya'ayaw pakoyoc ko 'orip awaay ko maamaan, o saka'orip ko fata'an itiya, o tasalamaen han kakaenen no wawa no Amis, yo pakaen to kolong, misimed to fata'an i sofok, hirateng han anini katawaan kona demak, tangasa anini maolah ho kako a komaen to fata'an, marenac a caay kasengaen. I mihecamiheca to saka safaw tosa (12) a folad, tangasa i roma miheca to saka tolo (3) a folad ko pipitpitan to heci no fata'an, tatodong a dateng i pi'anipan to pasafaan, ano mianip mapapaliw to kako ato fiyaw i, caay ka eca milicay o fata'an haw ko sakalahok, roma i, ano ira ko cecay kaysing aca ko fata'an i takar, maedengay to ko saka'oripen itiyaay. Anini caay ho ka adihay ko nipalomaay to fata'an, o so'elinay a tayal konini, rahoday a palomaen ko fata'an, folesak han i omah ko sapaloma ko fata'an malengaway to, maedeng ira ko sepat a folad ko pipaloma cifalo to a ciheci, na mipaloma tangasa to pifata'anan maedeng enem ko folad, o pipalomaan a romi'ad i saka falo (8) folad tangsa i roma miheca sakacecay (1) a foladan, i hadhad ko samakapahay a pipalomaan. O tatodong no fata'an Itini i Taywan o tadamaanay a losay no Yincuminco konini, o palomaay komaenay a finacadan ira ko 'Amis finacadan, Paywan finacadan, Iwatan finacadan, Atayal finacadan ato Rukay finacadan, Pakitinien i 'orip a pinangan no Yincuminco, o tatodong no karihaday ko fata'an, ira ko cecay a kimad no malitengay, iti:ya ira koya masakeroay a fata'an, hakelongen nira ko cecay a makapahay a kaying tayra i fiyaw a niyaro', fangcal ko ciramod nona kaying, ikor to i, mipaloma to ko tamtamdaw no niyaro' to pi'aray to pipatayni ningra to rihaday, miharateng to ko tamtamdaw, o pinangan no 'Amis a tamdaw mikinganganay to pala, losay ano eca oroma a dafong, orasaka, cingangan sa to &quot; Fata'an &quot; kona niyaro'. O pinengnengen no Yincuminco to fata'an o mipatanektekay to tireng, mifahfahay to palafoay, miadah haca to adada, todongay o mararocorock ko ka'aloman to wawa sanay ko tatodong nona sowal, orasaka, itini taliyok no loma', i omaomahan awaay ko caay ka pipaloma to fata'an, ano malofic ko heci todongay 'aloman'aloman ko tamdaw no laloman adihay ko kacihafay. Pika'arawan no mita to ponka no fata'an i 'Amis, Atayal, Paiwan Iwatan ato Rukai a finacadan a niyaro', o cecay no sakatolo a kakaenen no Yincuminco konini, oya mangta'ay ato mi'icangan a rara' ko malotaheka a dating. O sapal ato papah no fata'an, takaraway ko kaci tanpayce nira, o tadapialaan no tatirengan to tanpayce. O tadamaamay no Yincumico ko fata'an a deteng, ano komaen to i, ci'icel to ko tamdaw, ira ko pangangan nira &quot;o weierkang no Yincumico&quot; hananay. Itiya ho ano talalotok mi'adop ko kapah, caay ka eca mitangtang to fata'an pacamol han to wa'ay no fafoy a mitenger, o ci'icelay a kohaw han ko pangangan to ninan. Itiya ho ira ko lisin no kasafinacadan, ano komaen to fata'an kalawawa saan, mahofoc aca to fa'inayan a wawa saan ko sowal. Tahapinangan O fata'an hananay a kilang, yo misatapang pipaloma a miheca, tangasa i nikapatay nira, maedeng tolo tangasa lima a mihecaan ko 'orip nira, cecay a tapangan maedeng cecay kongce ano eca tosa kongce ko takaraw nira, roma i, tahira i sepat kongce ano eca lima kongce ko takaraw, o papah, o tapangan, o heci nira maemin cifanoh, caay kalecad to roma a ra'ra'. makodefetay ko kaciheci no fata'an, mihecahecaan caay ka lasawad ko kacihana nira, tahira sa i kapatayan nira ko kacihana, nikaorira, laklak sa ko kacihana nira, masadak ko hana caay kalecad, hahalafin ko kacihanaan no fata'an, sa ciheci sa caayay kalecad a ciheci to romi'ad, orasaka, mipitpit sato heci nira i, kalifotan to, kakaya to ko tatokian a mipitpti. Mitangtang O pitangtang to fata'an, pacamol han to fadowac no fafoy a misafel, i'ayaw mitangtang, tosa tatokian ko pilaloan to fata'an, esaen ho ko fadowac no fafoy, ta pacamol han to koya fata'an a mitangtang, tosa ko tatokian a mitenger, pacamol han ko cilah, kaesoay a kaenen, itiya ho, ono 'Amis Pangcah a pitangtang to fata'an, pacamol han ko simal no fofoy, ta mahelot no fata'an koya kahaway a simal, itiya kaenen han to caay ka senga a kaenen.</FORM>
    </S>
</TEXT>
