<?xml version="1.0" ?>
<TEXT id="Wiki_Amis_Linhoko_Yincuminco_salongoc_a_wacay" xml:lang="pwn" source="" copyright="" citation="" BibTeX_citation="">
    <S id="0">
        <FORM>Linhoko Yincuminco salongoc a wacay (ikilis: United Nations Declaration on the Rights of Indigenous Peoples, sakamoke' a tilid UNDRIP) nai Linhoko sa'opo i 2007 miheca 9 folad 13 romi'ad mahayda kinian pakayniay to salongoc no Yincuminco niketonan. Talacowa o ni a wacay caay ka citodong i sapalit i rikec no kasakitakit, manga'ay pido'edoan misalof to skidemak no Yincumin, sapipalasawad to sapiforaw, miepecay ato milawacay to salongoc no Yincuminco. Salaloma'an no wacay halo niya ato kapolongan salongoc no Yincuminco, ato sakipunka, kacingangan, sowal, katayalan, someletay, kiyiku a salongoc. Paini to iraay ko sakararid ato pahapinang to sakirocek no yincumin, punka ato lekakawa, misafaloco' to kacitodong no finacadan kacilongocan ato misafaloco'an sakacomahad. Paini o Yincuminco ira ko kacitodong mikihatiya to malacalayay demak, ato pa'orip to noniya a faco' ato sapikilim to niya a kicay, pafaloco'an no sakacomahad no syakay a salongoc. Paterepen ko misawacoay to Yincuminco. Patosokan no wacay o sakanga'ay no kasakitakit ato Yincuminco a malalilid sanga'ay misaomah, kasasiromaroma a punka, ato sakiniyaro' kasasiiked a 'icel. Amilika, Autaliya, Kanata ato Niwsilan sakiniaan a nihaydaan miliyangay. o Autaliya(2009), Kanata(2010), Niwsilan(2010) mihaydaayto tina wacay. Pasetek O mihaydaay kitakit:(itiya a kitakit ato fayfay ato mikowanay latek caay kalecad aniniay.) Miliyangay kitakit. Masawaday kitakit. : Awaayay kitakit. : </FORM>
    </S>
</TEXT>
