<?xml version="1.0" ?>
<TEXT id="Wiki_Amis_Côte_d'Ivoire" xml:lang="pwn" source="Paiwan Wikipedia, article: Côte_d'Ivoire" copyright="CC BY-SA" citation="Côte_d'Ivoire. (2024, November 18). In Wikipedia [Paiwan]. https://pwn.wikipedia.org/wiki/Côte_d'Ivoire" BibTeX_citation="@misc{Wiki_pwn_Côte_d'Ivoire, title = Côte_d'Ivoire, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Côte_d'Ivoire} }">
    <S id="0">
        <FORM> Pacekis no Co Kapolongan kitakit Pacekis no Co Kapolongan kitakit( ; Fransu a sowal :République de Côte d'Ivoire) kalopangangan o Pacekis no Co hananay. o itiniay I sa'etipan no Afrika a kitakit, isakawali malafiyaw ato Kana kitakit, sakatimol misi'ayaw to Ciniya Kihaw, i ka'etip tahiraay i Lipiliya Kapolongan kitakit ato Ciniya, ika'amis malafiyaw ato Mali ato Pokinafaso. O ngangan no kitaakit O sowal no Fransu tona &quot; Côte d'Ivoire&quot; hananay I, o &quot;pacekis no co a lilis no riyar &quot; sanay ko imi ningra, onini ko pi'arawan a pangangan Pacekis no Co a Lilis no Riyar. Nikawrira, I 1985 miheca saka 10 folad saka 14 romi'ad, o sa'ayaway a congtong ci Filikos Ofoay Powani( ;Fransu a sowal:Félix Houphouët Boigny) do'edo han ningra ko telangay a ngangan to &quot;Côte d'Ivoire&quot; cowa ko imi ko pialaan a pangangan, matiya o &quot;Costa Rica&quot; o imi nonini i o &quot;cihanekay sera&quot; sanay, nikawrira, o ngiha ko nialaan a pangangan to Kosta Rika. O panangan no kalokitakit a mitilid i,isifo' no tosaay tilid mipatongalan to&quot; &quot; a konis, nikawrira, ona kitakit a pinangan i, cowa ka patongalen to &quot; &quot;. Onini ko pisa'eli to Congko o ngiha ko nialalan a pangangan to &quot;Kototiwa&quot; mido'edo ko Awmen ato Syangkang. o Linheko nano 1985 miheca saka 12 folad saka 31 romi'ad oninian ko pangangan.9 o Dipon i o katakana to &quot; &quot; ko pangangan. Hatini to ko kafalic ko pipangangan tahanini, oyanan to o Pacekis no Co Kapolongan kitakit ko pipangangan no Conghuwaminko(Republic of China). O cowa ko Fransu ko sowal a kitakit ano no sifoan ko pitahidang do'edo hananay ko ngiha nona kitakit patinako han o Sipangya o &quot;Costa de Marfil&quot;, o Potawya o &quot;Costa do Marfim&quot; hananay. O Toic ko sowal i,o &quot;Elfenbeinküste&quot;, nikawrira,ano mitahidang to tamdaw nona kitakit i, mialaay to nani Fransu a sowal toya Pacekis sanay a tilid(Ivorer anoca Ivorerin). Rikisi O pikowanan ho no Fransu O tamina no Yoropa latek i 1460 a mihecahecan tahini i Pacekis no Co Kapolongan kitakit, o i'ayaway nonini a mihecahecaan a rikisi cowa ka hakowa ko kafana'an no tamdaw. O aniniay a maro'ay finacadan iikoray to a tahini tona pala :o Kru finacadan itiyaay i 1600 miheca nani Lipiliya maforaw tayni, o Sinofo(Senoufo) finacadan ato Lobi finacadan nani tiraay i Pokinafaso ato Mali pasitimol maforaw a tayni. Tahira to i saka 18 sici, saka 19 sici o Akan finacadan ato o cecay a roma no Akan fanacadan tora Paoli(Baoulé) finacadan nani Kana micomod tayni i sakawalian no Pacekis no Co Kapolongan kitakit, oya sa Malinke(Malinké) finacadan o nani Ciniya micomod a tayni i ka'amis no ka'etipan no Pacekis no Co Kapolongan kitakit. I pikowanan no Fransu mipacemahad to sapaliwal to dafong tayra i papotal, kalikki a malaheci ko patosokan, orasaka, maopoh a paloma to kafi, koko ato nanges. Itiya ho iroma a pala no Ka'etipay Afrika ira ko kacacofelis no komuing no Fransu ato Ikiris, orasaka, 'aloman mahahicera ko Fa'elihay Maforaway tamdaw itini i Pacekis no Co Kapolongan kitakit. Onini ko saka o tamdaw no Fransu ko mirepetay to palosayan no kafi, koko ato pawli, o kakatelii'an i o Mipaciciay Papisakuli Demak to sakacemahad no sapili'etan. Patireng to misiikeday kitakit ato kacemahad Ira ko cecay a wawa no kakita'an no Paoli(Baoulé) finacadan ci Filikos Ofoay Powani( ; Fransu a sowla :Félix Houphouët Boigny) ko mikeriday to sakapisiikedaw, malamama no pisiiked no kitakit. 1944 miheca sa'ayaway a patireng to masacefangay no mipalomaay to kafi. Saopoen ningra ko tamtamdaw matayal i omah ningra mitoker to pipa'ekel no mikowanay a Fransu. Onini ko kaliki a mapalowad ko tireng Powani, caka sacecay mihecaan masinkiw malakiing no Misanga'ay to Rikes a pakaykian no Fransu. Ikor to cecay a miheca, mapalasawad no Fransu ko Mipaciciay Papisakuli Demak. To ikor to i, sawad han to ni Powani koya no kapahan ho a micacoker a harateng, o sifo sa no Fransu papipakatayalen cingra to tapang no katayalan i sifo to pacofay to harateng ningra. Yo misiiked to kona kitakit i 1960 miheca, tahira to i 1979 miheca mala o sakakaay mipasadakay paliwal to koko kona Pacekis no Co Kapolongan kitakit ihekal. Ona kitakit malasakakaay a pasadakay paliwal to talacay ato nanges a kitakit.o micorohay tonini a ''kakafahekaan demak no Pacekis no Co Kapolongan kitakit '' o citanengay a tamdaw no Fransu. Itini i Afrika malaheci ko kapisiikedan no kitakit i, palaplapay to ko Yoropa a tamdaw, nikawrira, itini i Pacekis no Co Kapolongan kitakit i, matongalay ko tamdaw no Yoropa. O kamaro'an no Fransu a tamdaw isa'ayaw ho i, cecaay 'ofad matongal tahira i 5 'ofad ko tamdaw, ilaloma' nonini i, o citanengay matayalay ato komong ko tayal nangra.o kacomahad no sapili'etan macakat to 10 to lalen no mihecahecan to 20 ko miheca, o cikaso simalay a kitakit itini i Afrika o skakakaay. 2000 mihecahecaan (2000 ) I 2000 miheca saka 10 folad a sinkiw to congtong ci Lolang Papo ato Kayi ko malalifetay. Nikawrira, adihay ko fangafang tona sinkiw. O lalengatan i, sapiliyocaw tona sinkiw ci Kayi, mapacekil ko keter no finawlan a marawraw, 180 ko tamdaw to mapatayay, tangsolsol sa ci Kayi misawad, ci Lolang Papo to ko maalaay malacongtong.oroma sa misinkiway ci Watala orma akitakit ko kika ningra orasak mapalasawad no Sakakaay Pisawkitan,o mitopaay ci Watalan a finawlan, sahetoay isaka'amis no kitakit malaodot ato tayhing i syoto tatapangan niyaro'. 2002 miheca saka 9 folad saka 19 romi'ad ira ko pifelih no sofitay to sifo, maaro' nangra ko saka'amisay nona kitakit. O 'ayaway a congtong mapatay no sofitay i loma' no tireng.ci Watala congtong milimek tayra i Loma' no Tarokos no Fransu, sa madipot ko tiring.o maan ko lalengatan nona rawraw tahanini away ho ko so'elinay a kafana'an.Ikor to i,maocor ko sofitay no Fransu mipalasasowal to sapipalasawad tona kasalala'is, o sofitay, kakeridan no sofitay ato nani Lipiliya ato Saylaliang a cikowangay a saopo mipatokeled a mi'afas to ika'etipay a sera nona kitakit. 2005 miheca saka 12 folad saka 28 romi'ad mapatireng ko pacarcaray a sifo no Pacekis no Co Kapolongan kitakit, ci Syar Konan Panni( ; Fransu a mdawsowal:Charles Konan Banny)ko matoro'an malacongli, mamo'etepay ko kasasiromaroma a kasafelaw no sieci ko mitayalay to sifo. 2007 miheca saka 3 folad saka 29 romi'ad toro'en no congtong ci Ciyawmo Soro( ; Fransu a sowal:Guillaume Soro) malacongli. O fa'elohay a sinkiw itiraay i 2010 miheca a midemak, o sa'ayaway o polong no kitakit a sinkiw konini,wataay ko pihamham no isowacowaay to a kitakit ato tamdaw, nanay masaysay to ko rawraw rihaday to ko 'orip no kalotamdaw, cato ka cilacila mafelih ko sifo. 2010 miheca saka 12 folad saka 4 romi'ad, matatoker ci Alasani Tolamana Watala( ;Alassane Dramane Ouattara) aci Lolong Papo( ; Fransu a sowal:Laurent Gbagbo) o niyah ko maalaay tona sinkiw sanay, paitemek sa a milekal to kaala to singkiw malacongtong, wa miliyaw heca a mafodfod ko kitakit, nikawrira, o Amirika, Afrika Lekatep ato Linheko ato Sa'etipay Kitakit a Lekatep sahetoay mihayiay to kalacongtong ni Alasani Watala. 2011 miheca saka 4 folad saka 11 romi'ad mapalit ci Lolong Papo. Kaitiraan Pacekis no Co Kapolongan kitakit itiraay I sa'etipay lilis no riyar no Afrika, isakawali malafiyaw ato Kana kitakit, sakatimol misi'ayaw to Ciniya Kihaw, i ka'etip tahiraay i Lipiliya Kapolongan kitakit ato Ciniya, ika'amis malafiyaw ato Mali ato Pokinafaso, isakawali miingid to Kana kitakit. O kakahad no sera ira ko 322,463 km o to'edaw no lilis no riyar ira ko 550 km. O pala i nani ka'amisan no sa'etip pasi katimol no sawalian a masa'apilis, cowa ka tata'ang ko kasakefoh no sera, i ka'amisan no saka'etip a pala nani tongroh no riyar ira ko 500 1000 laya' ko ka'akawang, ika'amis i nani tongroh no riyar ira ko 200 500 laya' a mamangay a lotolotokan, o katimol no sakawalian dengan 50 laya' a masafanaway a lilis no riyar. O sakakaay ko takaraw a tokos i o Linpa Poco',ira ko 1752 laya' ko ka'akawang. O rakat no 'alo I, nani katimol pasi'amis ko rakat no nanom, ira ko Pangtama 'Alo( ;Bandama) 950 km, Komoay 'alo( ;Comoé) 759km,Sasangtola 'alo( ;Sassandra) 650 km,ato Kawali 'Alo, 600km, o polog no ta'edaw no 'alo cisafaw to 3100km, o nirakatan a pala ira ko 232,700 km . O romi'ad i Fa'etay Kakarayan, ikatimol o Fa'edetay Kilakilangan Kakarayan, i saka'amis o Fa'edetay Rengorengosan Kakarayan,i saka 2 4 folad sa'akawangay ko fa'edet, o lalen no fa'edet i 24 32 ; saka 8 folad o sapa'eneray ko fa'edet, lalen i, 22 28 . Palapalaan Kaheciday fanaw a etal nani Folisko tahira i kalala'ed ato Kana kitakit, 297 km ko kato'edaw ; ona etal i, ira ko maipocay a tafotafokan kanatal malitosa han Tasiyang, ato lilis no riyar tahira i Lipiya, sahetoay o takaraway a 'ongcoy. Ona kaheciday fanaw a etal ono konisan no cikiw a kakarayan, o lalen a fa'edet i, 24.4 28.3 . O kilakilangan Eatal .tiraay i kaikor no kilakilangan, o lalen no takaraw no kilang i, 24 laya'. Adihay ho ko mamangay a kilang sasifod saan. O tata'angay a kilang matafesiway ko 45 laya' ko ka'akawang. O rengorengosan Etal itiraay i saka'misan no kalala'edan to roma a kitakit,itini i, ono Fa'edatay Kakarayan, mahapinangay ko kalitosa to kakeladan ato ka'oradan, i saka'amis no sa'etipa ira ko cinganganay a Sahara Tafotafokan, o nani tiraay a fali o ma'icangay a Yarmatan Fali hananay. Sapili'etan a tayal Nani pisiikedan Tpmireng ko kitakit i 1960 miheca, malawidangay to ato Fransu. O kasasiromaroma a nipasadakan a nipalomaan ato mihamham to roma a kitakit mipatireng ko katayalan itini, tada o sakacomahad no Pacekis no Co Kapolongan kitakit i Afrika, nikawrira, tona pinapina a mihecaan matefad ko 'aca no nipalomaan losay, orasaka, matefad ko 'aca no sakakaay a koko ato kofi, ira ho ko mikakaenay to payso a matayalay a komuing tongal sa ko kalapakoyoc no kitakit, o maomahay ato mipaliwalay a tamdaw matongal ko nikaawa. Pasadakan pili'eta O nipasadakan dafong a 'etan i 2009 miheca ira ko 87.49 ok ko payso no Amirika.o akakakaay nipasadakan a dafong o koko, kofi, simal no nanges, parok, komo, talacay,pawli, kilang, pacekis no co, takdafokeloh ato nakayaman dafong, o sakakaay pipasadakan a paliwal a kitakit o Toic, Amirika, Olanta, Niriliya, Fransu, Itali ato Pokinafaso. Mi'acaan dafong O ni'acaan nani roma a kitakit polong ira 64.7520 ok ko payso no Amirika,o sakakaay a ni'acaan dafong ira ko kakaenen, nananomen, hikoki, tamina, tosiya, tata'akay tamina, ociya, foting tamako, mising, kikay, dingki, kirarom ; ira ho ko amoto, tasalamaan no wawa, sikitang,simal, sapatireng to loma a dafong, sapaiyo,kikay no paisingan, dingwa, sakatayal kalas, cowa ko So'elinay fokes ato kalodafong to romi'ami'ad, o sakakaay pi'acaan a kitakit o iiriliya, Fransu, Congko ato Tayko. Tamdaw ato sowal I 2012 miheca a sa'osi ira ko 2195 'ofad ko tamdaw. Polong no kitakit ira ko 69 ko kasasiromaroma no finacadan, o sakakaay a sepat finacadan :Aken Finacadan(latek 42 ), Manti Finacadan(latek 27 ), Koro Finacadan(15 ), ato Worto Finacadan(latek16 ). O polong a sowal ira ko 65 sowal, ilaloma' nonini o Muslin o Tiwula Sowal(Dyula), ona Tiwula Sowal matatokeled o sowal no mipaliwal to dafong a sowal. O sowal no sifo no Pacekis no Co Kapolongan kitakit o Fransu Sowal, i pitilidan sahetoay o sowal no Fransu ko hasowal. Ira ko 20 a tamdaw no Pacekis no Co Kapolongan kitakit o nani fiyaway a Lipiliya kitakit, Pokinafaso ato Ciniya a matayalay, ilaloma' nonini i sahetoay o Muslin, anini matongalay ho ko ka'aloman. O itinitiniay aca a maro' a tamdaw sahetoay Tinsikiw ato Fa'elohay Misakristoay, ira ho ko mamang pakaso'elinay to To'asan Kawas. Onini ko lalengatan no fodfod no kitakit to kacacoli no itinitiniay a tamdaw ato nani papotalay a Muslin. Ira ko 4 o nani Yoropaay a tamdaw, Saka'amisay Amirika a Karopaw ato Lipanen a mitooray to Kristo. Pacefaday a Tilid </FORM>
    </S>
</TEXT>
