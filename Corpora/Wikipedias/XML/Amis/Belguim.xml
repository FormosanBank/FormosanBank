<?xml version="1.0" ?>
<TEXT id="Wiki_Amis_Belguim" xml:lang="ami" source="Amis Wikipedia, article: Belguim" copyright="CC BY-SA" citation="Belguim. (2025, May 05). In Wikipedia [Amis]. https://ami.wikipedia.org/wiki/Belguim" BibTeX_citation="@misc{Wiki_ami_Belguim, title = Belguim, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Belguim} }">
    <S id="0">
        <FORM kindOf="original">Belguim Takaray a sowal: Pilisu Hontian a Kitakit , o Sa'etipay a Kitakit, o cecay a kitakit no nipatirengay to Yoropa a Lekaep , o syoto Porosayr o kaitiraan no Saka'amisay a Riyaran a Kakaketonan Lekatep ato Yoropa a Lekaep, adihay ko matiniay o tata'angay a Saopo no 'emin no kitakit. Ona kitakit nani ka'amis do'edoedo han ko rekat no toki a minengeng i,malafiyaway ato Olanta, Toic ato Fransu, isa'etip misi'ayaway to Ka'amisay Rriyar . Tatapangan no ngangan O ngangan no Pilisu i, nani itiyaay ho i 'Ayaw ni Yiso a Roma a Mihecahecaan, itiya 'I, o Pilisu-Kaolo hananay a mitahidang , o imi nonini i,o itiraay i o Kaolo(Gallia) a tamdaw no Pirkay a Finacadan sanay. Ono holam a pifalic to Pilisu a ngangan i,nani mitilidan ni Sicifen a&quot;瀛寰志略&quot;i 1849 miheca. Rikisi To'asan a miheca Ano maososoy ko pisa'osi i, itiyay ho i katelangay a fokelokelohan a miheaan iraay to ko tamdaw a maro' itini i ko to'as no Pilisu. Ano i palapalaan to ano i punka to itiniay i sacapa'an no Yoropa ko kaitiraan no Pilisu, orasak, mahapingan to no Pilisu ko kacemahad ato katekop no kasasiromaroma afinacadan ato punka tona 2000 a mihecaan. Nawhani, tada o so'elinay o kacacamolan no masasiromaromaay a finacadan itini, ira ko Kirto tamdaw , ira ko Roma a tamdaw, ira ko Toic a tamdaw, ira ko Fransu a tamdaw, ira ko Olanta(Holan) a tamdaw, ira ko Sipanya a tamdaw ato Awtili a tamdaw a macacamol maro' itini, adihay ko ma'osaway nangra a konis no punka itini tona palapalaan. I'ayaw ni Yiso to 54 miheca, o ni'aroan no Kirto a tamdaw a pala ma'eco no tapan no sofitay no Roma Kapolong Kitakit ci Kaysa , yo matekop to ko Roma Hontian Kitakit i,o Lurman a tamdaw to ko micomoday a tayni ton apala, ilaloma' nona Lurman a tamdaw ira ko roma a finacadan Falanko a tamdaw patireng to Molown Hotian Kitakit mahaopay ko aniniay a Pilisu. Pikowanan ni Cali II o honti no Falanko Itiya i 860 miheca, Sa'etipay AFalanko kitakit a honti ci Cali II toro'en ningra ci Tupoan malamikomoday a Falantosu Pocie. 979 miheca , kaheci sato a mapatireng ko Porusayr. 1328 miheca, o sofitay no Fransu pakalowid i Kasaylo a lalood, mapalaheci to ko pikowan to Falantosu. Micowatan a Sakowan To ikor to i,kinapinapina to ko kafalic no mikowanay to Pilisu,oya kasasilsil no etal i,o Olanta , Pokoti , Sipanya, Awtili ko mikowanay. Ikalahontian ni Napolon malapala no Fransu ko pecih no Pilisu,malowid to ci Napolon i,mapateko i Olanta ko Pilisu mala Mapapolongay Hontian Kitakit. Tahira to i 1830 mihecaan, cidemak to nani pikowan no Olanta, mala o Mirocokay a Malahonti a kitakit, matoro' ko cecay a sarawa'an no Toic, o wawa no honti no Sakosen-Kopaw- Kota Hontian Kitakit ci Lipolto I malasa'ayaway honti. Na mapatireng to ko Pilisu a kitakit, toker sa to Cowa ka Pisakakinih sanay a lekakawa no kitakit. Nikawrira, i Sakatosa a Lalood no Ha'emin no Kitakit ma'eco no Toic. Orasaka, ikor to nona lalood masawad to Cowa ka Pisakakinig sanay a lekakawa no kitakit, mikapot to Saka'amisay a Riyaran a Kakaketonan Lekatep ato Yoropa a Lekatep no Kicai Misiiked to Niyahpikowan Itiya ho maa'ise'ised a micerak to kakowanen ko Yoropa a Hontian kitakit,o Pilisu ira ko tosa a Micowatan a Sakowan ato cecay a Nicaliwan Pala : o Luanta – Wulongti ato Mala-Pilisuan a Kanko onini i, ono aniniay a Finawlan a Kitakit . Ona Mala-Pilisuan a Kanko itiyaay i 1885 miheca a masasowal ko Yoropa a kitakit to samanen ko cikcik a misakilac ko Afrika sanay a Poli-Kayki a pakilacen ko honti no Pilisu ci Liawpito . Samatiya han to o teked a sera ko pikowan ni Liawpito, langiwngiw to ko ha'emin no kitakit, sawad sato i 1908 miheca ko piteked a pikowan ni Liawpito, patorod han to i sifo no Pilisu ko pikowan. To ikor to i,misiiked to kono niyah a pikowan no Mala-Pilisuan a Kanko i 1960 miheca. Ono itiraay i Nicaliwan Pala i Tincin no Congko o kakomodan ci Molis itiya yo milood ko faloay a kitakit to Congko i 1900 miheca a miopoh a matatilid to kakaketonan a tilid ko maro'ay. Tahira to i 1927 miheca ta patoko han to ni Molis ko Tincin i Picin Sifo no Conghuwaminko. Aniniay a Pilisu O tada cemahaday cikicicay to takaraway a kitakit ko Pilisu anini, nikawrira, nano to'as a rikisi iraay to ko sapisiikedaw a kasarekad, nawhani, ika'amisay a pecih no kitakit o Folamang a tamdaw ono Olanta a sowal kono roma'ami'ad a sowal, sa pasitraay i Olanta a mitadipi, o ikatimolay sa a pecih i, o Walong a tamdaw ono Fransu ko sowal, sa pasitira i Fransu a mitadipi, ona tosa a finacada malala'isay to romi'ami'ad. I 2007 miheca saka 6 folad saka 10 romi'ad ira ko kapolongan a kayki, 'enem a folad ko kasasowasowalan ta patireng sa to kapolongan a sifo, nikawrira, caka halafing tolo aca ko folad malasawad to kona sifo. Itiya i ikor no 2010 miheca saka 6 folad a sinkiw, ira ko 543 romi'ad ko caka patireng to sifo, o sahalafinay ko romi'ad awa ko sifo, macicih ko kirok no 'emin no kitakit. Awa ko misododay a matatoker, saikoray to i,falic han to ko Tatapang Rikec a Kinpo, patodod han to a palalikel ko ka'amisay ato katimolay a pecih no kitakit to Niyah-Pikowan, o syoto Polosair ono Kapolongan a Sakowan, onini ko sakalowan no 'icel no Fafa'eday Pikaikian,nani 2014 mihecaan a sinkiw patokeled hananay to sinkiw no Yoropa Pikaikian , 5 miheca kinacecay ko pisinkiw, o Kararemay Pikaikian a kiin i,ono Olanta Etal 87 ko tamdaw no kiin, ono Fransu Etal i,63 ko tamdaw a kiin, o 'icel nona tosa a etal malalenay, o sa'osi no kiin ko pi'arawan. O nini ko kahapinangan o Nipatekoan ko Sakowan a Kitakit. I 2013 miheca saka 7 folad, o saka 6 a honti ci Alpi II papirocoken ningra ko wawa ci Filipo malahonti. I 2014 miheca saka 10 folad saka 11 romi'ad o fa'elohay a Conli ci Syar Misier(Charles Yves Jean Ghislaine Michel),keriden ningra ko pasikawananay a isifo'ay a sifo, paloko i ka'ayaw ni Filipo honti ta malaheci ko kalacongli, laheci sato ko 4 a folad a kasasowal. Ci Misier congli o saka'emangay ko mihecaan no Pilisu nani 1840 miheca , itini i Yoropa o saka'emangay to ko tireng ningra. 2019 mihecaan a sinkiw, matiya to to i'ayaway sako'esit sa caka patireng to fa'elohay a sifo, oya sa ci Misier o mamalakakeridan no Sakakaay Kayki no Yoropa tona miheca i saka 12 folad, toro' han to ni Filipo honti ko widang ni Misier ci Sofi-Wirmisu(Sophie Wilmès;蘇菲·威爾梅斯) mala pacarcaray a kakeridan no sifo. Sici Satapang mala Nipatekoan ko Sakowan a Kitakit ko Pilisu i,tongal sa ko kasasifod no faco no sifo. I la'eno no Nipatekoan ko Sakowan a sifo i, pakisowal ko pisilsil a patireng to tolo a etal: 1. Olanta sowal a etal, 2. Fransu sowal a etal 3. Toic sowal a etal. patokeled han a patireng to tolo a sakowan: o Walong Tata'akay Etal ; o Folamon Tata'akay Etal ato Polosayr-Syoto Tata'akay Etal . O sakowan ato etal ano matata'edipay i, mapo'elacay ko kasasilsil no tayal: 1.Nipatekoan ko Sakowan a sifo : citodongay to kapolongan a tayal, o paisawidang tono sici a tayal, no sofitay, katayalan, sakarihaday(syakay-fukuli), lalan ato dinwa. 2.Etal a sifo :citodongay to sowal, punka ato kyuiki,o pitilidan, ariri no 'ohong ato pisifayan. 3.Komuin a sifo :citodongay tono sera ato dafong a tayal. Centang Onini i,ono sici a kasarekarekad. Pakaynien tona sici a kasarekarekad mahapinang ko Faco no Nipatekoan ko Sakowan a sifo, nawhani, malalikelay ko Folimon Tata'akay Etal ato Walong Tata'akay Etal to 'icel no sici, awaay ko kapolongan no kitakit a centang. O kiin no Kararemay Pikaikian polong no kiin 150 ko tamdaw, o Folimon 87 ko kiin, o Walong 63 ko kiin. O kasaso'iring no Ka'amisay ato Katimolay O Pilisu a kitakit i, patatekoan ko Walong Tata'akay Etal(o Fransu ko sowal a etal,瓦隆大區) ato Folamon Tata'akay Etal(o Olanta ko sowal a etal,佛拉蒙大區). Nani 19 sici satapang ko ci'icelay a kitakit amisasiwar sa ira ko kasaso'iring no Ka'amisay ato Katimolay a etal, tahanini tona 20 sici iraay ho a matengil ko pacohacohay a ngiha' to sapitekoaw i a Fransu anca i Olanta,matiya to o itiraay i Yoropa a sapicinowasaw a felaw, o lalowadan no rawraw sici ato syakay konini i Yoropa. Mangalefay ko Spisikedaw a Demak no Folamon , nani 20 sici tahanini cawa ka pitolas a milekal to Teked a Salongoc ato Sapisikedaw a Niyahpikowan, ta mapa'ading ko sowal no Olanta ato punka ato rikisi, orasaka sa'icel sa mihantay to katenek no sowal no Fransu. kaitiraan I saka'amisay a sa'etipay no Yoropa ko ka itiraan no Pilisu, cila'ed to riyar a makakecol ato Ikiris,i ka'amis malafiyaw ato Olanta, i katimol mada'edo'edo ko pala ato Fransu, isakatimol no kawali malafiyaw ato Losinpo Hontian Kitakit, ikawali mada'edo'edoay ko pala ato Toic, o kakahad no polong i 3.05㎢. Toloay ko kasasilsil no etal: ka'etip o mililisay to riyar a dafdaf, sasifo'an o masatapoloay a dahetal, isakawali o Yartin Lotolotokan . Kakarayan O sa'emelay a no riyaran a kakarayan, orasaka, i kasi'enawan lafafa ko kakarayan, i kaciferangan sa'emel ko romi'ad, kali'orad, isakacecay a folad o lalen no fa'edet 0~3°C, sakapito a folad lalen no fa'edet 14~19°C . O kasasilsil no sakowan 1.Folamon Tata'akay Etal :I ka'amisay etal a Folamon Finacadan(Vlaamse Gemeenschap,佛拉蒙社群), o Olanta ko sowal; 2.Walong Tata'akay Etal :I katimolay a pecih etal a Fransu a finacadan(Communauté française,法語社群),o Fransu ko sowal; 3.Polosayr-Syoto Tata'akay Etal :I sasifo'an no kitakit; Ira ho ko Toic finacadan i sakawali(Deutschsprachige Gemeinschaft,德語社群). Kicai O tada cemahaday ko misang'ay to dafong a kitakit ko Pilisu i ha'emin no kitakit, itiya ho i 19 sici itini i Yoropa o sa'ayaway a mifalic to o Kikai ko Sakatayal . Ira ko fancalay a minato, lalan i nanom, lalan no cinamalay ato lalan, sa fancal ko kalacacofacofay ato roma a kitakit a malali'aca'aca to masamaamaanay a dafong. 1991 miheca saka 1 folad, mikapot a mali'ayaw a mitayal to malacecaay a payso no Yoropa(Euro,歐元), oya no Pilisu a Falang payso i 2002 miheca lwheci sato a maceror no Yoropa a Payso. O kicai no Pilisu tadatata'ang ko pipalawina to Kalokitakit a Kali'aca to Dafong.O tosa no kalitolo no Lalen a 'Etan no Kalotamdaw ( per capita disposable income ,GNI;人均收入), o nani pasadakan a paliwal to dafong a 'etan 2 ko kasatiwtiw ato Toic, 5 ko kasatiwtiw ato Dipon.Mana hatini to ko kacilaheci no pasadak to dafong no Pilisu hani, o kanga'ay no kaitiraan ato takaraway a kicic, ato kaira no masasiromaromaay a sowal,ato cilaheciay a tayal. Oni pacomodan a dafong no Pilisu i, o kaka'enen, kikai,tayamonto, kasolin, nani kasolinay a dafon,lalilec a dafong; o nipasadakan a dafong i,ciyawkoli a waneng, tosiya, marad, sapaiyo, tayamonto ato milalilecan dafong. Oya itiraay i ka'amis a Antowipo minato o sakatosa ko tata'ang i Yoropa, o satata'angay a pasongla'an to tayamonto itini i hekal a kitakit, sa pangangan han to Tata'angay Tokai no Tayamonto.</FORM>
        <FORM kindOf="standard">Belgoim Takaray a sowal: Piliso Hontian a Kitakit , o Sa'etipay a Kitakit, o cecay a kitakit no nipatirengay to Yoropa a Lekaep , o syoto Porosayr o kaitiraan no Saka'amisay a Riyaran a Kakaketonan Lekatep ato Yoropa a Lekaep, adihay ko matiniay o tata'angay a Saopo no 'emin no kitakit. Ona kitakit nani ka'amis do'edoedo han ko rekat no toki a minengeng i,malafiyaway ato Olanta, Toic ato Franso, isa'etip misi'ayaway to Ka'amisay Rriyar . Tatapangan no ngangan O ngangan no Piliso i, nani itiyaay ho i 'Ayaw ni Yiso a Roma a Mihecahecaan, itiya 'I, o Piliso-Kaolo hananay a mitahidang , o imi nonini i,o itiraay i o Kaolo(Gallia) a tamdaw no Pirkay a Finacadan sanay. Ono holam a pifalic to Piliso a ngangan i,nani mitilidan ni Sicifen a&quot;瀛寰志略&quot;i 1849 miheca. Rikisi To'asan a miheca Ano maososoy ko pisa'osi i, itiyay ho i katelangay a fokelokelohan a miheaan iraay to ko tamdaw a maro' itini i ko to'as no Piliso. Ano i palapalaan to ano i ponka to itiniay i sacapa'an no Yoropa ko kaitiraan no Piliso, orasak, mahapingan to no Piliso ko kacemahad ato katekop no kasasiromaroma afinacadan ato ponka tona 2000 a mihecaan. Nawhani, tada o so'elinay o kacacamolan no masasiromaromaay a finacadan itini, ira ko Kirto tamdaw , ira ko Roma a tamdaw, ira ko Toic a tamdaw, ira ko Franso a tamdaw, ira ko Olanta(Holan) a tamdaw, ira ko Sipanya a tamdaw ato Awtili a tamdaw a macacamol maro' itini, adihay ko ma'osaway nangra a konis no ponka itini tona palapalaan. I'ayaw ni Yiso to 54 miheca, o ni'aroan no Kirto a tamdaw a pala ma'eco no tapan no sofitay no Roma Kapolong Kitakit ci Kaysa , yo matekop to ko Roma Hontian Kitakit i,o Lorman a tamdaw to ko micomoday a tayni ton apala, ilaloma' nona Lorman a tamdaw ira ko roma a finacadan Falanko a tamdaw patireng to Molown Hotian Kitakit mahaopay ko aniniay a Piliso. Pikowanan ni Cali II o honti no Falanko Itiya i 860 miheca, Sa'etipay AFalanko kitakit a honti ci Cali II toro'en ningra ci Topoan malamikomoday a Falantoso Pocie. 979 miheca , kaheci sato a mapatireng ko Porosayr. 1328 miheca, o sofitay no Franso pakalowid i Kasaylo a lalood, mapalaheci to ko pikowan to Falantoso. Micowatan a Sakowan To ikor to i,kinapinapina to ko kafalic no mikowanay to Piliso,oya kasasilsil no etal i,o Olanta , Pokoti , Sipanya, Awtili ko mikowanay. Ikalahontian ni Napolon malapala no Franso ko pecih no Piliso,malowid to ci Napolon i,mapateko i Olanta ko Piliso mala Mapapolongay Hontian Kitakit. Tahira to i 1830 mihecaan, cidemak to nani pikowan no Olanta, mala o Mirocokay a Malahonti a kitakit, matoro' ko cecay a sarawa'an no Toic, o wawa no honti no Sakosen-Kopaw- Kota Hontian Kitakit ci Lipolto I malasa'ayaway honti. Na mapatireng to ko Piliso a kitakit, toker sa to Cowa ka Pisakakinih sanay a lekakawa no kitakit. Nikawrira, i Sakatosa a Lalood no Ha'emin no Kitakit ma'eco no Toic. Orasaka, ikor to nona lalood masawad to Cowa ka Pisakakinig sanay a lekakawa no kitakit, mikapot to Saka'amisay a Riyaran a Kakaketonan Lekatep ato Yoropa a Lekatep no Kicai Misiiked to Niyahpikowan Itiya ho maa'ise'ised a micerak to kakowanen ko Yoropa a Hontian kitakit,o Piliso ira ko tosa a Micowatan a Sakowan ato cecay a Nicaliwan Pala : o Loanta – Wolongti ato Mala-Pilisoan a Kanko onini i, ono aniniay a Finawlan a Kitakit . Ona Mala-Pilisoan a Kanko itiyaay i 1885 miheca a masasowal ko Yoropa a kitakit to samanen ko cikcik a misakilac ko Afrika sanay a Poli-Kayki a pakilacen ko honti no Piliso ci Liawpito . Samatiya han to o teked a sera ko pikowan ni Liawpito, langiwngiw to ko ha'emin no kitakit, sawad sato i 1908 miheca ko piteked a pikowan ni Liawpito, patorod han to i sifo no Piliso ko pikowan. To ikor to i,misiiked to kono niyah a pikowan no Mala-Pilisoan a Kanko i 1960 miheca. Ono itiraay i Nicaliwan Pala i Tincin no Congko o kakomodan ci Molis itiya yo milood ko faloay a kitakit to Congko i 1900 miheca a miopoh a matatilid to kakaketonan a tilid ko maro'ay. Tahira to i 1927 miheca ta patoko han to ni Molis ko Tincin i Picin Sifo no Conghowaminko. Aniniay a Piliso O tada cemahaday cikicicay to takaraway a kitakit ko Piliso anini, nikawrira, nano to'as a rikisi iraay to ko sapisiikedaw a kasarekad, nawhani, ika'amisay a pecih no kitakit o Folamang a tamdaw ono Olanta a sowal kono roma'ami'ad a sowal, sa pasitraay i Olanta a mitadipi, o ikatimolay sa a pecih i, o Walong a tamdaw ono Franso ko sowal, sa pasitira i Franso a mitadipi, ona tosa a finacada malala'isay to romi'ami'ad. I 2007 miheca saka 6 folad saka 10 romi'ad ira ko kapolongan a kayki, 'enem a folad ko kasasowasowalan ta patireng sa to kapolongan a sifo, nikawrira, caka halafing tolo aca ko folad malasawad to kona sifo. Itiya i ikor no 2010 miheca saka 6 folad a sinkiw, ira ko 543 romi'ad ko caka patireng to sifo, o sahalafinay ko romi'ad awa ko sifo, macicih ko kirok no 'emin no kitakit. Awa ko misododay a matatoker, saikoray to i,falic han to ko Tatapang Rikec a Kinpo, patodod han to a palalikel ko ka'amisay ato katimolay a pecih no kitakit to Niyah-Pikowan, o syoto Polosair ono Kapolongan a Sakowan, onini ko sakalowan no 'icel no Fafa'eday Pikaikian,nani 2014 mihecaan a sinkiw patokeled hananay to sinkiw no Yoropa Pikaikian , 5 miheca kinacecay ko pisinkiw, o Kararemay Pikaikian a kiin i,ono Olanta Etal 87 ko tamdaw no kiin, ono Franso Etal i,63 ko tamdaw a kiin, o 'icel nona tosa a etal malalenay, o sa'osi no kiin ko pi'arawan. O nini ko kahapinangan o Nipatekoan ko Sakowan a Kitakit. I 2013 miheca saka 7 folad, o saka 6 a honti ci Alpi II papirocoken ningra ko wawa ci Filipo malahonti. I 2014 miheca saka 10 folad saka 11 romi'ad o fa'elohay a Conli ci Syar Misier(Charles Yves Jean Ghislaine Michel),keriden ningra ko pasikawananay a isifo'ay a sifo, paloko i ka'ayaw ni Filipo honti ta malaheci ko kalacongli, laheci sato ko 4 a folad a kasasowal. Ci Misier congli o saka'emangay ko mihecaan no Piliso nani 1840 miheca , itini i Yoropa o saka'emangay to ko tireng ningra. 2019 mihecaan a sinkiw, matiya to to i'ayaway sako'esit sa caka patireng to fa'elohay a sifo, oya sa ci Misier o mamalakakeridan no Sakakaay Kayki no Yoropa tona miheca i saka 12 folad, toro' han to ni Filipo honti ko widang ni Misier ci Sofi-Wirmiso(Sophie Wilmès;蘇菲·威爾梅斯) mala pacarcaray a kakeridan no sifo. Sici Satapang mala Nipatekoan ko Sakowan a Kitakit ko Piliso i,tongal sa ko kasasifod no faco no sifo. I la'eno no Nipatekoan ko Sakowan a sifo i, pakisowal ko pisilsil a patireng to tolo a etal: 1. Olanta sowal a etal, 2. Franso sowal a etal 3. Toic sowal a etal. patokeled han a patireng to tolo a sakowan: o Walong Tata'akay Etal ; o Folamon Tata'akay Etal ato Polosayr-Syoto Tata'akay Etal . O sakowan ato etal ano matata'edipay i, mapo'elacay ko kasasilsil no tayal: 1.Nipatekoan ko Sakowan a sifo : citodongay to kapolongan a tayal, o paisawidang tono sici a tayal, no sofitay, katayalan, sakarihaday(syakay-fokoli), lalan ato dinwa. 2.Etal a sifo :citodongay to sowal, ponka ato kyoiki,o pitilidan, ariri no 'ohong ato pisifayan. 3.Komoin a sifo :citodongay tono sera ato dafong a tayal. Centang Onini i,ono sici a kasarekarekad. Pakaynien tona sici a kasarekarekad mahapinang ko Faco no Nipatekoan ko Sakowan a sifo, nawhani, malalikelay ko Folimon Tata'akay Etal ato Walong Tata'akay Etal to 'icel no sici, awaay ko kapolongan no kitakit a centang. O kiin no Kararemay Pikaikian polong no kiin 150 ko tamdaw, o Folimon 87 ko kiin, o Walong 63 ko kiin. O kasaso'iring no Ka'amisay ato Katimolay O Piliso a kitakit i, patatekoan ko Walong Tata'akay Etal(o Franso ko sowal a etal,瓦隆大區) ato Folamon Tata'akay Etal(o Olanta ko sowal a etal,佛拉蒙大區). Nani 19 sici satapang ko ci'icelay a kitakit amisasiwar sa ira ko kasaso'iring no Ka'amisay ato Katimolay a etal, tahanini tona 20 sici iraay ho a matengil ko pacohacohay a ngiha' to sapitekoaw i a Franso anca i Olanta,matiya to o itiraay i Yoropa a sapicinowasaw a felaw, o lalowadan no rawraw sici ato syakay konini i Yoropa. Mangalefay ko Spisikedaw a Demak no Folamon , nani 20 sici tahanini cawa ka pitolas a milekal to Teked a Salongoc ato Sapisikedaw a Niyahpikowan, ta mapa'ading ko sowal no Olanta ato ponka ato rikisi, orasaka sa'icel sa mihantay to katenek no sowal no Franso. kaitiraan I saka'amisay a sa'etipay no Yoropa ko ka itiraan no Piliso, cila'ed to riyar a makakecol ato Ikiris,i ka'amis malafiyaw ato Olanta, i katimol mada'edo'edo ko pala ato Franso, isakatimol no kawali malafiyaw ato Losinpo Hontian Kitakit, ikawali mada'edo'edoay ko pala ato Toic, o kakahad no polong i 3.05㎢. Toloay ko kasasilsil no etal: ka'etip o mililisay to riyar a dafdaf, sasifo'an o masatapoloay a dahetal, isakawali o Yartin Lotolotokan . Kakarayan O sa'emelay a no riyaran a kakarayan, orasaka, i kasi'enawan lafafa ko kakarayan, i kaciferangan sa'emel ko romi'ad, kali'orad, isakacecay a folad o lalen no fa'edet 0~3°C, sakapito a folad lalen no fa'edet 14~19°C . O kasasilsil no sakowan 1.Folamon Tata'akay Etal :I ka'amisay etal a Folamon Finacadan(Vlaamse Gemeenschap,佛拉蒙社群), o Olanta ko sowal; 2.Walong Tata'akay Etal :I katimolay a pecih etal a Franso a finacadan(Commonaoté française,法語社群),o Franso ko sowal; 3.Polosayr-Syoto Tata'akay Etal :I sasifo'an no kitakit; Ira ho ko Toic finacadan i sakawali(Deotschsprachige Gemeinschaft,德語社群). Kicai O tada cemahaday ko misang'ay to dafong a kitakit ko Piliso i ha'emin no kitakit, itiya ho i 19 sici itini i Yoropa o sa'ayaway a mifalic to o Kikai ko Sakatayal . Ira ko fancalay a minato, lalan i nanom, lalan no cinamalay ato lalan, sa fancal ko kalacacofacofay ato roma a kitakit a malali'aca'aca to masamaamaanay a dafong. 1991 miheca saka 1 folad, mikapot a mali'ayaw a mitayal to malacecaay a payso no Yoropa(Eoro,歐元), oya no Piliso a Falang payso i 2002 miheca lwheci sato a maceror no Yoropa a Payso. O kicai no Piliso tadatata'ang ko pipalawina to Kalokitakit a Kali'aca to Dafong.O tosa no kalitolo no Lalen a 'Etan no Kalotamdaw ( per capita disposable income ,GNI;人均收入), o nani pasadakan a paliwal to dafong a 'etan 2 ko kasatiwtiw ato Toic, 5 ko kasatiwtiw ato Dipon.Mana hatini to ko kacilaheci no pasadak to dafong no Piliso hani, o kanga'ay no kaitiraan ato takaraway a kicic, ato kaira no masasiromaromaay a sowal,ato cilaheciay a tayal. Oni pacomodan a dafong no Piliso i, o kaka'enen, kikai,tayamonto, kasolin, nani kasolinay a dafon,lalilec a dafong; o nipasadakan a dafong i,ciyawkoli a waneng, tosiya, marad, sapaiyo, tayamonto ato milalilecan dafong. Oya itiraay i ka'amis a Antowipo minato o sakatosa ko tata'ang i Yoropa, o satata'angay a pasongla'an to tayamonto itini i hekal a kitakit, sa pangangan han to Tata'angay Tokai no Tayamonto.</FORM>
    </S>
</TEXT>