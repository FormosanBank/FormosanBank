<?xml version="1.0" ?>
<TEXT id="Wiki_Amis_Arikakay" xml:lang="pwn" source="Paiwan Wikipedia, article: Arikakay" copyright="CC BY-SA" citation="Arikakay. (2024, December 07). In Wikipedia [Paiwan]. https://pwn.wikipedia.org/wiki/Arikakay" BibTeX_citation="@misc{Wiki_pwn_Arikakay, title = Arikakay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Arikakay} }">
    <S id="0">
        <FORM kindOf="original">Arikakay I niyaru' nu Pangcapangcahan, ira aca ku kungku nu matuasay tunu Arikakay tu sapatalaw tu caayay pitengil a wawa atu lingatu nu laedis atu lisin nu Pangcah. Mahaen ku suwal i ti:yahen, ira kiya pihacengay ku tarakaw misa'uya'uyaannay a mapayi'ay, micidekay a tamdaw, pangangn han nu heintu "ci Arikakay" han, sulinay saremiad saan a mihulul caay kadademak, matuka henaca, sremiad saan a makulec ilutu nu Parik. Na u awaayay kutekiteki a niyaru' pihaceng tuwaca ku demak cungdus han. Yalingatu ira kiya babahiyan kerid han nira kira tatusaay a wawa nira a talaumah, katangasaantu a pacucu kira. Satusa satu a demak militawal kira arikakay tu tahekalay a babainay a misalama tu babahi nu luma'. Milingeru tu nikabuti'nu babahi a mikuliniw, pacekilsa awaaytu itepar kira milediay a babainay nu luma'. saka tulu nira demak:itiya iawaawaayay ku ma'uripay a sa'uwac, araw adihay saca ku butibuting atu urang, tuna mahaen tayra ku wamin ku babainay atu wawa a mapapariy a milepel i sa'uwac, u babahi hantu i lumu'a mitala tu sakalabi'. A sidemak kaw nasahen, araw simiratuhay tu tapang nu niyaru'tu sapikisa tira demakan, sulinay kakibana'ay tu nidemakan nira arikakay. Tunamahaen u sapatayaw tu ku ringes nira niyaru'. Ira tarakaw ira kilemel nu arikakay awaay ku makademecay, maduka ku madukaay, alumna ku mapatayay atu madukaay nira pangcah, aluman ku temangicay nira Pangcapangcahan. Turuma satu aremiad, u nisimsim ni Marang tu sapidemec tira arikakayan, kaw sarakarakat sa cira araw tangasa i liyal ku rakat, aru'sai tataakay a uncung, tada mangeru'tu kiya i, butisa i nikamaru' tuway, kataletihan nira kira kawas nu liyal ci Kabid, sianadaen kiyari paduwal satu i ngitih: wawaaw! u kawas ku arikakay, caay kaw tamdaw, sisa samaanen namu a miletaes caay tu pakademec hantu, tuliken ku purung a paluec i sarapet nu namu hantu. Salemedaw nu mita satu. Ira mahaen, mitengil kira tapang tu nasuwalan a papipacabay tu sikawasay a miratuh a pakaen tu timulay a Malataw, i waliay a Kafid tu sapakalemed nu heni. Sulinay ira sakakaay nu arikakay keba'sa a patusur i aayaw ni Marang, a papisulul! A kaa patahekal tira purungan, sululen kami satu. Tuna miliyas kira arikakay pasuwal satu: aray han kamu, ira aca ku nipalemed nu niyam i tamuwan, tu enemay nu mihemihecaan, katayra i liyal i tarawadaw a patata tu icep, epah, tuluay nu kaliti a turun atu purung a pakaen i tamiyanan, mapalemed nu niyam kamu satu! Makayni tina kungkuan sulinay u lingatu nu "laedis atu lisin" nu Pangcah.</FORM>
        <FORM kindOf="standard">Arikakay I niyaro' no Pangcapangcahan, ira aca ko kongko no matoasay tono Arikakay to sapatalaw to caayay pitengil a wawa ato lingato no laedis ato lisin no Pangcah. Mahaen ko sowal i ti:yahen, ira kiya pihacengay ko tarakaw misa'oya'oyaannay a mapayi'ay, micidekay a tamdaw, pangangn han no heinto "ci Arikakay" han, solinay saremiad saan a miholol caay kadademak, matoka henaca, sremiad saan a makolec iloto no Parik. Na o awaayay kotekiteki a niyaro' pihaceng towaca ko demak congdos han. Yalingato ira kiya babahiyan kerid han nira kira tatosaay a wawa nira a talaomah, katangasaanto a pacoco kira. Satosa sato a demak militawal kira arikakay to tahekalay a babainay a misalama to babahi no loma'. Milingero to nikaboti'no babahi a mikoliniw, pacekilsa awaayto itepar kira milediay a babainay no loma'. saka tolo nira demak:itiya iawaawaayay ko ma'oripay a sa'owac, araw adihay saca ko botiboting ato orang, tona mahaen tayra ko wamin ko babainay ato wawa a mapapariy a milepel i sa'owac, o babahi hanto i lomo'a mitala to sakalabi'. A sidemak kaw nasahen, araw simiratohay to tapang no niyaro'to sapikisa tira demakan, solinay kakibana'ay to nidemakan nira arikakay. Tonamahaen o sapatayaw to ko ringes nira niyaro'. Ira tarakaw ira kilemel no arikakay awaay ko makademecay, madoka ko madokaay, alomna ko mapatayay ato madokaay nira pangcah, aloman ko temangicay nira Pangcapangcahan. Toroma sato aremiad, o nisimsim ni Marang to sapidemec tira arikakayan, kaw sarakarakat sa cira araw tangasa i liyal ko rakat, aro'sai tataakay a oncong, tada mangero'to kiya i, botisa i nikamaro' toway, kataletihan nira kira kawas no liyal ci Kabid, sianadaen kiyari padowal sato i ngitih: wawaaw! o kawas ko arikakay, caay kaw tamdaw, sisa samaanen namo a miletaes caay to pakademec hanto, toliken ko porong a paloec i sarapet no namo hanto. Salemedaw no mita sato. Ira mahaen, mitengil kira tapang to nasowalan a papipacabay to sikawasay a miratoh a pakaen to timolay a Malataw, i waliay a Kafid to sapakalemed no heni. Solinay ira sakakaay no arikakay keba'sa a patosor i aayaw ni Marang, a papisolol! A kaa patahekal tira porongan, sololen kami sato. Tona miliyas kira arikakay pasowal sato: aray han kamo, ira aca ko nipalemed no niyam i tamowan, to enemay no mihemihecaan, katayra i liyal i tarawadaw a patata to icep, epah, toloay no kaliti a toron ato porong a pakaen i tamiyanan, mapalemed no niyam kamo sato! Makayni tina kongkoan solinay o lingato no "laedis ato lisin" no Pangcah.</FORM>
    </S>
</TEXT>