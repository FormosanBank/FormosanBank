<?xml version="1.0" ?>
<TEXT id="Wiki_Amis_Macedonia" xml:lang="pwn" source="" copyright="" citation="" BibTeX_citation="">
    <S id="0">
        <FORM>Macedonia Maciton Kapolongan Kitakit Takaray Sowal Itiraay i katimo a sakawali no Yoropa a Parkan Pecihay Kanatal, nano to'asan tata'ang ko kafalic, nawhani, marapotay ko 6 a kitakit no Parkan Pecihay Kanatal: Kirisiya(isaka'amisay a Maciton), Ka'amisay Maciton Kapolongan Kitakit, ( Sakowan), Arpaniya, Sayrwiya ato Kosofo. O dadahal no pala i,67,000 , ira ko 376 ofad ko tamdaw. Nani 1992 miheca mapatireng ko Maciton kitakit, sanoyaan sa o Maciton Kapolongan Kitakit( Maciton a sowal: Latin a tilid:Republika Makedonija; Holam a sowal: ) ko ngangan no kitakit, maparariday o Maciton hananay a mitahidang;nikawrira, o Maciton Kapolongan Kitakit ato Maciton Etal cowa ka lecad koninian a mitoro'an sanay ko karawraw, o Kirisiya a pikaysyaku o Maciton hananay i,o todongay nano rikis no Kirisiya, orasaka mifantoy(milalang) to Maciton Kapolongan Kitakit a pangangan to Maciton , han a pangangan to 'Ayaway Naslafo Maciton Kapolongan Kitakit(Maciton a sowal: , Latin a tilid:Porane na Jugoslovenska Republika Makedonija, PJRM ; Holam a sowal: ) tahira to i 2019 miheca saka 2 foald falic han to a pangangan to Ka'amisay Maciton , ta lahedaw sato koya fangafang pakayni to ngangan no kitakit. O Maciton Etal hananay a pala i,miso'edac to mihecaan 'ayaw no 9000 miheca iraay to ko maro'ay tamdaw itini. I'ayaway ni Yieso to saka 4 sici, o Maciton Hontian Kitakit mikowanay to to Parkan Pecihay Kanatal, ikor to i, saadihay sato ko kasasiromaroma a rikisi ato punka. Fangafangan no ngangan I'ayaw ni Filip II(Philip II(Kirisiya asowal: ' ; Holam a sowal: )pasipapotal a micowat to pala, o to'asan a Maciton Hotian Kitakit itiraay i ka'etip no sasifoan a Maciton Sakowan no Kirisiya. I saka 2 sici, o kaitiraan no Maciton itiniay i aniniay a pala, nikawria, o saka'amisay no aniniay a Maciton KapolonganKitakit cowa ka ilaloma' no Maciton Etal , naw matini sa i, awaay ko pa'ecasan, to ikor to i sifo' no saka 11 sici, satata'ang sato ko kafalic no kaitiraan no Maciton. Itiya i Roma Hotian Kitakit a Maciton mahaopay ko aniiay a saka'amis ato sasifo'an no Kirisiya, o saheto no Maciton Kapolongan Kitakit ato satimolan no sakawali no Arpaniya. Rahodayen ko sowal, o nipatirengan no Roma a tamdaw a milecaday ko ngangan a Maciton ikakaay ko kakadah tona Maciton Hotian Kitakit. I saikoray to no Roma a mikowan safa'elohen a mipasilsil ko kunis no kalala'edan no sakowan mala no Sikyo Etal, mahaop ko aniniay a polong no Kirisiya, ato malala'eday to Aycin Riyar a Korito Kanatal(Kirisiya asowal: ; Romaantilid:Kriti Crete),satimolan no Arpaniya,pecih no Pawciyaliya ato Maciton Kapolongan Kitakit. Itiya sato i pikowanan no Paycantin(Sa'etipay a Roma Hotian Kitakit), ono sofiaty sakowan a etal no Maciton (Kirisiya a sowal: , ; Holam a sowal: ) itiraay i sakawali no Stoloma 'alo(Pawciyaliya asowal: ;Kirisiya asowal: ; Holam a sowal: ) a pecih no Seloys sofitay sakowan(Kirisiya asowal: ; ; Holam a sowal: ). Sakasaan, tona a mihecahecaan a niosawan tilid no Paycantin, o nitoro'an a Maciton latek ono sofiaty sakowan a etal no Maciton. O ronma sa i,itiya ho i saka 9 sici ato saka10 sici, o Maciton Etal o nikowanan no Sakacecay Nicowatay Hontian Kitaki no Pawciliya, ikor to i 1018 miheca mapapolong i sofitayan a sakowan no Paycatin Nicowatay Hontian Kitakit. Tahira sato i kaleponan no saka14 sici,nornor sa ko picowat no Otoman Hontian Kitakit to katimol no sakawali no Yoropa, mapalasawd ko ngangan no Maciton to pinapina a sici, awa a ma'araw i cico. Ona ngangan i,itiraay i pihapinang i palapala ta masadak. Iaikor tono saka 19 sici, sahapinang sato ko aniniay a konis no kalala'edan. Pisa'osi to tamdaw Itiya ho i sasifo'an ato cilaay a sici, itiniay i Parkan Peih Kanatal a Maciton, adihay ko masasiromaromaay a finacadan a maro' itini, ira ko Kirisiya a tamdaw, ira ko Arpaniya atamdaw, ira ko Walaci a tamdaw, ira ko Sayrwiya a tamdaw, ira ko Pawcialiya atamdaw, Yutaya atamdaw ato Torki a tamdaw. Onini ko sakasaan no Maciton o kacacofelisan no masasiromaromaay a punka, o finacadan sa i,matiya to a masasiromaroma. 1. Kirisiya a Maciton tamdaw:pakitinien i punka ato rekad o Maciton tamdaw kami (&quot;Macedonians&quot; Kirisiya atilid: Maked√≥nes) sanay to niyah a tiring. Mahop ko 51 ko tamdaw i kapolongan, latek irako 250 ofad, sahetoay i Maciton(Kirisiya) a maro'. 2. Maciton Finacadan(Silir a tilid: ; Latin a tilid:Makedonci ; Holam a tilid: ), o Maciton Slafo tamdaw hananay ho a pangangan. Pakitinien i Finacadan a Ca'enot ato Palapalaan a Ca'enot o Maciton tamdaw kami (Maciton a sowal: Makedonci), o saka tosa ko ka'aloman no tamdaw,o tatapangan nangra o Slafo tamdaw, Maciton Slafo tamdaw ato Salafo Maciton tamdaw (Kirisiya atilid: &quot;Slavomakedones&quot;) hananay amitahidang. Do'edo'en ko 2002 miheca a pisa'osi to tamdaw, latek ira ko 130 ofad ko ka'aloman o Maciton tamdaw kako sanany, o sakakaay a finacadan no Maciton Kapolongan Kitakit. 3. O Maciton tamdaw no Pawciyaliya i,o Maciton tamdaw kako sanany to niyah a tiring a Pawciyaliya tamdaw(Pawciyaliya a sowal:M Makedontsi). Sahetoay o Pawciyaliya a Maciton tamdaw, latek ira ko 37 ofad ko tamdaw, itiraay i Polakoyiefokole Sakowan a maro'. 4. Arpaniya tamdaw ho ko sakakaay a finacadan itini. Itiraay i ka'amis, ka'etip a tekedan sakowan a maro', pakaini i 2002 miheca a pisa'osi to tamdaw, mahaop ko 25.2 no kapolongan a tamdaw no Maciton Kapolongan Kitakit. 5. O roma a mamangay a finacadan: Toci tamdaw, Posiniya tamdaw, Lomu tamdaw, Sayrwiya tamdaw, Walaci tamdaw, Aycipoto tamdaw ato Yutaya tamdaw(Sayfati Yutaya tamdaw ato Kirisiya Yutaya tamdaw) ira itini a maro'. Pitooran O itiniay a tamdaw sahetoay o mitooray to TongCen Ciyaw(Ikiris a sowal:Orthodox Catholic Church; Holam a sowal: , ). Ira ho ko kasasiromaroma a kyokai, o Kirisiya Toncen Ciyaw, Pawciliya Toncen Ciyaw, Sayrwiya Toncen Ciyaw ato Maciton Toncen Ciyaw. O mamangay a Muslin caay ko sasawaden a minengneng: ira ko Arpaniya tamdaw, Pawciliya tamdaw Teloc no Maciton Posiniya tamdaw ato Torki Tamdaw. Rikisi I ka ci Fokelohay Mihecahecaan Itiya ho Fokelohay Mihecahecaan(Ikiris a sowal:Paleolithic age)iraay to ko tamdaw a maro' itini sanaay ko pipawacay, miso'edac to mihecaan tahira i 'ayaw na anini to 9000 ko miheca. oya Pitolalona Dihif(Kirisiya a sowal: ; Ikiris a sowal:Mount Katsika; Holam a sowal: ) makera ko i'ayaway to 80 ko ofad ko mihecaan a malafokelohay to a fongoh no tamdaw. O 'orip no tamdaw i,iraay to ko loma' sa mahinakeray to ko kamaro', o maomahay ko tayal, mipaloma to moki, kalitang, mipakaen to siri, kolong ato diyong, pasasa sanany to ko pi'adop. Iraay to ko lisin itiya, o sapawacay i, Pulomahenas Topolnika(Topolnica) a nalacolan, mihafalatay to ka'amis no Sayloy a Kirisiya pala kalala'edan no Pawciyaliya. To'asan Maciton O to'as no Maciton itiyay ho i 'ayaway ni Yieso to 500 miheca tahira i 146 miheca, itini tona palapalaan makalitolo no Maciton, Ililiya ato Seloys, na ira ko Piawniya, Taerniya, Maciton ato Pilakongniya sepat a hontian kitakit. I'ayaw no kairaan no Maciton, itini isakatimol a pala iraay ko niyaro' no Pucili a tamdaw, i sak'etip (Fafa'eday aMaciton) iraay kono Maciton tamdaw ato Iliiya tamdaw niyaro'aro', yo malalood ko Maciton tamdaw ato Iliiya tamdaw, latek malacafayay a maro' ko Pucili a tamdaw ato Maciton a tamdaw. I to'asan ho no Kirisiya a mihecaan, o sa'ayaway a mi'ecoan no Piawniya Hontian Kitakit(Ikiris a sowal:Paeonia; Holam a sowal: ) i, o polong no lilis no Wata 'Alo(Maciton a sowal: ; Kirisiya a sowal: ; Holam a sowal: ) ato taliyokay a pala, mahaop ko aniniay asaka'amis no Kirisiya Maciton, polong no Maciton Kapolongan Kitakit, ato mamang a pecih no Pawciyaliya. Itiya sato i kalaloodan no Posi ato Kirisiya Niyaroan Kitakit('ayaw ni Yieso 499 miheca tayhira 449 miheca) malamicongaconga no Posi a tamdaw ko Maciton Hotian Kitakit, nikawrira, i Pulatiya Lalood(Battle of Plataea; )pakalowid a misiiked ko Maciton. Itira i kalagontian ni Filip II(Philip II; Kirisiya asowal: ' ; Holam a sowal: ) , saharakat sato ko kacemahad a micowat to romaroma a pala, polong han ningra ko Maciton mala no niyah a pala. Tahira to i kalahontian ni Alisanta, mapatemak ko Punka ato Harateng no Kirisaya tayra Ngataay Sawalian( the Middle East ), naikoran ni Alisanta maliposak to ko kitakit, pakoniyah sato ko tapang no sofitay a patireng to kitakit, ora sa Maciton ma'afas ni Katasan(Kirisiya a sowal: ; Holam a sowal: ). Talacowaan matiya to ko kaci'icel no Maciton Hontian Kitakit, o 'icel no sakowan to Seloys Ililian Etal nornor sanay to a malahedaw. Itini tona mihecahecaan, mipecoh ko Kawlu Tamdaw i Parkan Pecih Kanatal, malowid ni Katasan Honti ato Antiko(Antigonus II Gonatas), cowa ka samaamaan ko Maciton Kitakit. Roma a mihecahecaan 'Iayaw NI Yiesoan miheca to tosa sici(200 so'ot miheca) malowid no Roma ko pikowan no Maciton ton apala. I kalahontian ni Fili saka 5(Kirisiya a sowal: ; . 'iayaw ni Yieso238miheca 179miheca)kinatosa a malalood ato Roma. I saka cecay a lalood('iayaway 215 'iayaway 205 miheca) pakalowid ko Maciton to Roma,nikawrira, i saka tosa a lalood ('iayaway 200 'iayaway 197 miheca) malowid no Roma ko Maciton. Itira to i sakatolo a lalood('iayaway 171 'iayaway 168 miheca) malowid ko Maciton, na onian ko saka tekop no Hotian Kitakit. Ikor tona katekop no kitakit kalasepaten a mipecih malamicongcongay no Roma, saikoray to i 'ayaway 146 miheca papolong han to no Roma malasakowan no Micowatay Hontian Kitakit. Sanoyanan sato a matenak ko sowal no Latin i Parkan Pecihay Kanatal. Yo matekop sato ko Roma Cowatay Hontian Kitakit i 298 miheca, oya no Maciton a mikowanay mala Paycantic Nicowaty Hontian Kitakit. Ci'icelay ko sofitay nona Hotian Kitakit, nikawrira, cilacila ira ko piparawraw no Salafo Finacadan, halafin tato konikafodfod itini ton apala, sa tata'ang konikafalic no punka ato tamdaw, mapapolng tono Slafo ko Maciton. Mitiya sato mahineknek to ko 'aro no Slafo a Finacadan i salawacan no niyaro' ato kalala'edan no kitakit, o Sklaviniai hananay no mikakinkiway a pangangan congra. Itiya i pikowanan ni Cinstans saka 2 (Kirisiya a sowal: ' ;Holam a sowal: )honti no Sa'etipay Roma Hontian Kitakit, laplapen a miforaw ko Slafo a tamdaw tayra i Sifo'an no Mamangay Aciya(Ikiris a sowal:Anatolia; Torki a sowal:Anadolu; Kirisiya a sowal: ;Holam a sowal: ), maforaw a tayni ko Slafo a tamdaw pasitira sato a mingodo to sakowan 'icel no Paycantin Hongti. Ikor to no saka 7 sici, miliyaw heca ci Cinstans saka 2 Honti a mipecoh to niyaro' no Slafo, patirengen ningra i Saysaloniki ko Seloy Sakowan no Sofitay . Itiya sato to pinokayan ningra, ma'adapaw no Slafo Pawcial tamdaw, 'aloman ko mapatayay no sofitay, ma'afas ho ko adihayay a sapanocay, onini ko sakapisawad a malahonti. Tahira to i ikor no saka 8 sici, linahan to ko sakowan no sofitay pasitimol i ngata no Aycin Riyar, lowanen ko mamang no Seloy ato Kirisya a sakowan no sofitay a papapolong a malafa'elohay a Maciton Sakowan no Sofitay , miliyasay to aniniay a Maciton ko kaitiran nona Sakowan. Sifo'an Sici Itiya ho i 836 miheca anoca itira i 837 mihea, awaay to i kirok(nitilidan) no Paycantin ko Salafo a Finacadan, naw hanni masolotay to no micowatay a Sakacecay Hontian Kitakit no Pawciyaliya. I 837 miheca, mapolong no Sakacecay Hontian Kitakit no Pawciyaliya ko pinapina apecih no Maciton Etal, malaliyaw ko 'icel no Slafo tamdaw itini tona Hontian Kitakit no Pawciyaliya. Itiniya i 860 miheca, ira ko nani Saysaloniki a Paycantin Kirisiya tamdaw: o Silil ato Mitote(Kirisiya a sowal: ; Holam a sowal: ) a malikakaay,o cinganganay to kainaneng a patenak to sowal no Kawas, sanga'en nangra a malikaka ko sarakatay a tilid no Slafo(sa'aya'ayaw o sapikirok to Katelangay Kyokai no Slafo), sapangangan han cangra o Niocoran no Slafo. I 885 miheca , o sarakatay a pasowalay tono Pawciyaliya a sowal a Tata'angay Sikyo a Fangcalay Tamdaw ci Sie Awhelito itini i Awhelito Etal(aniniay a Maciton Kapolongan Kitakit) a maro', sa malakahiceraan no pitooran kona pala. I ikor no saka 10 sici, o Honti no Paycantin ci Yohani saka1(Kirisiya asowal: A' ; Holam a sowal: ) itira i kalaloodan no Las Paycantin(970 971) cowaten ningra ko Pawciyaliya, malaliyoc to ko kahiceraan no Sakacecay Hontian Kitakit no Pawciyaliya pasitira to i Maciton Kapolongan Kitakit. Nani 12 sici satapang a macowat no Sayrwiya Hontian Kitakit ko Maciton Etal, i 13 sici iikor to no sakasepat a pilood no Sofitay no Ciwcika(The Crusades; ), matekop ko satata'angay o cinganganay a tokai Cinstancin (Kirisiya asowal: ; Latin a sowal:Constantinopolis ; Ikiris a sowal:Constantinople;Holam a sowal: ) no Kristo. Noyanan to i,cifangafang ko Paycantin Kirisiya tamdaw, Salonika Hontian Kitakit ato Pawciyaliya Sakatosa Micowatay Hotinan Kitakit to hano nima ko Maciton sanay a kacacoli. Nawhani, o sakatimol no Maciton o nipa'adingan no IpiplosTekedan Pikowan Kitakit(Kirisiya asowal: ; Holam a sowal: ); o saka'amisay pala no Maciton o Pawciyaliya ko mikowanay. Tahira to i ikor no 1261 miheca nga' papolong han to o Paycantin a mikowan ko Maciton. Itiya sato i saka14 sici, malowid no Awtoman Micowatay Hontian Kitakit ko adihay ko mitekopan a kitakit, ira ko Sayrwiya, Pawciyaliya ato Kirisiya, nornor sato ko sapi'ecoaw to Parkan Pecihay Kanatal. I 1371 miheca, pakalowid ko Awtoman i Matolica Lalood i, o saheto no Maciton malamicongacongay a kitakit, tahira to i 14 sici haemin han to polongen koya Maciton Kitakit. Nano inian to ikor to 500 ko miheca sahetoay mamamikowanan no Awtoman Micowatay Hontian Kitakit ko mikowanay to Maciton. Kacemahadan I 19 sici, o Kirisiya, Sayrwiya ato Pawciyaliya a tolo kitakit micoroh to miliyaw a palowad to kitakit sanay a demak,ira ko pipacoli to itiraay i Yoropa a pala no Awtoman Micowatay Hontian Kitakit (nisapinangan a Maciton ), onini ko lalengatan no malatosa ko kasarekad i ikor no 19 sici ato isatapangan no 20 sici. Itini tona tosay a kasarekad, o sakakaay o Pawciyaliya Maciton Mipalolo Iinkai(Pawciliya a sowal: ;Decdec: ; Maciton a sowal: , Decdec: Holam a sowal: ), i 1903 miheca keriden ni Kocai Torciefo( Pawciyaliya Maciton :Bulgarian Macedonian: ; Holama sowal: ) ona Rekad i,itira i Ilinteng Etal ( ; ) o romi'ad no Pali'ayaway ci Iliya a mi'inger to sapialaaw to Niyah Pikowan anaca o sapisiikedaw a patireng tona niyah a kitakit. Parkan Lalood( , ) I satapangan no 20 sici, ira ko Sakacecay a Parkan Lalood(1912 10 8 1913 5 30), Sakatosa a Parkan Lalood(1913 6 29 8 10), na malepon kona lalood makinatolo a mapapecih ko Maciton, o Kirisiya Hontian Kitakit, Inacilaay Sayrwiya Hontian Kitakit, ato Inacilaay Pawciyaliya Hontian Kitakit, oya kalala'edan nona toloaay a kitakit i, tado han to no Kirisiya Maciton, Ka'amisay Maciton ato Pawciyali Maciton a kalala'edan. Malaheci ko Sakatosa Lalood no tahepoan no Kakarayan tahira 1949 miheca ko Lalomaay Lalood no Kirisiya. 1963 miheca Nanslafo Kapolongan Kitakit mafalic kongangan to Nanslafo Syakaisyuki Kapolongan Kitakit , oya ilalomaay a Maciton itira to i 1991 miheca a mala Misiikeday Kitakit. Na pisiikedan ira ko 17 miheca a cifangafang to ngangan no kitakit,ano Maciton hannaca a pangangan caay ka tatodong, awaay ko mihaiay,mihantay ko Kirisiya. Tahira sato i 2018 miheca saka 6 folad,o Ka'amisay Maciton han to a milaheci mifalic, malaheci to ko pisanga' to rikec ona tosa a kitakit, i 2019 miheca saka 2 folad laheci sato ko pangangan. To cila to a miheca saka 3 folad o Ka'amisay Maciton ko ngangan a mikapot to Saka'amisay Riyaran a Kakaketonan Lekatep(North Atlantic Treaty Organization, NATO), mihai to ko Licikay no Yoropa(Council of Europe: ) a masasowal to sapikapotaw i Yoropa Lekatep(European Union, EU; ). </FORM>
    </S>
</TEXT>
