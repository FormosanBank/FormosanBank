<TEXT id="Wiki_Amis_Greece" xml:lang="pwn" source="" copyright="" citation="" BibTeX_citation="">
    <S id="0">
        <FORM>Greece Kirisiya kapolongan kitakit ; Kirisiya a sowal: ; : ). O itiraay i katimol no sakawalian no Yoropa, mihawangay to karopaw a kitakit,nawhani, o pinapina akanatal no Aycin riyar ono Aciya. I kacacapa'an no Yoropa, Aciya ato Afrika ko kaitiraan no Kirisiya, tadakakalimelan ko kaitiraan, isakatimolan no Paerkan Pecihan kanatal  Ikiris a sowal:Balkans) , isaka'amis no saka'etipan malafiyaw ato Aerpaniya, isaka'amisan malafiyaw ato Maciton ato Pawciyaliya, isaka'amis no sakawalian malafiyaw ato Torki. Siwaay ko kasa'eta'etal no Kirisiya: Maciton, Sifo'an Kirisiya,Polopennisa, Sesali, Ypilos, Aycin riyaran patatekoan kanatanatal mahaop ko 12 a kanatanatal ato Cikolaces), Seroys, Kolito ato Yiawniya kanatanatal. Isakawaliay no kitakit ko Aycin riyar,isaka'etipay ko Ayawniya riyar, o Kolito riyar ato Sifo'ay riyar isakatimolay. O kakaya' no lilis no riyar no Kirisiya ira ko 13,676 km, itini i masadangahay a Sifo'ay riyar o sakakaay ko ka to'edaw no lilis no riyar i masadangahay Sifo'ay riyar. Patahtahay to kanatanatal ko Kirisiya, olaloma' noninian kanatal ira ko 227 a kanatal iraay ko tamdaw a maro'. O polong no kitakit mahaop ko 80 o tokos, Awlipos tokos ko pocok, nani tongroh no riyar ira ko 2,918 laya'. O tadamato'asay ko rikisi a kitakit ko Kirisiya itini i hekal, nani 'ayawan ni Yiso to 2700 miheca iraay to ko taamdaw a maro' itini. O kaitiraan ato kapatahtah palalafang, o cananoyan no sa'etipay ponka hananay a pangangan, o kalengawan no finawlan faco no sieci, sa'etipay haratengan, Awlinpiko ontokay, sa'etipay nipitilidan, rikis,sieci,sakakaay nikafana' ato nipisa'osi, sa'etipay sifaykakahemekan ato kakeseman). i'ayaw ni Yiso to saka 4 sici mapalacecay ni Fili sakatosa ;Kirisiya a sowal: ' ) no Maciton ko Kirisiya, o wawa ningra ci Alisanta Tata'angay honti ;Katelangay sowal no kirisiya: ' ) cowa ka pahoda a micowat to kakahaday sera no to'asan hekal, mapatenak nani saka'etipan no Sifo'ay riyar ko ponka ato sakakaay fana' patayra i taliyokan no Indo 'alo. I'ayaw no saka 2 sici macowat no Roma ko Kirisiya, mala Roma hontian kitakit ato mirocokay a Paycantin hotian kitakit ko i kakocay a heci no kitakit, ona Paycantin hotian kitakit o masiwaray no ponka ato nipitilidan no Kirisiya. I sakacecay sici mapatireng ko Kirisiya So'elina kyokay, masaloma' ko aniniay a ponka no Kirisiya, mapatenak heca ko tato'asan pinangan no Kirisiya tayra i So'elinay Kyokay ; Kirisiya a sowal: ; Romaan tilid:Orthódoxi Ekklisía; Rosiya a sowal: , Romaan tilid:Pravoslavnaja Cerkov ) a hekal. Isasifo'an no saka 15 sici, ma'afas no Wotoman hontian kitakit ko Kirisiya. Isaka 19sici tahira isaka 20 sici mapalaheci ko sapisiikedaw lalood, 1830 miheca mihayi to polong a kasakitakit to o fainacadan kitakit ko Kirisiya saan. Ira ko 18 a rocokan no hekalay kitakit, ilaloma' nonini ira ko 16 rocokan no ponka, 2 ko matata'edipay rocokan ko ponka ato palapalan, ika'ayaway rayray itini i Yoropa ato kasakitakit koninian sa'osi no rocokan. O Finawlan sieci a faco a kitakit, macemahay kitakit ato takaraway ko pilipayso a kitakit, cemahaday kitakit, Sa'osi no Kacemahadan no TamdawHuman Development Index) takaraway ko heci no 'orip. O mioatirengay to Linheko a kitakit, o sakamo'etep a kapot no Masakapotay Yoropa'ayaway no Yoropa Lekatep),nani 2001 miheca o kapot no Yoropa payso a etal. Adihay ho ko pikapotan, tinako han o Yoropa Licikay, Saka'amisay Tasiyang Riyaran a Kakaketonan LekatepNorth Atlantic Treaty Organization, NATO), Mapapadangay to Saka'orip ato Kacemahadan kapot, Hekalay malali'acaay LekatepWorld Trade Organization, WTO), Sakarihaday ato Sakapapadang a Lekatep no YoropaOrganization for Security and Cooperation in Europe OSCE), ato Somowalay Fransu a Hekalay Saopo. O misiieday a ponka, mihamhamay tayal, micolo'ay ato sofitayan kamaro'an no Kirisiya ko sakacakat malasifo'ay Ci'icelay kitakit. Rikisi I'ayaway no kacirikisian Do'edoen ko to'asan ho a nitilidan, latek i'ayaw no 20 'ofa a mihecaan isasifo'an no katelangay fokelohan miheca iraay to ko masaniyaro'ay tamdaw a maro' itini. Latek i'ayaw no no 3200 miheca, i fodawan miheca mapalengaw to ko samatelangay a ponka no Yoropa, onini i, o Maynos payrayrang ;Minoan civilization, itiraay i Koriko kanatal), Cikolaces payrayrang ,itiraay i Cikolaces kanatanatalan) ato Helas payrayranga ,Ikieis a sowal:Helladic, Kirisiya a sowal: ; itiraay i Kirisiya karopaw). Latek i'ayaw ni Yisoan to 1600 miheca maceror no Maysini payrayrang  ; Ikiris a sowal:Mycenaean Greece;Fransu a sowal: Civilisation mycénne), o polong no nini o Acin payrayrang ;The Orehistoric Archaeology of Aegean) hananay konini ponka.maceror no Tolian tamdaw  ;Ikiris a aowal:Dorian invasion) ko Maysini payrayrang, ikor to nonini marimamoh ko Kirisiya to To'emanay mihecahecan, tahira i'ayaw ni Yisoan to saka 9 sici yo mapatireng ko Kirisiya niyaro'an kitakit, ira masadak ko matiyaay o Homa Rikisian 'olic a Kirisiya tilid a ponka nitilidan, onini i, o katelangay faco a mihecahecaan hananay, tona mihecahecaan patireng i lilis no Sifo'an riyar ato Kohetingay riyar to niyahan a nocowatan sera, patokeled sa i'ayaw ni Yisoan to 776 miheca midemak to sarakatay a Awlinpiko ontokay ;Kirisiya a sowal: ; Fransu a sowal:Jeux olympiques; Ikiris a sowal:Olympic Games). I'ayaw ni Yisoan to saka 5 sici, makafili a mitaker to pi'eco no Posi hontian kitakit ko sofitay no Niyaroan kitakit no Kirisiya, tona mihecahecaan macakat tahapocok ko sakakaay fana' ato ponka no Kirisiya, o To'asan mihecahecaan ; Ikiris a sowal:classical antiquity) hananay konini. O Kirisiya, Maciton ato Seroys etal a payrayrang polong han o Hayloniko hananay a pangangan, o lalengawan no "Kiris ya" a ngangan konini. Maha'emin ma'eco no Roma hontian kitaki tahira i pisiikedan Talacowa madocepay a malowid no Roma Kapolongan kitakit ; Latin a sowal:Res publica Romana) ko Kirisiya i 'ayaw ni Yisoan to 168 miheca, nikawrira mafelih a marecep no ponka ko 'orip no Roma tamdaw. Talacowa o cecaay a kowan no Roma Hontian kitakit ko Kirisiya, nikawrira pararid a misiwar ko ponka no Kirisiya to sakawalian Sifo'an riyar, tahira to mapecih makilatosa ko Roma Hontian kitakit. O sasifo'an kahiceraan no Sawalian Roma hontian kitakitPaycantin hontian kitakit) a Cinstantinpaw ; Kirisiya a sowal: , Romaan tilid: ; Latin a sowal:Constantinopolis), tahakokoc malakirisiyaay ko wayway. Sawalian Rom a hontian kitakit mataker ko nani sawalianay to saka'etipanay to a pilood to pinapina a sici, tahira to i 1453 miheca matekop ko Cinstantinpaw, noyanan to nornor sato ko Awtoman hontian kitakit a 'eco to polong a Kirisiya. O pikowan no Awtoman hontian kitakit pararid tahira i 1821 miheca to milekalan no Kirisiya a misiiked. 1828 miheca malaheci to ko Pisiikedaw Lalood no Kirisiya,ptireng to Hontian faco no sieci ko Kirisiya. Patireng to Kapolongan kitakit 1922 1927 mihecaan, nanoHontian faco no sieci mafalic mala no kapolongan kitakit ko Kirisiya, caka halafing o sofitay ko mitekeday mikowan, to ikor palolol haeca malakapolongan kitakit; Kinatolo a misanga' to kinpo i toloay mihecaan, to ikor tono nini ira ko sepat a miheca to temenekay a mihecaan, nikawrira, marawraw no kaawaan no saka'oirip, ma'emed ko payso to tolo no kalisepay, awaawa ko sap'songila' a tayal no sifo. Tahira to i 1936 miheca tekep sato ko sifo o mitekeday mikowan ko miceroray, mipalasawad to Kitakit Kalomaocan, palasawad to kinpo, mipa'eker to mitokeray sieci kasafelaw ato milalang to saopo, laheci sato a ma'afas ko paifaloco'an a sieci, matongal ko pipenec no sofitay a mikowan, sacicicing sa ko misaopoan a pakamaro' a mipespes, mipatireng heca to matyaay o Fasise saopo no kapah no kitakit, nisafaloco'an a misanga' ko sapipLtata'ang to Tapang no kitakit. i edef no saka 19sici ato satapangan no saka 20 sici, pararid a micowat to sera no tao, masolot ko somowalay to sowal no Kirisiya a tamdaw no Awtoman hontian kitakit malatamdaw no Kirisiya, tahira to i 1947 miheca ta malaheci masafaco to aniniay a Kirisiya a kitakit. I Sakatos lalood I Sakatos lalood, mi'eco ko sofitay no Itali nani niyahan Aerpaniya to Kirisiya, mapacekil ko lalood no Itali ato Kirisiya  ;Kirisiya a sowal: ; Italiya a sowal:Guerra di Grecia),malowid no Kirisiya ko Itali, ikor mikihar ko Nacoy Toic to Paerkan pecihan kanatal, malacafay ato Itali, Pawciyaliya milood to Kirisiya, ma'eco a maaro' no Tokodan Kitakit ;Ikiris a sowal:Axis power; Toic a sowal:Die Achsenmächte) ko Kirisiya. I 1944 miheca pasitira i Nisakapotay Kitakit  ; Ikiris a sowal:Allies of World War II; Rosiya a sowal: ), miliyas ko sofitay no Toic nani Kirisiya,mapalolol ko Kirisiya a kitakit. Ikor no Sakatosa lalood ira ho ko kinacecay a laloma'an lalood ko Kirisiya. Mihayi to Yoropa payso 1949 miheca malepon to kona laloma'an lalood, mikapot ko Kirisiya i Saka'amisay Tasiyang Riyaran a Kakaketonan Lekatep ; North Atlantic Treaty Organization, NATO).1967 miheca saka 4 folad saka 21 romi'ad mifelih to sifo ko sofitay, mato'or sa mipalasawad to honti. I 1974 miheca matekop kona nikowanan no sofitay a sifo to nika Rawraw no Sayporoso ; Kirisiya a sowal:  ; Torki a sowal:K br s Sorunu),tona mihecaan midemak to kapolongan pitopa milaheci palasawad to Sawara'an faco no sieci, patireng to Kapolongan kitakit. 1977 miheca a pisinkiw matongal ko 'icel no misakawiliay ko harateng a kasafelaw, nikawrira malemed cowa ka sasifod ko sieci, sanoyanan sato a temonek ko sieci no Kirisiya. 1981 miheca makapot to Kapolongan Yoropa ; Ikiris a sowal:European Community), i 2001 miheca mihayi to Yoropa payso malapayso no niyah o Kirisiya. 2009 miheca, nika kakatalawan ko kacikiyam no kitakit ko pasitira no kasakitakit. Sieci Oya mipatalahekalan a kinpo i 1975 miheca mahaopay ko sapi'ading to salongoc no kalotandaw, ira heca matilid ko cecay a sasinkiwen a congtong malatapang no kitakit. O congli ato kakeirdan no sifo ko matayalay,o kacingangan aca a congtong ira ko mamang a tayal no sifo. O katayalan no congtong ato congli sepat miheca, o kalomaocan ko misinkiway, manga'ay a pararid to kinacecay riyad. O cecayay ko kalomaocan ko pikaykian no kitakit, o kiing no pikaykian tahira i sepat ko mihecaan ko tolas no katayalan, nikawrira, pali'ayaway ko sinkiw ano roma. O tadamasasifoday faco ko pisinkiw to mamalakiing to tatinakoan a niocoran,itini tona matinay a faco no sinkiw awaay ko 'icel no mamangay a kasafelaw a misiwar to sieci, ano tata'angay a kasafelaw to ano cowa ka ira ko kalitosa no kiing, ira ko 'icel a misiwar to demak no kalomaocan. O kahacecacecay a kasafelaw no sieci sa awaay pakaala to 3 no 300 a kiing ta cikilac to kiing. O Kirisiya cowa ka lecad ato fiyaw a Pawciyaliya ato Aerpaniya, dengan o Kirisiya ko cowa ka pidemak to siyakaysyuki a kitakit i kalepongan no Li'etecay lalood itini i katimol no sakawalian no Yoropa. Kaitiraan O sakakaay a sera o itiraay i sakatimolan no Paerkan pecihan kanatalIkiris a sowal: Balkans)a Polopenisa pecihan kanatal, mahaop ko Korito kanatal, Loto kanatal ato Aycin riyar kanatanatal. O to'edaw no lilis no riyar ira ko 14,880 km,ono sera a kalalaedan ira ko 1,160 km. Mahaop ko 80 o tokotokosan ko Kirisiya, sahetoay o ma'icangay ko sera: dengan 28 a sera ka matatodongay maomahen. I saka'etipan ira ko henot ato fanaw. I sasifoan a lotok nani tongroh no riyar ira ko 2,650 laya' ko takaraww. O kakafahekan a Awlinpis lotok o 'apocok no Kirisiya, nani tongroh no riyar ira ko 2,917 laya'. Kakarayan O kakarayan no Kirisiya ono Sifo'an kakarayan. O kasasiromaan no matiniay a kakarayan i, o makedalay i kaciferangan kala'oraday i kasi'enawan, orasaka dengan kasi'enawan ira ko 'orad, roma i cowa ka 'orad. Patahtahay to cidal itini, icowacowa to ira ko 2000 toki ko lalen no cecay a romi'ad. O sasafaay ko kafa'edetan itiraay i saka 1 ato saka 2 folad, o sakakaay ko kafa'edet itiraay i saka 7 ato saka 8 folad, i saka 1 folad a lalen kafa'edet 13 C i saka7 ato saka 8 folad a lalen kafa'edet 33 C. I tokotokosan mangalef i misatokayay a Yatin ciso'eday ano roma a kakarayan. Saka'orip O saka'orip a tayal no Kirisiya patatekoan ko mali'acaay demak ato no sifoan a demak to saka'oriponini i makalitosaay ko GDP no Kirisiya), o mihamhamay to lafang a tayal ko sakakaay mahaop ko adihayay a GDP ato kaci'etan to payso no roma a kitakitlatek 15 ). O milayapay to padafo'an mikomi no Yoropa Lekatep, o nipadafo'an no Yoropa Lekatep mahaop ko 3.3 no GDP, orasaka hato matemenekay to ko saka'orip no Kirisiya tona pinapina a mihecaan. O kacalohan a lalahecien a tayal o pikeror to awaay ko tayal a tamdaw, miliyaw a misongila' to faco no saka'orip, ona tayal mahaop ko sapipafeli to kalotamdaw to katayalan no kitakit mala no kalotamdawan katayalan ; Ikiris a sowal:Privatisation; Amilika a sowal:Privatization), misongila' heca to sapipa'ading to 'orip no tamdaw :Ikiris a sowal:social security) , misalof heca to pilisata no sifo ato mipalahedaw to patelacay a tayal no sifo. I 2002 miheca saka 1 folad saka 1 romi'ad malacecay ato Yoropa payso a kitakit miraoy to Yoropa payso malopayso no kaloromi'ad palasawaden ko payso no Kirisiya. I 2020 miheca saka 2 folad o kiyam no Kirisiya sifo ira ko 3000 ok a Yoropa payso, karihanawan to caka pakapatikol a mapinko ko kitakit, matalaw ko roma a kitakit no Yoropa makihar kono niyah a kitakit, anana to matekop ko Yoropa payso etal i 2011 miheca. 2014 miheca lacemcem ko Yoropa a kitakit to sapiliyasaw no Kirisiya to Yoropa payso etal , macekil ko katekes no pacaliwan payso no Kirisiya, matefad to ko kupiyaw mamafetas to ko kacikiyam no Yoropa. O maomahay a tamdaw no Kirisiya cecay no kalitolo. O sakakaay a losay o olif, parok ato tamako. O simal no olif cowa ko palaheker aca to tamdaw no Kirisiya,adihay ho konipasadakan a paliwal. Ira ho moki,'arilay,kodasing, tamato,fadisoso, mami' ato limon. Mahaop ko 30 no polong a sera no Kirisiya o omah, nikawrira, 'akawang kona pala, orasaka cowa ka patahtah to kaka'enen no nipa'oripan, dengan to o siri ko nipaka'enan. Tamdaw I 2011 miheca a sa'osi ira ko 10,816,286 ko polong a tamdaw. Sahetoay o Kirisiya a tamdaw98 ) mitooray to Kawaliay Mo'ecelay pitooran. Mapa'adingay no kitakit ko Kawaliay Mo'ecelay pitooran, ira heca ko niyah pikowan salongoc,nikawrira, mapasifana' no mato'asay no misakeristoay i Cinstantingpaw ;Kirisiya a sowal: ; Romaan a tilid: : Latin a sowal:Constantinopolis). O roma a pitooran ira ko Islam pitooran, o nihayian no sifo konini a pitooran. Pitooran Mihayi ko "Kinpo no Kirisiya" to o mihayian no 'alomanay ko Kawaliay Mo'ecelay pitooransanay, talacowa mahaen to ko sowal, malecaday ko pipa'ading to polong a apitooran. Ano misa'osi to tamdaw ko sifo no Kirisiya cowa ka pipahapingang to pitooran no tamdaw. Do'edo'en ko Sakakaay sakowan no Amilika ;Ikiris a sowal:United States Department of State) a pisa'osi ira ko 97 a tamdaw no Kirisiya o Kawaliay Mo'ecelay pitooran kako sanay, ono Kirisiya a Mo'ecelay Kyokay ; Kirisiya a sowal: ; Ikiris a sowal:Greek Orthodox Church). I 2005 miheca a pisa'osi no Yoropa pisa'osian, mahaop ko 81 tamdaw no nilicayan a paca'ofay " pakaso'elinay to kaira no Pa'oripay kawas" saan, mido'edoay to Marta :Marta a sowal:Repubblika ta' Malta; Ikiris a sowal:Republic of Malta) ato Sayporoso ;Kirisiya a sowal: ;Torki a sowal:K br s Cumhuriyeti) ko ka'aloman no paka so'elinay to kawas a tamdaw itini i Yoropa Lekatep. Do'edoen ho koroma a sa'osi, ira ko 15.8 a tamdaw no Kirisiya o "ci'icelay ko pakaso'elin ako" sanay, o sakakaay kona sa'osi itini i Yoropa a kasakitakit,tona sa'osi ira ko 3.5 cowa ka tayra i kyokay sanay. Mahapinang ko mitooray to Islam a Muslin a mamangay finacadan,itiraay i Soroys a maro' cangra, latek ira ko safar no mo'etep 'ofad tamdaw no Kirisiya ira ko 20 30 'ofad ko Muslin a maforaway. Sowal Ono sifoan a sowal ono Kirisiya a sowal. Nikawrira matanekay ko roma kitakit a sowal a Ikiris sowal. Roma sato i, o tiraay i Yiatin tokay a tamdaw sahetoay a Fransu ko hasowal to daday romi'ad, ora sa tiraay i Ayawniya kanatal ato Yipiros a tamdaw ono Italiya a sowal ko kalosowal to romi'ami'ad. Maysini fafahiyan, o to'asan Kirisiya finacadan no Kirisiya Nani pinapinaay patak a mihecahecan ko nikafalic no Ponka no Kirisiya, nani Maysini ponka ;Ikiris a sowal:Mycenaean Greece;Fransu a sowal: Civilisation mycénne) i nikalata'angan a To'asan a Kirisiya ponka mihecaan, ikor to marecep no Roma hontian kitakit ato Paycantin hontian kitakit ;Imperium Romanum) ato roma a ponka ato kitakit, tinako han o Latin ponka, Faranko hontian kitakit, Awtoman Torki hontian kitakit, Winis kapolongan kitakit, Reniya kapolongan kitakit, ato Tata'angay Ikiris hontian kitakit, sahetoay misiwaray to aniniay a Kirisiya. O 'alomanay a citanengay to rikis a tamdaw, oya Pisiikedan Lalood no Kirisiya o tatapangan to pilolol to ponka no Kirisiya, orasaka mapalacecay ko masasiromaromaay a ponka. Itiya no to'asan ho a mihecaan, o malalalengawan to no Sa'etipay Payrayrangko Kirisiya. O lalengatan no aniniay a Finawlan sieci ko Kirisiya sieci, midamaay misawkit a faco ato malalenay ko tamtamdaw i 'ayaw no rikec. Mapacemahad no Kirisiya tamdaw ko Sakakaay kacitaneng, tinako han o Kina'orip taneng, Sa'osi taneng, Rikisi taneng, Haratengan taneng ato Nadafongan taneng, nawhan ni masado'edoay ko pisaharateng nangra. 'Adihay ko kasafaco no Nitilidan ponka no Kirisiya tamdaw, tinako han o olic no rikisi, olic a radiw, rikisi, kakakesman sifay, kakaolahan sifay. Miroroday sidateng ato pisi'erod to sakarihadayaw, o matiniay a salongan harateng mirecep to i Sa'etipay kitakit a Nipinengnengan. Pacefaday a tilid</FORM>
    </S>
</TEXT>
