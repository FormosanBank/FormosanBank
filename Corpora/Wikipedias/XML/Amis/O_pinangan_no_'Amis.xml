<?xml version="1.0" ?>
<TEXT id="Wiki_Amis_O_pinangan_no_'Amis" xml:lang="ami" source="Amis Wikipedia, article: O_pinangan_no_'Amis" copyright="CC BY-SA" citation="O_pinangan_no_'Amis. (2025, May 05). In Wikipedia [Amis]. https://ami.wikipedia.org/wiki/O_pinangan_no_'Amis" BibTeX_citation="@misc{Wiki_ami_O_pinangan_no_'Amis, title = O_pinangan_no_'Amis, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/O_pinangan_no_'Amis} }">
    <S id="0">
        <FORM kindOf="original">== O pinangan no 'Amis == :U Pinangan atu Nanaman nu 'Amis Nanu tu'as nu 'Amis awaay ku tilid, dengan u mata, u tanginga, u kamay, u wa'ay atu falucu' nu tamdaw ku mafana'ay. Saka, adihay ku mafalahay a serangawan tu nanuliteng. Iti:ya ho, ira ku cayay pipapaysu a pitilidan nu 'Amis, tudung kasa'upuan nu finawlan—Sefi(Talu'an), dadayatu ira ku mirumruman nu mi'afatay a slal a namal. Sa'upu'upu sa palitemek tu aru' ku masaslalay; ira ku mikituhay, ira ku mitulikay, ira ku miwikwikay atu mikaeitay tu tafukud. Ci falucu'ay tamdaw pasa tengil pasa nengneng sa itatihi tu dadayadaya, cila fana' satu. Anu eca i, tatuy tu ccay a talid tayra sa i luma'nu cima a matu'asay patuitu minanam, tahira kafana'an, caay pisaeli tu paysu.Mahaenay ku pinangan nu 'Amis a ka'uripan. Adihay ku kaulahan afangcalay pinangan nu matu'asay, anu ha^min han sumuwal caay ku mamafilu. Anini haccaccay han aku pasadak tayra ka^minan nu pitilidan. Saki Kaen Iti:yaho, 'alu:man ku paru nu ccay laluma'an, sadaken ku hemay a miteli i tapila', u dateng sadaken misilsil i tipid kanca ira ku talingafuh hananay misanga'an a palu', patenas han i lawac nu dateng. Taliyoksa masa'irawraw ku kateli nu dating atu kamaru' nu tamdaw. U matu'asay, fafahiyan atu kaemangay wawa manga'ay ci 'anengang mitahka; u kapah atu cacumikay tamdaw ma^min mahakakan. Anu mikuhaw, kakuy han ku siuy a mihelup, caka^ca pasunien ku pikuhaw, nawhani, caay kalecad ku pinanum atu pikuhaw. Ya awaho ku pingsiyang冰箱) i, hatiniay tu ka'aluman nu paru nu luma', mipacuk satu, tansul tu mipili'ku citudungay tu malu sasirawen, nawhani caay ka lecad ku kamay nu tamdaw itini a mahapinang. Uruma padeteng micirah tu kulang, tefu', cahid, kudasing, paenu' nu facidul…malu sapatala tu sa'upu nu salawinawina. Maherek mi'anip tu kasienawan, maedeng i saka 4 tahira i kapanayan saka 6 fulad, mifuting ku fa'inayan, tu dadaya mipsalil tu kakahongay(kuwaw), lafii minukay. Ta dafak caho ka taengad makanirtu pacefung i riyar a mipataruh tu tiked, maala ku fuwa, pakaala uluma tu kaciki atu cilinayay a futing. Itiyaho, tanu tamdaw han a mikadut, wa:ta ku ruray, saka, awa ku makahiay nu Payrang a tamdaw mikadafu tayni i 'Amis. Ya maalaay futing ma^min tapayen misa'id'id, matatudungtu paruen I cayna ta tating han i 'anungnung nu laluma'an, matakawaw nu takaraway a 'edu. Unian malecad tu saka tusa malu sapatala tu sa'upu. Saki Ngudu Nanuemangan ho ma^mintu mapalimu'ut tu suwal ku wawa nu Pangcah hananay,saka, pakinali ku kalangudu kangida' nu Pangcah a tamdaw. Anu ira ku lafang taynu luma'misalama, maupuh mipa'icup mipanamal, mahrek i, anu udafak, caka^ca milicay &quot;Maranam tu kisu?&quot;, anu u dadaya &quot;malafitu kisu?&quot; sanay a salicay. Itira i lalan rumakat, ma'araw ku ci'inurungay tu karetengay a matu'asay, tansul a micaliw tu 'inurung caay ka palimu'uten. Saki Salama Tuna micamul ku Pangcah tu 'urip nu Holam, dengan unian ku kafukilan. Nawhani, nanuemangan mikilutuk, miki'alu^, mikiriyar; icuwa ku malawaay nu Pangcah. Saka malahaklungho tu Pangcah misalama awatu ma'araw ku kurur, ira patikul masataftaf tu ku pinatatuy. Anu talalutuk, u dating, dungec, kacumuli…ku maalaay, tala 'alu mikilim tu mamaala, tala riyar caka^ca mikilim tu kakiskisen tahira pinukayan nu kaput. Ira ku suwal nu ruma a fincadan, &quot;Anu misalama tayra i palapalaan i, haklungen:itu ku Pangcah a tamdaw, hay^ca ka cahiw, ta minukay satu adihay ku sapaterung tu iluma'ay&quot; saan.</FORM>
        <FORM kindOf="standard">== O pinangan no 'Amis == :U Pinangan ato Nanaman no 'Amis Nano to'as no 'Amis awaay ko tilid, dengan o mata, o tanginga, o kamay, o wa'ay ato faloco' no tamdaw ko mafana'ay. Saka, adihay ko mafalahay a serangawan to nanoliteng. Iti:ya ho, ira ko cayay pipapayso a pitilidan no 'Amis, todong kasa'opoan no finawlan—Sefi(Talo'an), dadayato ira ko miromroman no mi'afatay a slal a namal. Sa'opo'opo sa palitemek to aro' ko masaslalay; ira ko mikitohay, ira ko mitolikay, ira ko miwikwikay ato mikaeitay to tafokod. Ci faloco'ay tamdaw pasa tengil pasa nengneng sa itatihi to dadayadaya, cila fana' sato. Ano eca i, tatoy to ccay a talid tayra sa i loma'no cima a mato'asay patoito minanam, tahira kafana'an, caay pisaeli to payso.Mahaenay ko pinangan no 'Amis a ka'oripan. Adihay ko kaolahan afangcalay pinangan no mato'asay, ano ha^min han somowal caay ko mamafilo. Anini haccaccay han ako pasadak tayra ka^minan no pitilidan. Saki Kaen Iti:yaho, 'alo:man ko paro no ccay laloma'an, sadaken ko hemay a miteli i tapila', o dateng sadaken misilsil i tipid kanca ira ko talingafoh hananay misanga'an a palo', patenas han i lawac no dateng. Taliyoksa masa'irawraw ko kateli no dating ato kamaro' no tamdaw. U mato'asay, fafahiyan ato kaemangay wawa manga'ay ci 'anengang mitahka; o kapah ato cacomikay tamdaw ma^min mahakakan. Ano mikohaw, kakoy han ko sioy a mihelop, caka^ca pasonien ko pikohaw, nawhani, caay kalecad ko pinanom ato pikohaw. Ya awaho ko pingsiyang冰箱) i, hatiniay to ka'aloman no paro no loma', mipacok sato, tansol to mipili'ko citodongay to malo sasirawen, nawhani caay ka lecad ko kamay no tamdaw itini a mahapinang. Uroma padeteng micirah to kolang, tefo', cahid, kodasing, paeno' no facidol…malo sapatala to sa'opo no salawinawina. Maherek mi'anip to kasienawan, maedeng i saka 4 tahira i kapanayan saka 6 folad, mifoting ko fa'inayan, to dadaya mipsalil to kakahongay(kowaw), lafii minokay. Ta dafak caho ka taengad makanirto pacefong i riyar a mipataroh to tiked, maala ko fowa, pakaala oloma to kaciki ato cilinayay a foting. Itiyaho, tano tamdaw han a mikadot, wa:ta ko roray, saka, awa ko makahiay no Payrang a tamdaw mikadafo tayni i 'Amis. Ya maalaay foting ma^min tapayen misa'id'id, matatodongto paroen I cayna ta tating han i 'anongnong no laloma'an, matakawaw no takaraway a 'edo. Unian malecad to saka tosa malo sapatala to sa'opo. Saki Ngodo Nanoemangan ho ma^minto mapalimo'ot to sowal ko wawa no Pangcah hananay,saka, pakinali ko kalangodo kangida' no Pangcah a tamdaw. Ano ira ko lafang tayno loma'misalama, maopoh mipa'icop mipanamal, mahrek i, ano odafak, caka^ca milicay &quot;Maranam to kiso?&quot;, ano o dadaya &quot;malafito kiso?&quot; sanay a salicay. Itira i lalan romakat, ma'araw ko ci'inorongay to karetengay a mato'asay, tansol a micaliw to 'inorong caay ka palimo'oten. Saki Salama Tona micamol ko Pangcah to 'orip no Holam, dengan onian ko kafokilan. Nawhani, nanoemangan mikilotok, miki'alo^, mikiriyar; icowa ko malawaay no Pangcah. Saka malahaklongho to Pangcah misalama awato ma'araw ko koror, ira patikol masataftaf to ko pinatatoy. Ano talalotok, o dating, dongec, kacomoli…ko maalaay, tala 'alo mikilim to mamaala, tala riyar caka^ca mikilim to kakiskisen tahira pinokayan no kapot. Ira ko sowal no roma a fincadan, &quot;Ano misalama tayra i palapalaan i, haklongen:ito ko Pangcah a tamdaw, hay^ca ka cahiw, ta minokay sato adihay ko sapaterong to iloma'ay&quot; saan.</FORM>
    </S>
</TEXT>