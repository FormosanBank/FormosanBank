<?xml version="1.0" ?>
<TEXT id="Wiki_Amis_O_Pangcah_a_tamdaw" xml:lang="pwn" source="Paiwan Wikipedia, article: O_Pangcah_a_tamdaw" copyright="CC BY-SA" citation="O_Pangcah_a_tamdaw. (2024, December 07). In Wikipedia [Paiwan]. https://pwn.wikipedia.org/wiki/O_Pangcah_a_tamdaw" BibTeX_citation="@misc{Wiki_pwn_O_Pangcah_a_tamdaw, title = O_Pangcah_a_tamdaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/O_Pangcah_a_tamdaw} }">
    <S id="0">
        <FORM kindOf="original">== O Pangcah a tamdaw == 'Amis hananay sanu hulamen i, A-mi-s saan. Tatudung nuna suwal i, "ka'amis" sanay. Nawhani, iti:yaho tayni ku Holanta i pasawali mikilim tu ^kim, kamalu'an nangra i niyaru' nu puyuma; tatudung saan ku paniyaru'an nu Pangcah i saka'amis nu Puyuma, saka nanam satu maala mipangangan tuna 'Amis hananay a ngangan tahanini. Pakaynien i suwal nu 'Amis tu tireng i, "Pangcah" saan ku kananaman a pasuwal.'Amis hananay i, u sapipulita tu 'ingay nu tireng; matiya u Lidaw i ka'amis nu Fata'an ku niyaru', caay kanga'ay nu Lidaw a mituru' ku Fata'an a pasuwal u 'amis kami u timul kamu; pangangan saca tu ngangan nu niyaru', nu ngasaw, kanca u "Pangcah" sa pasuwal. Taywan Yincumin a finacadan, u Pangcah ku sa'alumanay a tamdaw, ma^den ira ku 18 a 'ufad. Na itiraay i Kalingku talatimul, pakalaelaed nu lutuk i nuetipan atu mililisay tu riyar nu sawalian, pacamul han tu itiraay i Palidaw nu Pingtong, sahtu maru'ay i dahtal, ^ca ka papina ku maru'ay i lutulutukan. wa:ta ku kakahad a masilsil ku finacadan nu Pangcah, saka adihay ku kasasiruma nu caciyaw, lusid, pinangan atu minanaman tu masamaamaanay a demak. Caay ka 'a'ida'ida ku Pangcah hananay a tamdaw, palitemek sa midimukus tu niyaru' nu hakaccaccay, ka Dipungan satu ta masasalama a mihulul tu rumaay a finacadan . 1899 a mihcaan, u Dipung a tamdaw ci Ino Kanoli mitiliday tu "Demak nu Taywan Pancing" sanay a cudad, tusil han nira mikadkad masalalima ku kasasiruma nu caciyaw nu Pangcah (1)Palidaw (2)Puyuma (3)Pakariyaray (4)Taluwadaw (5)Sakilaya. Unian ku miduyduyan nu 'alumanay a tamdaw mituur, mahapinangKahmaw tu tayalen. U tu'as nu Pangcah, pakawinaay ku pisilsil tu teluc atu misangasaway, u fafahiyan ku maru'ay tu luma'; mamikadafu ku fa'inayan, u fafahiyan ku mamicada tu dafung nu liteng, u fafahiyan saca ku malu sa'ayaway, kaikur itu a masa'usi ku fa'inayan. Lala' saho ku fafahiyan tu sarakat, matu'astu saan ku sa'usi, misakimukimur tu sapataluma'an; anu mahakakumes ho ku fa'inayan, miliyas tu luma' a mikaput tu slal i sefitu mafuti'. Itiya tu a minanam tu demak nu finawlan atu sakalatamdawaw. Makatatulu ku mihcaan patireng tu ccay selal a masakaput, mitala tu tulu mihcaan ta macakat, haen saan tahira i "mama nu kapah" ku sakakaay, tudung mamitamurung tu masamaamaanay a demak nu niyaru' atu mifacu tu likakawa nu niyaru', itini a matu'as ku falucu' nu fa'inayan, itini a mafana' tu sakingudu^ tu cimacimaan a tamdaw. Saka u tayal nu luma', mitifuk, miladum, miasik, mitangtang tu hmay, pakaen tu fafuy atu 'ayam….sahtu u fafahiyan ku dademakay. Kakafana'an samasuwalay a "Ilisin"(likuda) nu Pangcah i, u kasaslaslal nu fa'inayan ku tanengnengan; maherek ho mina'ang tu hafay ta patararikur han tu ccay fafuladan, maedeng i saka 7 tangasa i saka 9 nu fulad ku kalikudaan.Nikawrira, mapasifana' nu "Payrang' a mi 'anip ku pangcah i, u panay tu ku tanengnengan a miktun tu rumi'ad. Itiya ho, adihay ku tata'ongen nu matu'asay a kawas, nikawrira, matini sahtu u misa Kelistoay ku 'alumanay, awatu ku cikawasay malahdaw tu ku kakitaan atu kasaslal nu kapah i niyaru'. Ruma satu, matiya samihecahecaan saan ku kaluwan nu kapah atu kaying a mikihatiya a malikuda. Miharateng tu sapatirengaw tu fangcalay parur atu sakanga'ay nu 'urip nu wawa tu ikur, kakifdafda' satu tayni i tokay a misiyakay; ci'icelay i mi'aca tu luma', u cangu'utay ho i, hadidi sa a micaliw tu luma' nu tau. Nikawrira, kafaheka'an a demak i, ya caayay kalalecad ku niyaru' tu 'aya'ayaw i, sa'upu'upu saan a malafiyaw i tokay. Kakahemekan ku matiniay a kasa'upu nu mita finacadan, nika ira ku ccay a kacalemceman a demak; tayni i pisiyakayan nangra i, sahtu u nu kuwaping ku sakacacawi, anu i luma' tu mahaenay tu ku pinangan. Nengneng han ku kapah atu kaying, u mitiliday ho a kaemangay a wawa, licay han sahtu u "puctaw", ma "^tuy" ma"putuy" sanay ku caku, nucilacila satu mala "Tangafulan" itu ku tluc nu Pangcah, malahdaw ku caciyaw,caayay ku mamatira haw?</FORM>
        <FORM kindOf="standard">== O Pangcah a tamdaw == 'Amis hananay sano holamen i, A-mi-s saan. Tatodong nona sowal i, "ka'amis" sanay. Nawhani, iti:yaho tayni ko Holanta i pasawali mikilim to ^kim, kamalo'an nangra i niyaro' no poyoma; tatodong saan ko paniyaro'an no Pangcah i saka'amis no Poyoma, saka nanam sato maala mipangangan tona 'Amis hananay a ngangan tahanini. Pakaynien i sowal no 'Amis to tireng i, "Pangcah" saan ko kananaman a pasowal.'Amis hananay i, o sapipolita to 'ingay no tireng; matiya o Lidaw i ka'amis no Fata'an ko niyaro', caay kanga'ay no Lidaw a mitoro' ko Fata'an a pasowal o 'amis kami o timol kamo; pangangan saca to ngangan no niyaro', no ngasaw, kanca o "Pangcah" sa pasowal. Taywan Yincomin a finacadan, o Pangcah ko sa'alomanay a tamdaw, ma^den ira ko 18 a 'ofad. Na itiraay i Kalingko talatimol, pakalaelaed no lotok i noetipan ato mililisay to riyar no sawalian, pacamol han to itiraay i Palidaw no Pingtong, sahto maro'ay i dahtal, ^ca ka papina ko maro'ay i lotolotokan. wa:ta ko kakahad a masilsil ko finacadan no Pangcah, saka adihay ko kasasiroma no caciyaw, losid, pinangan ato minanaman to masamaamaanay a demak. Caay ka 'a'ida'ida ko Pangcah hananay a tamdaw, palitemek sa midimokos to niyaro' no hakaccaccay, ka Dipongan sato ta masasalama a miholol to romaay a finacadan . 1899 a mihcaan, o Dipong a tamdaw ci Ino Kanoli mitiliday to "Demak no Taywan Pancing" sanay a codad, tosil han nira mikadkad masalalima ko kasasiroma no caciyaw no Pangcah (1)Palidaw (2)Poyoma (3)Pakariyaray (4)Talowadaw (5)Sakilaya. Unian ko midoydoyan no 'alomanay a tamdaw mitoor, mahapinangKahmaw to tayalen. U to'as no Pangcah, pakawinaay ko pisilsil to teloc ato misangasaway, o fafahiyan ko maro'ay to loma'; mamikadafo ko fa'inayan, o fafahiyan ko mamicada to dafong no liteng, o fafahiyan saca ko malo sa'ayaway, kaikor ito a masa'osi ko fa'inayan. Lala' saho ko fafahiyan to sarakat, mato'asto saan ko sa'osi, misakimokimor to sapataloma'an; ano mahakakomes ho ko fa'inayan, miliyas to loma' a mikapot to slal i sefito mafoti'. Itiya to a minanam to demak no finawlan ato sakalatamdawaw. Makatatolo ko mihcaan patireng to ccay selal a masakapot, mitala to tolo mihcaan ta macakat, haen saan tahira i "mama no kapah" ko sakakaay, todong mamitamorong to masamaamaanay a demak no niyaro' ato mifaco to likakawa no niyaro', itini a mato'as ko faloco' no fa'inayan, itini a mafana' to sakingodo^ to cimacimaan a tamdaw. Saka o tayal no loma', mitifok, miladom, miasik, mitangtang to hmay, pakaen to fafoy ato 'ayam….sahto o fafahiyan ko dademakay. Kakafana'an samasowalay a "Ilisin"(likoda) no Pangcah i, o kasaslaslal no fa'inayan ko tanengnengan; maherek ho mina'ang to hafay ta patararikor han to ccay fafoladan, maedeng i saka 7 tangasa i saka 9 no folad ko kalikodaan.Nikawrira, mapasifana' no "Payrang' a mi 'anip ko pangcah i, o panay to ko tanengnengan a mikton to romi'ad. Itiya ho, adihay ko tata'ongen no mato'asay a kawas, nikawrira, matini sahto o misa Kelistoay ko 'alomanay, awato ko cikawasay malahdaw to ko kakitaan ato kasaslal no kapah i niyaro'. Roma sato, matiya samihecahecaan saan ko kalowan no kapah ato kaying a mikihatiya a malikoda. Miharateng to sapatirengaw to fangcalay paror ato sakanga'ay no 'orip no wawa to ikor, kakifdafda' sato tayni i tokay a misiyakay; ci'icelay i mi'aca to loma', o cango'otay ho i, hadidi sa a micaliw to loma' no tao. Nikawrira, kafaheka'an a demak i, ya caayay kalalecad ko niyaro' to 'aya'ayaw i, sa'opo'opo saan a malafiyaw i tokay. Kakahemekan ko matiniay a kasa'opo no mita finacadan, nika ira ko ccay a kacalemceman a demak; tayni i pisiyakayan nangra i, sahto o no kowaping ko sakacacawi, ano i loma' to mahaenay to ko pinangan. Nengneng han ko kapah ato kaying, o mitiliday ho a kaemangay a wawa, licay han sahto o "poctaw", ma "^toy" ma"potoy" sanay ko cako, nocilacila sato mala "Tangafolan" ito ko tloc no Pangcah, malahdaw ko caciyaw,caayay ko mamatira haw?</FORM>
    </S>
</TEXT>