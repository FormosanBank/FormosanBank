<?xml version="1.0" ?>
<TEXT id="Wiki_Amis_Palidaw_a_Pangcah" xml:lang="ami" source="Amis Wikipedia, article: Palidaw_a_Pangcah" copyright="CC BY-SA" citation="Palidaw_a_Pangcah. (2025, May 05). In Wikipedia [Amis]. https://ami.wikipedia.org/wiki/Palidaw_a_Pangcah" BibTeX_citation="@misc{Wiki_ami_Palidaw_a_Pangcah, title = Palidaw_a_Pangcah, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Palidaw_a_Pangcah} }">
    <S id="0">
        <FORM kindOf="original">Palidaw a Pangcah Makalalima kasa'etal ko Pangcah, ira 'Amis kasa'etal, Sikolang kasa'etal, Pasawali kasa'etal, Falangaw kasa'etal, Palidaw kasa'etal, onini kasakilac i midoedo to kasa'etal ato kafolaw no niyaro' ko pi'arawan,caayay ko serangawan, o sowal ato tatirengan ko pisakilac, mato o cifenekay no Dipong ci 伊能嘉矩 nisowalan nira, &quot;O sakamatini pisakilac o sakafangcal aca papinang a somowal, caayay pakinotamdawan ko pinengneng, o nikalaklak no kasa'etal a militapang a mihalaka a matayal.&quot; O sakamatini ko pisilsil, sarakat nai codad kitatosaan ni 伊能嘉矩 ato ci 粟野傳之丞 i 1899 a miheca ni sangaan a codad &quot;O demak no Taywan a Pangcay&quot; sanay, ira i codad masowaol, &quot;O sakalahoday pahapinang a somowal, kilalima han misakilac, (1) Palidaw 'Amis, (2) Falangaw 'Amis, (3) Pasawali 'Amis, (4) Siwkilang 'Amis, (5)Cilay 'Amis han.&quot; Tahira to i1914 a mihecaan, ci fenekay a Dipong ci 佐山融吉 ato kapotningra &quot;To pikadkad nangra to Pangcah a patalahekal a codad&quot; pakayraen nangra to pinangan no 'orip misakilac Saetip, sasifoan ato satimolan makilatolo, nika pakayni to no Palidaw caay ka hapinang masowal, ano nengnengen ko nika laklak i maemin to o satimolan. Itira to ni codadan na i 1935 a miheca a codad &quot;Pinasilsil to mikingkiw to Kawsaco no Taywan&quot; a codad, o kina pinapina pikadkad to kinaira a tilid ko litapangan, miliyaw misolinga' to kasa'etal no Pangcah ko kasakilac, 'Amisan Pangcah, Siwkolang Pangcah, Pasawali Pangcah, Falangaw Pangcah, Palidaw Pangcah makilalima kasa'etal. Tongod to i 1941 to mihecaan, ira ho ko ci fenekay no Dipong ci 鹿野忠雄 misilsil, palacecayen nira ko i'ayaway pisilsil no cifenekay, silsil ho nira ko Pangcah, sa'amisan a finacadan han ko Cilay amis; sifoay a finacadan ira ko Sikolang 'amis, Pasawali 'amis; timolan finacadan o Falangaw 'amis ato Palidaw 'amis. Ano doedoen ko kasa'etal ko pisilsil, o kamaro'an to kalaklak a 'etel no Palidaw itira i Fanaw, Palayapay, Kancang, Taymali ato i Palidaw, na itira maro i Palidaw sa, o Palidaw Pangcah han. O kalaklak itira i Pin-tong ato Posong kassaniyaro' i Pakoko, Terafoyafan, Palidaw, Macar, Takidis, Dikidiki, Palayapay, Ka'ada'adaan, Fafaed, Cikoay, Palokapok, Malataya, Cihongawan, Cicala'ay, Cihak, Cirakayan, Ciponaan, ato Somodalo. Nika matinitini ko pisilsil pakayni kasa'etal, o Pangcah ko ngangan nona lalimaay a finacadan, nika 'arawen ko serangawan no laloma' i ira ko kasaroma, nanorayray no likisi, o rakat no kafolaw no finacadan, ato cicamol to roma a finacadan, saki'orip, o 'icel no kanatal ato kamaro'an to kasasidenga' no ka'orip, malasaka hapinang ko kasasiroma no kasa'etal ko pinangan. Pi'arawan to lakaw .</FORM>
        <FORM kindOf="standard">Palidaw a Pangcah Makalalima kasa'etal ko Pangcah, ira 'Amis kasa'etal, Sikolang kasa'etal, Pasawali kasa'etal, Falangaw kasa'etal, Palidaw kasa'etal, onini kasakilac i midoedo to kasa'etal ato kafolaw no niyaro' ko pi'arawan,caayay ko serangawan, o sowal ato tatirengan ko pisakilac, mato o cifenekay no Dipong ci 伊能嘉矩 nisowalan nira, &quot;O sakamatini pisakilac o sakafangcal aca papinang a somowal, caayay pakinotamdawan ko pinengneng, o nikalaklak no kasa'etal a militapang a mihalaka a matayal.&quot; O sakamatini ko pisilsil, sarakat nai codad kitatosaan ni 伊能嘉矩 ato ci 粟野傳之丞 i 1899 a miheca ni sangaan a codad &quot;O demak no Taywan a Pangcay&quot; sanay, ira i codad masowaol, &quot;O sakalahoday pahapinang a somowal, kilalima han misakilac, (1) Palidaw 'Amis, (2) Falangaw 'Amis, (3) Pasawali 'Amis, (4) Siwkilang 'Amis, (5)Cilay 'Amis han.&quot; Tahira to i1914 a mihecaan, ci fenekay a Dipong ci 佐山融吉 ato kapotningra &quot;To pikadkad nangra to Pangcah a patalahekal a codad&quot; pakayraen nangra to pinangan no 'orip misakilac Saetip, sasifoan ato satimolan makilatolo, nika pakayni to no Palidaw caay ka hapinang masowal, ano nengnengen ko nika laklak i maemin to o satimolan. Itira to ni codadan na i 1935 a miheca a codad &quot;Pinasilsil to mikingkiw to Kawsaco no Taywan&quot; a codad, o kina pinapina pikadkad to kinaira a tilid ko litapangan, miliyaw misolinga' to kasa'etal no Pangcah ko kasakilac, 'Amisan Pangcah, Siwkolang Pangcah, Pasawali Pangcah, Falangaw Pangcah, Palidaw Pangcah makilalima kasa'etal. Tongod to i 1941 to mihecaan, ira ho ko ci fenekay no Dipong ci 鹿野忠雄 misilsil, palacecayen nira ko i'ayaway pisilsil no cifenekay, silsil ho nira ko Pangcah, sa'amisan a finacadan han ko Cilay amis; sifoay a finacadan ira ko Sikolang 'amis, Pasawali 'amis; timolan finacadan o Falangaw 'amis ato Palidaw 'amis. Ano doedoen ko kasa'etal ko pisilsil, o kamaro'an to kalaklak a 'etel no Palidaw itira i Fanaw, Palayapay, Kancang, Taymali ato i Palidaw, na itira maro i Palidaw sa, o Palidaw Pangcah han. O kalaklak itira i Pin-tong ato Posong kassaniyaro' i Pakoko, Terafoyafan, Palidaw, Macar, Takidis, Dikidiki, Palayapay, Ka'ada'adaan, Fafaed, Cikoay, Palokapok, Malataya, Cihongawan, Cicala'ay, Cihak, Cirakayan, Ciponaan, ato Somodalo. Nika matinitini ko pisilsil pakayni kasa'etal, o Pangcah ko ngangan nona lalimaay a finacadan, nika 'arawen ko serangawan no laloma' i ira ko kasaroma, nanorayray no likisi, o rakat no kafolaw no finacadan, ato cicamol to roma a finacadan, saki'orip, o 'icel no kanatal ato kamaro'an to kasasidenga' no ka'orip, malasaka hapinang ko kasasiroma no kasa'etal ko pinangan. Pi'arawan to lakaw .</FORM>
    </S>
</TEXT>