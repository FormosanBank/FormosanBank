<?xml version="1.0" ?>
<TEXT id="Wiki_Amis_Wu_Tinghua" xml:lang="ami" source="Amis Wikipedia, article: Wu_Tinghua" copyright="CC BY-SA" citation="Wu_Tinghua. (2025, May 05). In Wikipedia [Amis]. https://ami.wikipedia.org/wiki/Wu_Tinghua" BibTeX_citation="@misc{Wiki_ami_Wu_Tinghua, title = Wu_Tinghua, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Wu_Tinghua} }">
    <S id="0">
        <FORM kindOf="original">== Wu Tinghua == Harvard mitiliday o Taywan a tamdaw mi'iyak to tarokos no Congko. 2024/04/22 20:48 Ceyo-sepaw Zhu Lanhui/mikawitay mitilid (Patangsolay sinpon/kapolongan paratoh) itiniay i Amilika a tarokos no Congko ci Xie Feng i 'ayaw no pina romi'ad itira i daykako no Harvard a papelo, liyangan no tatoloay tamdaw, oya cecay a fafahiyan o nano Taywan Amilika a tamdaw mitiliday i daykako no Harvard ci Wu Tinghua, itiya pililid no tamdaw i micala' mi'iyak marketer &quot;masamsamay to Taywan a Congko&quot; saan, malosakasasowalen no 'alomanay. Oya mikidkiday mililid ci Wu Tinghuaan i o nano Congko a tamdaw, kasapinangan kora tamdaw o kakeridan no mitiliday no Congko i daykako no Harvard. I 4 folad 20 romi'ad, ci Xie Feng o tarokos no Congko mikihatiya to daykako no Harvard mikingkiway to Harvard Kennedy School midemakan a &quot;Congko a lisaot&quot; a papelo itiya, oya mitengilay 2 fafahiyan 1 fa'inayan talifahal sa a tomireng, macacayat to nitilidan &quot;Mangahay Congko kahangangay tilid, laha' sa to ngangan ni Xie Feng, 'ang'ang sa pasowal kao Sicang , Singciang (Xinjiang) salongoc no tamdaw ato sakapakonira no Hongkong kasalekapot ko kasasowalen ari, sa pacekok sa ci Xie Feng itiya. Oya 3 tamdaw malilid to tayra i papotal, oya milafelay i Amilika miliyangay tamdaw ci Zhou Fengsuo sacisowal sa, oya tomirengay miliyang a 3 tamdaw i o nano &quot;Mifelihay to kiwsangto kapolongay no mitiliday&quot; ato &quot;Pakoniraay no Sicang sakapot no mitiliday, o cecay a fafahiyan o nano Taywan Amilika a tamdaw mitiliday i daykako no Harvard ci Wu Tinghua. Toya pililidan pasadak ci Wu Tinghuaan itiya micala' maketer: &quot;Kamo ko micefisay to sapakoniraaw no Hongkong, mipelengay to nikapolongan nangra, anini sa mipakamay haca kamo to kitakit niyam o Taywan! Mangahay Congko! Mapatayay finawlan!&quot; Saan. Ikor no nian mayakyak to itini i calay ci Wu Tinghua ato rama miliyangay a fafahiyan mitiliday (nai Sicang ) malilid pasadak tala papotal a nisyasingan a filomo, ci Wu Tinghua pasimisyasingay a pasowal, &quot;Nicokaran no mitiliday i daykako niyam pasadak kami i honi, anini o torokos no Congko ci Xie Feng misalata'ang i laloma' papelo to mangahay, o papasowalen ita o Harvard tamdaw cnga, caay ko papaliyasen ita to sapisintingaw ningra.&quot; Maketon ko pipapeloan ni Xie Feng a saying to naikoran malokasasowalen no 'alomanay i calay, oya itiraay i miliyangay a 'alomanay a mitiliday tamdaw to piliyang malaha to ngaayay sanay. Roma sato, ira ko pakahapinangay toya mikidkiday pasadak ci Wu Tinghuaan a fa'inayan tamdaw. Anini mihecaan o tayniay i Taywan a misolapay to pisingkiw to congtong a masowalay tamdaw mirakarakay i Amilika ca &quot;Kongce Sen &quot; itira i X cadada a micokar, oya mikidkiday mililid to miliyangay to tarokos no Congko to fafahiyan no Taywan a tamdaw o mitiliday i Harvard a kakeridan no mitiliday no Congko ci Zou Hongji, pasadak haca to nano demakan ni Zou Hongji. Marketer milokes ci Kongce Sen : &quot;O nia tamdaw o kasasowalan i Beijing, mitilid to kasakitakit a sici kicay a todongan, sacisowal sa mala no hekalan a finawlan, palowaday to ponka a kacacofeliw. Oya sapisamawmaw a somowal to kimad no Congko, mala mipaloay no Congko kiwsanto a tamdaw. O komaenay to kakaenen to sapakaen to wao no misatekeday mikowan a malahad mato'as, oya caayay pi'ilos a tamdaw o citanengay tamdaw ahan.&quot; Saan. Ala keteketer to ko i alayay tamdaw, &quot;O mitiliday aca kina tamdaw i, caay ko imeng no pitilidan, o maan ko todong a pakamay?&quot;, &quot;Hatira to ko kaolah to Cong kiwsanto, kalamkamen patiko tayra i kiwsanto a kitakit a!&quot;, &quot;Panokayen!&quot;, &quot;Pakonira han no daykako no Harvard ko matiniay a demak?&quot;, &quot;Awaay ko todong ningra midemak to miliyangay a fafahiyan no Taywan, o mikari'angay to tatirengan no tamdaw ko matiniay&quot;, &quot;Awaay ko todong ningra sapidemak, o maan ko todong milaplap to tamdaw?&quot; &quot;Manengneng ko nia pakayayo samatira sa ko piri'ang to miliyangay to mitiliday, o Amlka tn caay haw? o sasamaanen no Harvard ko nianan?&quot;. Mifalicay to tilid, ci Masao Nikar</FORM>
        <FORM kindOf="standard">== Wo Tinghoa == Harvard mitiliday o Taywan a tamdaw mi'iyak to tarokos no Congko. 2024/04/22 20:48 Ceyo-sepaw Zho Lanhoi/mikawitay mitilid (Patangsolay sinpon/kapolongan paratoh) itiniay i Amilika a tarokos no Congko ci Xie Feng i 'ayaw no pina romi'ad itira i daykako no Harvard a papelo, liyangan no tatoloay tamdaw, oya cecay a fafahiyan o nano Taywan Amilika a tamdaw mitiliday i daykako no Harvard ci Wo Tinghoa, itiya pililid no tamdaw i micala' mi'iyak marketer &quot;masamsamay to Taywan a Congko&quot; saan, malosakasasowalen no 'alomanay. Oya mikidkiday mililid ci Wo Tinghoaan i o nano Congko a tamdaw, kasapinangan kora tamdaw o kakeridan no mitiliday no Congko i daykako no Harvard. I 4 folad 20 romi'ad, ci Xie Feng o tarokos no Congko mikihatiya to daykako no Harvard mikingkiway to Harvard Kennedy School midemakan a &quot;Congko a lisaot&quot; a papelo itiya, oya mitengilay 2 fafahiyan 1 fa'inayan talifahal sa a tomireng, macacayat to nitilidan &quot;Mangahay Congko kahangangay tilid, laha' sa to ngangan ni Xie Feng, 'ang'ang sa pasowal kao Sicang , Singciang (Xinjiang) salongoc no tamdaw ato sakapakonira no Hongkong kasalekapot ko kasasowalen ari, sa pacekok sa ci Xie Feng itiya. Oya 3 tamdaw malilid to tayra i papotal, oya milafelay i Amilika miliyangay tamdaw ci Zhoo Fengsoo sacisowal sa, oya tomirengay miliyang a 3 tamdaw i o nano &quot;Mifelihay to kiwsangto kapolongay no mitiliday&quot; ato &quot;Pakoniraay no Sicang sakapot no mitiliday, o cecay a fafahiyan o nano Taywan Amilika a tamdaw mitiliday i daykako no Harvard ci Wo Tinghoa. Toya pililidan pasadak ci Wo Tinghoaan itiya micala' maketer: &quot;Kamo ko micefisay to sapakoniraaw no Hongkong, mipelengay to nikapolongan nangra, anini sa mipakamay haca kamo to kitakit niyam o Taywan! Mangahay Congko! Mapatayay finawlan!&quot; Saan. Ikor no nian mayakyak to itini i calay ci Wo Tinghoa ato rama miliyangay a fafahiyan mitiliday (nai Sicang ) malilid pasadak tala papotal a nisyasingan a filomo, ci Wo Tinghoa pasimisyasingay a pasowal, &quot;Nicokaran no mitiliday i daykako niyam pasadak kami i honi, anini o torokos no Congko ci Xie Feng misalata'ang i laloma' papelo to mangahay, o papasowalen ita o Harvard tamdaw cnga, caay ko papaliyasen ita to sapisintingaw ningra.&quot; Maketon ko pipapeloan ni Xie Feng a saying to naikoran malokasasowalen no 'alomanay i calay, oya itiraay i miliyangay a 'alomanay a mitiliday tamdaw to piliyang malaha to ngaayay sanay. Roma sato, ira ko pakahapinangay toya mikidkiday pasadak ci Wo Tinghoaan a fa'inayan tamdaw. Anini mihecaan o tayniay i Taywan a misolapay to pisingkiw to congtong a masowalay tamdaw mirakarakay i Amilika ca &quot;Kongce Sen &quot; itira i X cadada a micokar, oya mikidkiday mililid to miliyangay to tarokos no Congko to fafahiyan no Taywan a tamdaw o mitiliday i Harvard a kakeridan no mitiliday no Congko ci Zoo Hongji, pasadak haca to nano demakan ni Zoo Hongji. Marketer milokes ci Kongce Sen : &quot;O nia tamdaw o kasasowalan i Beijing, mitilid to kasakitakit a sici kicay a todongan, sacisowal sa mala no hekalan a finawlan, palowaday to ponka a kacacofeliw. Oya sapisamawmaw a somowal to kimad no Congko, mala mipaloay no Congko kiwsanto a tamdaw. O komaenay to kakaenen to sapakaen to wao no misatekeday mikowan a malahad mato'as, oya caayay pi'ilos a tamdaw o citanengay tamdaw ahan.&quot; Saan. Ala keteketer to ko i alayay tamdaw, &quot;O mitiliday aca kina tamdaw i, caay ko imeng no pitilidan, o maan ko todong a pakamay?&quot;, &quot;Hatira to ko kaolah to Cong kiwsanto, kalamkamen patiko tayra i kiwsanto a kitakit a!&quot;, &quot;Panokayen!&quot;, &quot;Pakonira han no daykako no Harvard ko matiniay a demak?&quot;, &quot;Awaay ko todong ningra midemak to miliyangay a fafahiyan no Taywan, o mikari'angay to tatirengan no tamdaw ko matiniay&quot;, &quot;Awaay ko todong ningra sapidemak, o maan ko todong milaplap to tamdaw?&quot; &quot;Manengneng ko nia pakayayo samatira sa ko piri'ang to miliyangay to mitiliday, o Amlka tn caay haw? o sasamaanen no Harvard ko nianan?&quot;. Mifalicay to tilid, ci Masao Nikar</FORM>
    </S>
</TEXT>