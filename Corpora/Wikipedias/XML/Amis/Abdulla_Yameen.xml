<?xml version="1.0" ?>
<TEXT id="Wiki_Amis_Abdulla_Yameen" xml:lang="pwn" source="" copyright="" citation="" BibTeX_citation="">
    <S id="0">
        <FORM> Abdulla Yameen Takaray a Sowal I 1959 a miheca saka 5 folad saka 21 a romi'ad masofoc ci Aputola Yamen Aputole (Abdulla Yameen Abdul Gayoom), o citanengay to sici ato kicai. I 2013 miheca tahira i 2018 miheca saka 11 folad malacontong no Martifu a kitakit (malamikomoday a tamdaw). O safa no i'ayaway a contong ci Mumon Abdulla Yameen Atotule Kaiyimu, ona tamdaw i, 30 ko mihecaan ko kalacontong ningra. O Sawara'an no kitakit no Marifu (Maldives; Holam a sowal: ) anini i ci Abdulla Yameen, patirengan a romi'ad i 2013 a miheca saka 11 folad saka 17 a romi'ad. lalamod O fafahi ni Aputola Yamen (Abdulla Yameen) ci Fadimat Iprahim (Fathimath Ibrahim), sasepat ko wawa nangra, I 2015 miheca saka 9 folad saka28 a romi'ad toya papacem, nai SawtiAlabo a minokay, maepod to hikoki, mamikalic to mafasiway a tamina , tatayra i Maley , kinafanaan haw i, mamangata to toya Minato no contong (Izzuddeen Faalan ), &quot;pong&quot; sa a mapokca koya tamina, fafahi ni Aputola Yamen (Abdulla Yameen) mangeroay maketonay ko 'okak, miniwing to cecay a folad i isiisingan, oya to tatosa a midamaay ci congtongan i, o cecay i, caay kamaan, o cecay to i, karetengay to doka' no mira. salikaka O kaka ni Abdulla Yameen haw i, nai 1978 a miheca saka 11 folad ko pisatapang nira a malasawara'an, tolo polo' a miheca ko malasawara'an no Maldives . o safa ci Abdulla Yameen enemay a miheca ko malasawara'an ningra, misatanam a miliyaw caay to ka pakaala, mafalic to. natayalan misakayakay nai 2013 tangasa i 2018 a malacongtong ci Abdulla Yameen (Abdulla Yameen) i, iraay ko natayalan nira, saka cecay, i 2015 mipatireng to kayakay (Sinamalé ), o pitongal o pitongodan to sawali no Maley ato i kitiraan no Wieyna(Vienna International Airport )toya ka tip no Helhulay a kanatal (Hulhulé ), onini a kayakay ira ko pirakatan no tosiya paliding, tatihi ira ko no otofay a pirakatan, ilawac no lalan o no pirakatan no tamdamdaw, i 2016 a miheca misatapang misanga, tayni to i 2018 a miheca falo folad 30 a roma'ad pangangan han to ni Yameen (Yameen) koni kayakay to sinamale (Sinamalé ). misakakahad Mitongal misakakahad to kitiraan no hikoki ato sakitamdaw a lalan itini i Velana (Velana ),manga'ay toko hikoki a naifafekan a maepod, tedac sato a micomod to kitiraan no hikoki, malowan to ko pisataliyoliyoc no hikoki itini tona cikang, i 2018 a miheca fangcal to a matongal a sakakahad ko pahikokian hikociw. Anini tona pahikokian maedeng maparo' ko 150 a mang matongal to 800 a mang, ci cedi to a midama mipacafay to alomanay a tamdamdaw. Ira haca ko roma a mipatirengan nira to pahikokian, caloway aloman aloman ko tayniay a tamdaw. 2019 a miheca adihayay ko harateng nira, misanga patireng to roma faelohay a ono nanom a hikociw, fangcal a malaheci i, malinah to maemin a tayni tona faelohay a kitiraan. misaloma' Itini malasawara'an ci Aputola Yamen (Abdulla Yameen) haw i, mafana' a miherateng to sakanga'ayaw no Maley (Hulhumalé ), i 2014 a miheca misatapang to mikarkar mipatireng to ta'angayay a kamaro'an, misakapah to lalan, caay ko patireng aca, mipacakat ho to kakahaday a kiloma'an, pangangan han nira to Hiyaa (Hiyaa), maedeng nga'ay ko polo' a mang a tamdaw a maro' itita, saska tosa nira a rayray mamipatireng to kaloma'an, no tamdaw, edeng maro' ko cecay a mang ira ko falo polo' ko mamamaro'. paisingan Pakayni tona o sakanga'ayaw no adada'ay a tamdamdaw, ira haca ko harateng ni Yameen (Yameen), nga'ay a maalah ko doka' anca o adada', patirengen nira ko fa lohay a pikcoran, tosa polo ira ko lima ko tongroh, laloma' ira ko safangcalay no matayalay a ising, micomod to ko calowayay a kikay, pangangan han to ni Yameen (Yameen) toni paisingan to Dharumavantha. pito'oran O pitooran ni Aputola Yamen Aputole Kayimo (Abdulla Yameen Abdul Gayoom) i, o Islam (Arapiya a sowal: , al 'isl m ; Holam a sowal: ) kakafitan i papotal </FORM>
    </S>
</TEXT>
