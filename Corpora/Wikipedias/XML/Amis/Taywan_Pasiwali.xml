<?xml version="1.0" ?>
<TEXT id="Wiki_Amis_Taywan_Pasiwali" xml:lang="pwn" source="Paiwan Wikipedia, article: Taywan_Pasiwali" copyright="CC BY-SA" citation="Taywan_Pasiwali. (2024, December 07). In Wikipedia [Paiwan]. https://pwn.wikipedia.org/wiki/Taywan_Pasiwali" BibTeX_citation="@misc{Wiki_pwn_Taywan_Pasiwali, title = Taywan_Pasiwali, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Taywan_Pasiwali} }">
    <S id="0">
        <FORM kindOf="original">O sowal no Pangcah konini "Pasiwali" sanay, o kasadakan no cidal, o karengawan a ma'orip no 'alomanay a finacadan ko sawali hananay. Ona Piparadiwan a romi'ad hananay i, mikitini i 22 a romi'ad no sako 10 a folad a misatapang, pararid to tosa a romi'ad. Ira a matahidang ko papitoay nai romaay a kitakit ato no i Taywangay to a sa'opo no maradiway. Macacadacada a masadak a romadiw cangra. I taliyok nona piki'arawan i, ira aca ko paliwalay to no Yincumin a maamaan. Saka, caay ko pitengil aca to karomadiw, mapatalahkal ko no Yincumin a laliwalen. Taywan Pasiwali 2022 "Taywan Pasiwali" (PASIWALI音樂節) hananay i, o Piparadiwan a romi'ad no kukusay konini. O maradiway no Paliwan ci Utjung Tjakivalid , yo lahci han ningra romadiw ko pinapina a radiw nira i, mafawfaw ko faloco' no mitengilay a tamdaw, a mikihatiya toya radiw nira a misawahowaho a makero. Tona ira ko picara no lifong, saka mapahanhan to tosa a mihcaan kona "Taywang Pasiwali" hananay tono kukusay Piparadiwan a romi'ad, miliyaw aca a mitahidang to nai Filipingay, i Palaway, i Intonisiyaay, ato i Malaysiyaay a maradiway a sa'opo. Matengil itini ko makapahay a radiw no masasilomalomaay a finacadan.</FORM>
        <FORM kindOf="standard">O sowal no Pangcah konini "Pasiwali" sanay, o kasadakan no cidal, o karengawan a ma'orip no 'alomanay a finacadan ko sawali hananay. Ona Piparadiwan a romi'ad hananay i, mikitini i 22 a romi'ad no sako 10 a folad a misatapang, pararid to tosa a romi'ad. Ira a matahidang ko papitoay nai romaay a kitakit ato no i Taywangay to a sa'opo no maradiway. Macacadacada a masadak a romadiw cangra. I taliyok nona piki'arawan i, ira aca ko paliwalay to no Yincomin a maamaan. Saka, caay ko pitengil aca to karomadiw, mapatalahkal ko no Yincomin a laliwalen. Taywan Pasiwali 2022 "Taywan Pasiwali" (PASIWALI音樂節) hananay i, o Piparadiwan a romi'ad no kokosay konini. O maradiway no Paliwan ci Utjong Tjakivalid , yo lahci han ningra romadiw ko pinapina a radiw nira i, mafawfaw ko faloco' no mitengilay a tamdaw, a mikihatiya toya radiw nira a misawahowaho a makero. Tona ira ko picara no lifong, saka mapahanhan to tosa a mihcaan kona "Taywang Pasiwali" hananay tono kokosay Piparadiwan a romi'ad, miliyaw aca a mitahidang to nai Filipingay, i Palaway, i Intonisiyaay, ato i Malaysiyaay a maradiway a sa'opo. Matengil itini ko makapahay a radiw no masasilomalomaay a finacadan.</FORM>
    </S>
</TEXT>