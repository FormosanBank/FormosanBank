<TEXT id="Wiki_Amis_Pipaselakan_to_kahirahira_no_dafong_no_Kanata" xml:lang="pwn" source="" copyright="" citation="" BibTeX_citation="">
    <S id="0">
        <FORM>ta masasitiyor a makakafana' ko no Taywan ato Kanataay a tamdaw 2022 miheca saka 1 folad, o Yinminhoy , o Yinowenhoy , o Yinyihoy ato kofa no niyaro' ko mipalowaday to [ O pikerid a palafangay a miliso' to tayal no Kanata] , I laloma' no rakat nangra i, micafer a miliso' to [pipaselakan to kahirahira no dafong no Kanata] , o citodongay a parayray a mikitoh nangra ko misaheciay a pakafana' ato mikerid to ha rakat tonini. Itira a masasi'isal to saka fana' to kasafinacadan a pipaselakan to kahirahira no dafong, ta minanam haca to nika pipalowad nangra to matenesay a matayal tonini. Ci Caroline Dromaguet, o tapang no pipaselakan to rayray no Kanata cingra, milayap cingra to naniTaywanay a miliso'ay a sapakaolah a dafong i cingraan. Ta pakafana' cingra to na pipaselakan a rayray nangra, o i 1856 a mihecaan to nano nikafafalican to dafong tono i Anishinaabeg a sera konini saan. Orasaka, patocek sa a pahapinang tonini a pipaselakan a patelian to dafong, o makakafitay to niyaro' no Yincomin koninian. Caay ka tano sa'opo saca to kaciketon to demak to talicayan aca, mapalowad to nangra ko 200 a tamdaw to matanengay, 50 ko finacadan to pakahalakaay to to dafong a miterek a citodongay a matayal a tamdaw no finacadan. O mapahekalay tono pipaselakan a patelian to dafong anini i, sahto o na mafana'ay a mitayal a cirocekay ko misafacoay, citodong haca a mipatalahekal a mitosil to natayalan nangra, mararid a mikapot ko Yincomin tonini a tayal. Pacedi ko pipaselakan a kaitiraan, o mataterekay ato Yicomin ko kitakit no Kanata, 1970 a miheca o hatiniay a pipaselakan a patelian to dafong i, misatapangay to a misafaco to sapipatikoraw to na dafong, ato misaharateng to maanen a masasinga'ay ko kalali'ay ato Yincomin saan. O mamipalowad ko Taywan to pipaselakan a patelian to dafong, minanay to saka dadama to tayal i ikor.</FORM>
    </S>
</TEXT>
