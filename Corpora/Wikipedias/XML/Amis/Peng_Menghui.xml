<?xml version="1.0" ?>
<TEXT id="Wiki_Amis_Peng_Menghui" xml:lang="pwn" source="Paiwan Wikipedia, article: Peng_Menghui" copyright="CC BY-SA" citation="Peng_Menghui. (2024, November 18). In Wikipedia [Paiwan]. https://pwn.wikipedia.org/wiki/Peng_Menghui" BibTeX_citation="@misc{Wiki_pwn_Peng_Menghui, title = Peng_Menghui, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Peng_Menghui} }">
    <S id="0">
        <FORM> Peng Menghui Peng Menghui (Inkiris: Doris Marie Brougham, 1926 miheca 8 folad 5 romi'ad 2024 miheca 8 folad 6 romi'ad ), masofoc i Washington safaniyot no Amilika, o kiwiko ato tintosi Amilika a tamdaw. I 1962 miheca patireng to &quot;Kakarayan Inkiris a rawang&quot;, 60 mihecan, pasifana' to semo otay 'ofad kowaping a tamdaw minanam to Inkiris a sowal. I 1963 miheca patireng to &quot;Kakarayan ngiha sikatay&quot;, o sa'ayaway matayalay no kowaping a paratohay sikatay, misanga' to kowaping saparatoh radiw. Rayray no to'as 12 no mihecaan i, ci Peng Menghui (Doris Marie Brougham) mtelek to Kaas ikor o tataya i Congko patenak to nga'ayay ratoh. Saka i 1948 miheca misawad i Washington daykako (no saalan Asiya ko mkingkwan), naoya miliyas to mato'asay salaloma'an, nai Seattle mikalic to tamina 6 lipay tahira i Shanghaisi, talikeda sa o kalaloodan no Congko (Komintang Kongcantang) itiya, mkotod to sakapot mlaliw tayra roma a maci, i 1949 miheca milaliw tayra i no Inkiris mikowanan a Hongkong; i 1951 mihecaan tayra i Taywan, ci Peng Menghui tangsol sa tayra i sawali no Taywan i Kalinko ko kaitiraan a maro' ato katayalan ningra, patireng to ka'emangay, ka'emangay sikatay ato Yusan sinkakoyin malasingsi, mararid cngra tayra i niyaro' no Tayal mipadang, ira ko pipangangan to no yincumin a ngangan ci Lipaka han. Itira cingra i Kalinko misatapang to no niyah paratohay a laciw a kamok, ikor malinah tayra i Tayciwsi, i 1960 miheca malinah tayra i Taypisi malakapot ci Li Enqi mararamod ato Tang Zhuqian mararamod itira i Taypisi congsan pilo patireng to Conghua Ciwse kongpotoan (Aniniay Ciwse coanpo yofayof). 1960 mihecaan, ci Peng Menghui (Doris Marie Brougham) masapinang ningra ko sapinanamaw to Inkiris ato kasakitakitaw a kanornoran, nanoya milayap to pitahidang no laiw misitapang to kakarayan Inkiris a rawang pasifana'ay to Inkiris a kamok, tahaikor macowat to &quot;Mapolong misano Inkiris&quot;, &quot;Kakarayan Inkiris a rawang&quot;, &quot;Peng Menghui Inkiris&quot; toloay masasiromaay a tilid no Inkiris a casi, mikapot to tilifi, laciw, calay, ticito pitefad hatiniay a mitiya pasifana to Inkiris a sowal. Caay ka dengan o pipasifana to Inkiris aca, malaongkakoay ci Peng Menghui, mafana' miiyof to lapa pasifana'ay. I 1963 miheca misanga' to Taywan sa'ayaway tilifi paratohay kamok &quot;Kakarayan ngiha a radiw&quot;, laloma'an no kamok onini a kakarayan ngiha a radiw matayalay paratohay skatay, tangasa polong no hekal 36 a kitakit midemak to no radiw a paratoh patenak to nga'ayay ratoh itini i kasaniyaroaro' no hekal a kowaping a tamdaw. Ci Peng Menghui o kiko a tamdaw, kinapinapina mapakaolah to nidemakan ningra, halo 2002 mhecaan nai Conghuaminko congtonfo pakaolah to maloloay fo'is a calay, palata'ang to saki Inkiris kiwiko ningra ato katadamaan ningra picikeroh to Taywan a malakasakitakit. O Seattlesi sfo i 2014 miheca paratoh 4 folad 2 romi'ad o &quot;Romi'ad ni Peng Menghui&quot;, todong pipakaolah da'o no 'orip ningra to saki kowaping a katadamaan no nidemakan. 2021 miheca ci Peng Menghui pakalayap to saka 25 lekad Taypi ponka kompay tadamanay kompay. 2023 miheca 6 folad, masongila' milayap to no Conghuaminko a kika . 2024 miheca 8 folad 6 romi'ad itira i Tansui Makay isingan miliyas to hekal mapatay, 98 ko mheaan ninga, anini itra to i Kakarayan cingra . Patadamaanan 1. Mapatodong to Conghuamnko fafahyan komodan saka 1 lekad &quot;Fafahiyan Tadamaanay demak kompay&quot; (2021) 2. Mapatodong Taynansisifo mapakaolah to tadamanay finawlan kompay(2017) 3. Amilika Seattlesi, Washington foniyot mihapiw 4 folad 2 romi'ad ni Peng Menghui (Doris M. Brougham Day)(2014) 4. Mapatodong Washington foniyot Fafa'eday pikaykian mtelek to pakaolah itini i kowapingan katadamaan ato mickeroh to kakiharan no tosaay sekal a nidemakan (2014) 5.Amilika NRB &quot;Kasakitakit tadamaanay tamdaw kompay&quot; (International Individual Achievement Award) (International Individual Achievement Award) 6. Amilika NRB &quot;No to'ec tadamaanay tamdaw kompay&quot; (Prestigious Milestone Award)( 2011) 7. Asiya rina' kompay &quot;Da'ocan tadamaan kompay&quot; (2010) 8. Pakalayap to ni Zhou Daguan ponka kiwiko &quot;Polong no cikiw maolahay to 'orip tadamaanay kompay&quot; (2010) 9. Pakalayap Kaliko kinsifo tadamanay finawlan kompay (2008) 10. Pakalayap Gold Car kiwiko kikingkay pakaolah &quot;Schweitzer singsian kompay&quot; (2004) 11. Conghuaminko congtonfo pakaolah to maloloay fo'is a calay (2002) 12. Pakalayap Taypisi 85 miheca Taypsi tadamanay finawlan kompay (1996) 13. Pakalayap Sincenyin Sinponci Jinding tadamanay kompay (1989) 14. Pakalayap Amilika Washington pakaolah tadamaanay pahosoay kompay (1988) 15. Misanga'ay i Conghua tilifi kosi to &quot;Nga'ay ho anini&quot; tilifi pasifana'ay to Inkiris kamok (1988) 16. Pakalayap Amilka NRB &quot;Tadamanay misanga' pahosoay tamdaw kompay&quot; (1986) 17. Pakalayap polong no ktakt tadamanay singsi &quot;Sece kompay&quot; (1989) 18. Mapotodong polong no kitakit &quot;Nga'ayay tamdaw nga'ay demak&quot; dayhiw (1982) 19. Mikeriday Inkiris tilifi pasifana'ay kamok &quot;Miawmiawci&quot; (1980) 20. Mikeriday Inkiris tilifi pasifana'ay kamok &quot;Hekal Inkiris&quot; (1977) 21. Nipatirengan &quot;Kakarayan Inkiris a rawang&quot; mapatodong no Kiwikopo nga'ayay pahosoay kamok &quot;Cinong kompay&quot; (1969) 22. Misanga' to &quot;Kakarayan ngiha sikatay&quot; tilifi kamok (1963 1975) 23. Patirengay to &quot;Ciwse coanpo yofayof&quot; (1960) Nipifana'an 1. Amilika i Jackson, Mississippi Belhaven kakoyin kalata'angan hakasi kompay (2009) 2. Amilika Seattle Taypinyang (Pacific) daykako kalata'angan hakasi kompay (1991) 3. Amilika Taypinyang (Pacific) Azusa daykako kalata'angan hakasi kompay (1988) 4. Amilika California daykako (pacific) rkean kalata'angan hakasi kompay (1986) 5. Amilika California kaetipay daykako (pacific) pahosoay kakosi (1986) 6. Amilika Seattle Taypinyang (Pacific) daykako pasawali kingkiw wacay (1953) 7. Amilika Washington daykako pasawali kingkiw kakosi (1947 1948) 8. Amlika Seattle Simpson sisiw kakoyin Kristokiw kiwiko kakosi (1944 1947) Nitilidan todong 1. Peng Menghui papeloan, ci Li Wenru ko misolimatay: &quot;Pararidan no 'orp ko olah: Peng Menghui&quot; (Kristokiw to'ek a likat polong no tamdaw kakiharan itodongay, 1998) 2. Peng Menghui papeloan, ci Ye Weixin, Yang Shuqing mitiliday: &quot;da'ocan a widang: Peng Menghui&quot; (Ciwse coanpo yofayof, 2010) </FORM>
    </S>
</TEXT>
