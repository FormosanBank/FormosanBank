<?xml version="1.0" ?>
<TEXT id="Wiki_Amis_Kolas_Mahengheng" xml:lang="pwn" source="Paiwan Wikipedia, article: Kolas_Mahengheng" copyright="CC BY-SA" citation="Kolas_Mahengheng. (2024, November 18). In Wikipedia [Paiwan]. https://pwn.wikipedia.org/wiki/Kolas_Mahengheng" BibTeX_citation="@misc{Wiki_pwn_Kolas_Mahengheng, title = Kolas_Mahengheng, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Kolas_Mahengheng} }">
    <S id="0">
        <FORM> Kolas Mahengheng I 1852 a miheccaan itira i 'Anasolay a hofocen ci Kolas Mahengheng, I 1911 a mihecaan itira i Falangaw a mapatay ci Kolas Mahengheng, Ci Kolas Mahengheng ko misatapangay to sakanga'ayaw no Falangaw. O tadangangan nira kora ci Kolas, o cimil nira kora ci Maheng. Sowal sa ko finawlan, ta'angayay ko tatiregnan nira, o ngiha nira i ato kakerengay, mansa ci Kolas Mahengheng han no finawlan. Kina pina a mafolaw ko finawlan, tahira i 1875 a mihecaan malakakitaan ci Kolas Mahengheng i, na cowa to kalinah ko finawlan i Falanaw. I tiya ho i, marariday a malali'ang ko Falangaw ato Piwma. Misanga ko finawlan to tolo a sarefongan, sepat a tatekasan, lima a sefi , o hasakasa'opoan no finawlan, o sapitapal, sapisefel to 'ada, masasowal haca to Piwma to sakanganga'ayaw no finawlan, matata'os, nga'ay cato kalacongicongis, kala'afa'afas, kangangayaw. I 1877 a mihecaan, macacongis ko Lidaw ato Teroko, tahiraay ci Kolas Mahengheng a miwakay, ma'alaw no niyaro' ko rakat ni Mahengheng i, mahemek mitooray tayra, maherekto a miwakay i, lapohapohay sanay ko kasaniyaro' a pakaen to epah, pinaayto a folad a milafin i kasaniyaniyaro' to hemek nira, ta tahaloma' i Falanaw. I 1883 a mihecaan, malawlaw ko i tokotokosay a 'Amis to pisefeng no Maowan, sapitodohaw sanay ko 'Amis to tokos no Manowan, tayra aca ci Kolas Mahengheng a miwakay, yo matata'os ko 'Amis ato Manowan i tira i Takatay. I 1888 a mihecaan, miwakay ci Kolas Mahengheng to pi'odot no Tangafolan to Piwma, herek to i, mitatoy to sapakaolah koya mipacoyakay no Piwma ci a misi'ayaw ci Kolas Mahenghengan. I 1895 a mihecaan misatapang ko Dipon a mikowan(mirikec) to Taywan, maherek itira i etip no Taywan a mirikec ko sofitay no Dipon i, pasitimol ko rakat a tatayra i kawali, mitaelif i i, patadoen ni o kakitaan no niyaro' a milociyang to finawlan no Posongay a mihakelong to Dipon. Toya mihecaan i, o tapang no sofitay no Kowapin mihalaka to sapilo'odaw to Dipon, mipacafay ci to tapang no Dipon a milociyang to finawlan no Yin co min a milo'od to Kowapin. Keriden ni Kolas Mahengheng ko kapah no Falangaw, makakomod to Piwma a misi'ayaw to Kowapin, matapi' koya naika'amisay a sofitay no Kowapin. Kalitosato no mihecaan i, pakaenen no Dipon ko Yin co min o todongto no kelang. I 1900 a mihecaan, mirakat ko tapang to kasaniyaniyaro', tahidangen nira ci Kolas Mahengheng a mihakelong, ta awa ko mili'angay. Talacowacowa ko mira i, malotapang hananay no finawlan a militemoh. Tahira i Tafalong ato Fata'an i, mipalanga'ay to Tafalong ato Fata'an a mifalah to tatiihay a raraw. Namisatapang a mikowan ko Dipon to Taywan i, paci ci sa mipohay to mamisakoli a kapah no niyaro', a mipalalan, amekang, ponkang, minato, mikilang, mifakeloh, misaloma'. Lasawad sato ko sakatayraaw i omah, riyal tokos, ora hanto i, awa aca ko lifon, mansa liyang sato ko finawlan. I 1908 a mihecaan, malalood ko Cikasoan ato Dipon, tayra ci Kolas Mahengheng a miwakay, ta malowan ko mapatayay nora kalalo od. I 1911 a mihecaan, caay to pakaemet ko Madawdaw, Turik ato pasawaliay a 'Amis to pisamsam no Dipon, toya sakapito a folad, misatapang to a miliyang a milo od ko 'Amis to Dipon. Kanatosaay ci Kolas Mahengheng tayra a miwakay, cowa to kalalang kora tao, i sakafalo a folad mahapinangto a mamakita ko 'Amis, ta papisowalen no tao ci Maheng to Dipon, to &quot;o kami ko makitaay a milo od&quot; . 'Ara han i, malitengayto ci Kolas Mahengheng adaday ko mila, matalaw ko mila toni kaadihay no mapatayay i kalaloolood , tahidangen nira ko kapah a mi'orong miraan a tayra i karaloodan a masasowal to kincat no Dipon. Mahemekay ko Dipon to pinangan ato demak ni Kolas Mahengheng i tiya ho, mansa hateltel sato ko Dipon a milo od. Maolahay a mipatado to kanga'ayan ci Kolas Mahengheng, mirakat to kasaniyaro'aro' misaysay to kalacongicongis, saka mafana' ko cimacima no sawaliay a 'Amis cingraan. Maherk a misaysay toya demak i, nem polo' ko mihecaan ningra, laocep sanay ko adada ningra, horirek sanay to ko 'orip ningra. 2000 a mihecaan, pangangan hananay no Posong ko lalan to ngangan ni Kolas Mahengheng, nga'ay caka tawal ita ci Kolas Mahengheng o sanay. Farangaw 'Amis Nano 1852 tangasa i 1911 ko 'orip ni Kolas Mahengheng. O kakitaan no Falangaw cira it:ya ho. Ci Kolas ko tadangangan nira, ora Mahengheng a ngangan i, o piala to lahengheng sanay ko sasela'an nira, mansa singangan cira to &quot;Mahengheng&quot;. I 2000 a mihecaan i, makahi ko Sey fo no Posong a mipangangan toya lalan sakatayra i siyataw no kasolin to &quot;Mahengheng&quot; a ta'angayay a lalan, hatala'oyan to narorayan ni Mahengheng to tayal no niyaro' itiya ho. Pasawalian 'Amis &quot;Ci Kolas Mahengheng nai 1852 1911&quot;, kahofocan nira i &quot;1852 a mihecaan&quot; Ngangasolan hananay a niyaro' &quot;Itini i Cipon no Posong ato salaed no Apaporo a lotok anini.&quot; mapatay i &quot;1911 a mihecaan&quot; niyaro no Falangaw, o mipalowaday to Falangaw a tamdaw. Tada ngangan nira i ci Kolas, no rayray a sowal no finacadan i, tata'ak takaraw ko tatirengan nira, caciyaw sa tata'ang ko ngiha, saka Mahengheng han mato &quot;Soni no safolaw hong hong hong, roma i, mato soni no keleng&quot; sanay ko patinako no finacadan i cingraan. Itiya ho kinapinapinaay mafafolaw malinah itini to i 1878 a miheca malakakitaan to no niyaro' ci Mahengheng sa ira to ko aniniay a niyaro' no Falangaw, itiya ho itira i katelang naniyaro'an sa honihoni sa malala'is to Piyoma ko finacadan, orasaka tora falohay paniyaro'an no Falangaw mapatireng ko tolo a fokoko, sepat ko pikacawan, lima ko sefi no fa'inayan, mato o pohong no kolong haysa, sakangaay a mifolaw, roma i mikilim to sakangay to niyaro' no Piyoma a niyaro', matatelek to sakaca pingayaw ato kalala'is. Itini i 1877 a miheca, malala'is ko Lidaw ato Teloko no Kalingko, mafana' ci Kolas Mahengheng tangsol to tayra pakayakay a miwaray, mitaelif to kasa niyaro' maemin mihamham mitoor a tayra, maherek miwaray cingra, latahidangay han to no kasa niyaro' pataheka a malafi, safolad sa i lalan ta tahira i Falangaw a niyaro'. I 1888 a miheca, i saetip a kasaniyaro', ira ko lihaf sa honihoni han no Iwatan mirawraw misamsam to fafahiyan, sapilengatan a micorah to lotok, paliyaw ho ci Kolas Mahengheng tayra miwaray, itira i Takatay a pala mikayki pasasonga'ay. I 1888 a miheca, maherek miwaray ci Kolas Mahengheng to pifolaw no Tangfolan to safitay cing pin i Piyoma a demak, o tongsu itiraay i Piyoma ci Pakoli mihawikid to sapiaray milongoc to sakasaso'araw ci Kolasan Mahengheng. I 1895 a miheca maala to no Dipong misatapang to mikomod to Taywan, masalof to ko i saetipay a sa'etal, tangsol to mihalaka nai Pin tong masiyor micomod tayni i sawali a etal o Posong, makafana' no safitay no Dipong micoker ko tomok no Palidaw ci , saka ci to ko pakayakayay tayni i Posong i kasaniyaro' no Yincomin, nanay pasayni a mihai o Dipong to ko mamikomod. Toyaan a mihecaan, cifo'isay a safitay no cing pin ci milikakawa sapicoa'angan to Dipong, mafana' ci tangsol to tayra mahakelong to tapang itiraay i Palidaw, tayni somowal i kasaniyaro' no Yincomin milisaot, micapopo to safitay ni , ci Kolas Mahengheng mikerid ato kapah no Piyoma, itini to i Tinkoli no Kang cang pakalowid toya pasitimolay a milaliw a safitay no cing pin, toya sakaenem a folad, itiniay i Palidaw a tapang no Dipong ci pataheka pakalafi misayal to roray no mifolaw a tamdaw. 1900 a mihecaan, tapang no itiraay i Palidaw ci tayra i kasa niyaro', tahidangen nira ci Kolas Mahengheng papitoor, patada to ano ira ko mamirawraway, tahira i katahiraan, maemin minengneng to pising ni Kolas Mahengheng, malatadamaanay to a lafang cingra, toya rakat tayra ho i Fata'an ato Tafalong malakayakay mitedal misanga'ay to kasasiintel no niyaro'. Nika na misatapang ko Dipong mikomod mikowan to Taywan, sahonihoni sa mitahidang pasaopo to kapah no kasaniyaro' no pasawali a Pangcah, matayal to karetengay a tayal misakoli, mipatireng to pasawali a 'etal to sakafangcal no aniniay a saka'orip, mato mipalalan, misanga' to kayakay, pananoman, pongkang, minato, saki no safitay a tayal, mikilang, mifokeloh, misaekim ato patireng to loma' hatiniay ko tayal, onini i macara to ko tayal ko 'orip no loma', roma i, 'idepet mimin ko palifong to matayalay, maka'osi to ko pinangan, paherekan to adihay to ko micoa'angay a demak masadak. 1908 a mihecaan itini Cikasoan a rawraw, matalaw ci Kolas Mahengheng to kacowatan no demak, tayra ho pakayakay a miwaray, mala sakalowan no mapatayay a tamdaw itiya. 1911 a miheca, itini i Madawdaw, Torik tapangan no pasawali a niyaro' no Pangcah, caay to pakahadidi to pilokes, pisamsam, toya mihecaan saka pito a folad, malangto to ko &quot; sanay a demak&quot;, kinatosa ci Kolas Mahengheng tayra a miwaray, nika caay to kafilo a milalang, saka toya sakafalo a folad mahapinang to ko kalowid no Pangcah, ci Kolas Mahengheng to ko masaaliay to Dipong papitolas, itiya i mato'as to ci Kolas mahengheng mafoti'ay to i kafotian adada, o saka cakacowat koni a demak mahaopaw ko romaroma nasa sa, saopo han to ko kapah papililid ci Kolas Mahenghengan tangsolen to patayra i kafafolawan malakayakay miwaray ato imeng no Dipong, o piaray no faloco' no imeng itiya ho ko paini ato faloco' nira, sa hai sato ko Dipon cato kacowat sakahemaw sato ko naikoran a demak. Wata ko faloco' ni Kolas Mahengheng to sakifinawlan a demak, mirarakat top kasaniyaro' miwaray to kalala'is no demak, malasaka cingangan to itini i pasawali a niyaro' no Pangcah, malaheci nira koya pakayniay to &quot; sanay a demak&quot; to cecay a folad, mataring to ko roray malasaka adada to no tireng nira, enem polo' ko mihecaan nira mapatay to. 2000 a mihecaan, o sapita'ongaw to ilol i cingraan, itini i Posong, ala han ko ngangan nira pangangan toni a lalan &quot;Mahengheng a lalan&quot; han. Pi'arawan to lakaw 1998 : . 2008 : . 2001 : : .</FORM>
    </S>
</TEXT>
