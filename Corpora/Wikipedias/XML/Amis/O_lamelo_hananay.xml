<?xml version="1.0" ?>
<TEXT id="Wiki_Amis_O_lamelo_hananay" xml:lang="ami" source="Amis Wikipedia, article: O_lamelo_hananay" copyright="CC BY-SA" citation="O_lamelo_hananay. (2025, May 05). In Wikipedia [Amis]. https://ami.wikipedia.org/wiki/O_lamelo_hananay" BibTeX_citation="@misc{Wiki_ami_O_lamelo_hananay, title = O_lamelo_hananay, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/O_lamelo_hananay} }">
    <S id="0">
        <FORM kindOf="original">o lamelo hananay Pakayni isowal to &quot;lamelo&quot; o lalengatan itiniay i kawas adihay ko kasasiroma a katinakoan a sowal, do^do ini i laeno; ira ko cecay a romi'ad, malalisan ci Nakaw, dengkini mado'eng, caenget ko tangila, tano kamayen ningra mingangiwngiw ko tangila, mangaiwngiw ko cecay masakimoloay, yato felet han nira a mifahekol. Ira ko pina a romi'ad, toya pifahekolan nira malengaw ko pina a rengos, ciheci sato, alaen ko cecay a palahekad, toyana to i, saadihay sato ko mimingay a masacecacecay, Ala han ni Nakaw ko cecay, cikciken a misaadihay, padpad hank o cecay, palahekad sa to cecay dangah a misaholo, malaemi ^edid to ko heci, nama cikcik to itiya, oya ^did emi i, ano nengnengen hato namacikcikay mansa ira ko kinacikcik a toris. I'ayaw ko liteng na iraay ho ko maro'ay i ci Rangsan, kahofucan ni cilocidal, painien to manmaanan a sapaloma, pakafana'en ho to pinangan to sasamaanen a paloma ko ^edid mikeco. O roma sato a sowal pakayni i maciwciw no 'Amis, iraay ko sowal to felac mala ciyakay sanay a sowal; itiya ho, ira ko cecay a fa'inayan a wawa ci Chiyaudai ko nganagn nira, to romi'ami'ad deng minokaay aca ko demak nira. O sapilileng nira to 'acucul o kaeled, caho caho malaheci to nira a mikalkal ko kakahaday a omah. Paloma to ciyak ato 'awoel, marohem koya ciyak ato mi'ikes to ko 'awoel i, masadak nai ciyak ko felac, masadak aca nai 'awoel ko diyaong, saka o tada ci hafayay cingra i niyaro. Caho caho mapoyapoy ko fafahi mahofuc sa o 'oner ko wawa. Pi'arawan to lakaw .</FORM>
        <FORM kindOf="standard">o lamelo hananay Pakayni isowal to &quot;lamelo&quot; o lalengatan itiniay i kawas adihay ko kasasiroma a katinakoan a sowal, do^do ini i laeno; ira ko cecay a romi'ad, malalisan ci Nakaw, dengkini mado'eng, caenget ko tangila, tano kamayen ningra mingangiwngiw ko tangila, mangaiwngiw ko cecay masakimoloay, yato felet han nira a mifahekol. Ira ko pina a romi'ad, toya pifahekolan nira malengaw ko pina a rengos, ciheci sato, alaen ko cecay a palahekad, toyana to i, saadihay sato ko mimingay a masacecacecay, Ala han ni Nakaw ko cecay, cikciken a misaadihay, padpad hank o cecay, palahekad sa to cecay dangah a misaholo, malaemi ^edid to ko heci, nama cikcik to itiya, oya ^did emi i, ano nengnengen hato namacikcikay mansa ira ko kinacikcik a toris. I'ayaw ko liteng na iraay ho ko maro'ay i ci Rangsan, kahofocan ni cilocidal, painien to manmaanan a sapaloma, pakafana'en ho to pinangan to sasamaanen a paloma ko ^edid mikeco. O roma sato a sowal pakayni i maciwciw no 'Amis, iraay ko sowal to felac mala ciyakay sanay a sowal; itiya ho, ira ko cecay a fa'inayan a wawa ci Chiyaodai ko nganagn nira, to romi'ami'ad deng minokaay aca ko demak nira. O sapilileng nira to 'acocol o kaeled, caho caho malaheci to nira a mikalkal ko kakahaday a omah. Paloma to ciyak ato 'awoel, marohem koya ciyak ato mi'ikes to ko 'awoel i, masadak nai ciyak ko felac, masadak aca nai 'awoel ko diyaong, saka o tada ci hafayay cingra i niyaro. Caho caho mapoyapoy ko fafahi mahofoc sa o 'oner ko wawa. Pi'arawan to lakaw .</FORM>
    </S>
</TEXT>