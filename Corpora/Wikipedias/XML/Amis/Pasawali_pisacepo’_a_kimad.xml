<?xml version="1.0" ?>
<TEXT id="Wiki_Amis_Pasawali_pisacepo’_a_kimad" xml:lang="pwn" source="Paiwan Wikipedia, article: Pasawali_pisacepo’_a_kimad" copyright="CC BY-SA" citation="Pasawali_pisacepo’_a_kimad. (2024, November 18). In Wikipedia [Paiwan]. https://pwn.wikipedia.org/wiki/Pasawali_pisacepo’_a_kimad" BibTeX_citation="@misc{Wiki_pwn_Pasawali_pisacepo’_a_kimad, title = Pasawali_pisacepo’_a_kimad, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Pasawali_pisacepo’_a_kimad} }">
    <S id="0">
        <FORM> Pasawali pisacepo' a kimad fafahiyan kanatal a kimad. Fafahiyan sa'etal a kimad masowal i niyaro no 'Amis Pangcah, halo 'Amis Pangcah finacadan ato Sakicaya finacadan, o nian ko satapangan to pisacepo' no niyaro'. Mifoting ko fainayan, masamaan a tahasiday, tayra i no fafahiyan a kanatal, tora a kanatal saheto o fafahiyan, halafin itira a malepel, tona pakatama to mimingay po'ot mitakaw milaliw, mapanakay no 'iso i niyaro, masasi'araw to niyaro'ay tamdaw, itiya pasadak to kinaira to malosapato'aya sapiahowid. Onini a kimad, manawnaw itira toya sa'etal i riyar, nai riyar mikalic to ta'akay foting a minokay, pasikawas no riyar ato ta'akay ko pipacakat, matiniay a kimadan, pahapinang to yincumin ato riyar a masasiketay. Da'oc no finacadan taira riyar a mifotingay, o sakaira no kadofahay a foting ato rihaday ko pinokay, pakayni to nia fafahiyan a sa'etal a kimad ato pisacepo' a lisin malecad ko pirocok to sakiriyar a mingodo to sapitari'ang. Mifalicay to tilid. Ci Masao Nikar</FORM>
    </S>
</TEXT>
