<?xml version="1.0" ?>
<TEXT id="Wiki_Amis_Cengo'_no_naniwac" xml:lang="ami" source="Amis Wikipedia, article: Cengo'_no_naniwac" copyright="CC BY-SA" citation="Cengo'_no_naniwac. (2025, May 05). In Wikipedia [Amis]. https://ami.wikipedia.org/wiki/Cengo'_no_naniwac" BibTeX_citation="@misc{Wiki_ami_Cengo'_no_naniwac, title = Cengo'_no_naniwac, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Cengo'_no_naniwac} }">
    <S id="0">
        <FORM kindOf="original">Cengo' no naniwac I ti:yaho, caay pipacengo' ko 'Amis to pa'eno no naniwac. Ano sapipicengo' to naniwac to sakakaen i, tenoren ko pa'eno no naniwac i nanom to cecay a dadaya i to'emanay a patelian. Akato ka kakaya' ko pitenor, pisenger aca ko podac no pae'no. Ano enem, ano falo toki ko sakatatodongay. O pipatado a mipela' ko podac nora pa'eno, ato mipatado a mipalal ko sakalomahad no naniwac. Mapalalto kora pa'eno i, taktaken a mifalah koya sapitenor a nanom, sasawen to cecay, ano tosa to faelohay a nanom. Tangsolen a mi tahepo i to'eman. Saliyaliyawen a mi senger a maemin to faelohay a nanom i kalanaman ato i kalafian. Skasepat ato sakalima a romi'ad i, manga' to makaen. Aka pacidalen a mipacengo'ho, caay ka tata'ang ko lomengaw. Sakalyawlyaw (sakaliyalaw) saan ko papah nira ano ecaka pacidal. Sakandaw sato ko papah ano caay ka pararid a mapalengaw i to'eman, 'angrer a makaen ko mahaenay a cengo'. - Adihay ko cengo' no naniwac i icifa. *icifa, &quot;市場&quot;之日語借詞.</FORM>
        <FORM kindOf="standard">Cengo' no naniwac I ti:yaho, caay pipacengo' ko 'Amis to pa'eno no naniwac. Ano sapipicengo' to naniwac to sakakaen i, tenoren ko pa'eno no naniwac i nanom to cecay a dadaya i to'emanay a patelian. Akato ka kakaya' ko pitenor, pisenger aca ko podac no pae'no. Ano enem, ano falo toki ko sakatatodongay. O pipatado a mipela' ko podac nora pa'eno, ato mipatado a mipalal ko sakalomahad no naniwac. Mapalalto kora pa'eno i, taktaken a mifalah koya sapitenor a nanom, sasawen to cecay, ano tosa to faelohay a nanom. Tangsolen a mi tahepo i to'eman. Saliyaliyawen a mi senger a maemin to faelohay a nanom i kalanaman ato i kalafian. Skasepat ato sakalima a romi'ad i, manga' to makaen. Aka pacidalen a mipacengo'ho, caay ka tata'ang ko lomengaw. Sakalyawlyaw (sakaliyalaw) saan ko papah nira ano ecaka pacidal. Sakandaw sato ko papah ano caay ka pararid a mapalengaw i to'eman, 'angrer a makaen ko mahaenay a cengo'. - Adihay ko cengo' no naniwac i icifa. *icifa, &quot;市場&quot;之日語借詞.</FORM>
    </S>
</TEXT>