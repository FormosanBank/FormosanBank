<?xml version="1.0" ?>
<TEXT id="Wiki_Amis_Romi’ad_no_mama" xml:lang="pwn" source="Paiwan Wikipedia, article: Romi’ad_no_mama" copyright="CC BY-SA" citation="Romi’ad_no_mama. (2024, November 18). In Wikipedia [Paiwan]. https://pwn.wikipedia.org/wiki/Romi’ad_no_mama" BibTeX_citation="@misc{Wiki_pwn_Romi’ad_no_mama, title = Romi’ad_no_mama, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Romi’ad_no_mama} }">
    <S id="0">
        <FORM> Romi'ad no mama Romi'ad no manma o todong sapiahowid to malamamaay a romi'ad, polong no kasaniyaroaro' kasasiroma no likisi, ponkaan mikilim to masasiromaay a romi'ad. Malawawaay itiya toya romi'ad pafeli to sapakaolah to mama. Ira ko no saka 6 folad saka tolo pilipayan ko saadihayay niyaro' kitakit ko midemakay to romi'ad no mama, halo Europa Asiya ato Amilika a safaniyot mata'elifay ko 80 kitakit ano eca sa'etal. O Congko awaay ko patodongan to romi'ad no mama, nika o Hongkong Macau finawlan lekakawa ato Europa Amilika malecad i saka 6 folad saka tolo pa'aliwacan pilipayan, o Congko a nika falican to misitapang i saka 6 folad saka tolo pa'aliwacan ko paromi'adan no mama. O Taywan naikoran to no kalaloodan a miteka, ato Congko a minko romi'ad, milecad to 8 folad 8 romi'ad. Adihay ko kitakit o &quot;se ci lan a hana ko kalohana no malamamaay&quot;. Lalengawan Conghuaminko I 1945 (34) mihecaan 8 folad 8 romi'ad, kasapinangan to ko kalaloodan no Congko ato Dipong, i Shanghai ira ko halikitakitay a tamdaw palowad to &quot;Romi'ad no mama&quot; a mipakaolah mihirateng to mapatayay i kalaloodan a mama, mapolong pangangan ko palowaday 10 tamdaw, masasilsil: Yan Huiqing, Yuan Xilian, Chen Qingshi, Mei Lanfang, Shi Zhifu, Yan Duhe, Fei Mu, Lu Qianchen, Fu Wenshou, Zhang Yiqu itiya. Miliyangan to Dipong malowid to ukor, Shanghai kasarekarekad tadamaanay tamdaw ca Wu Zhihui, Li Shizeng, Pan Gongzhan, Du Yuesheng, masapinang ko katadamaan no malamamaay, saka palowad to romi'ad no mama a dademaken; nanoya, malekapot to Shanghaisisifo palokiyol tayra i sakakaay sifo, mihayda mitelek i 8 folad 8 romi'ad to mihecahecaan ko romi'ad no mama, pakafana' to polong no kitakit midotoc to nian. Romi'ad no mama matelek i 8 folad 8 romi'ad no mihecaan, nawhani &quot;pa pa&quot; ato papa malecaday ko ngiha. Orasaka, pakayni i &quot;pa pa&quot; ko pidoedoan, matiya o cecay &quot;mama&quot; sanay a tilid. Orasaka, matelek 8 folad 8 romi'ad ko romi'ad no mama. Amilika I 1909 miheca, itiraay i Amilika Washington a Spokane niyaro' ci Dude a fafahiyan, mikihatiya cingra to lihay no kiwkay to pihiratengan to ina, ikor harateng sa cingra: &quot;Itini i hakal ano awaay ko malecaday to piharatengay to ina a miharateng to mama?&quot; Ci Dude a fafahiyan, 13 ko 'orip no mihecaan ningra mapatay to ko ina, masiday ko 6 a wawa to fa'inayan fafahiyan; o mama ni Dude a fafahiyan ci William Smart masacecay itiya, miketon a caay to piliyaw a ci fafahi, itira cingra i sawalian no Amilika Washington no walian a maomahay, malamama ato malaina ko pipalahad ningra to 6 a wawa to fa'inayan fafahiyan (halo safoc hananay ho a wawa). I 1909 miheca, mapatay to ci Smart. Ci Dude a fafahiyan itira i piharatengan kansyasay a lihay, masasowal to cingra to foksi no kiwkay ci Remax to pidipot no mama cangraan o wawa to piolah ato pisa'icelan; mangalay cingra ira ko cecay romi'ad, pasimama no niyah ko pingodoan, todong piharatengan to katadamaan no mama, orasaka padamso cingra to sapi patirengaw to romi'ad no mama to pikeroh, nanay o i hekalay patodongen ko romi'ad no mama to piharatengan romi'ad saan. Matengil no foksi ci Remax ko pakimad ni Dude a fafahiyan, mapacekil ko faloco' ato olah ningra to katadamaan ni Smart, nanoya micoker to faloco' ni Dude a fafahiyan to picikeroh masa'icel a patireng to romi'ad no mama. Mipatilid cingra patayra i kakeridan no Spokanesi ato Washington safaniyot pakayay to harateng ato pikeroh. Ici Dude a fafahiyan ko pasarakarakatan misa'icel, o kakeridan no Spokanesi ato kakeridan no Washington safaniyot mihapiw mihayda tonini, nanoya o Washington safaniyot itira i 1910 miheca 6 folad 19 romi'ad ko pidemakan no polong no hekal sakina cecay malisaot to romi'ad no mama. I 1924 miheca, Amilika congtong ci Kevin Coolidge micoker to romi'ad no mama i polong no kitakit. I 1966 miheca, Amilika congtong ci Lyndon Johnson mipili' to kasofocan ni Smart a folad, mihapiw toya mihecaan 6 folad ko romi'ad no mama a folad. I 1972 miheca, Amilika congtong ci Nickerson misongila' mitilid to tilid, saka 6 folad saka tolo pa'aliwacan to mihecahecaan ko romi'ad no mama no Amilika sato, nanoyaan mada'ocay a piharatengan romi'ad no Amilika. Romi'ad Kasakitakit ato kasa'etal mitelekan to romi'ad no mama a kasasiromaroma. ( .) Pilecadan Romi'ad no ina Polong no cikiw romi'ad no mama ina Pinengneng to tilid (</FORM>
    </S>
</TEXT>
