<?xml version="1.0" ?>
<TEXT id="Wiki_Amis_Kawakawasan_ratoh:karecrecay_ato_salil" xml:lang="pwn" source="" copyright="" citation="" BibTeX_citation="">
    <S id="0">
        <FORM> Karecrecay ato salil Misanowina koya karecrecay Itiya i no to'asan a mihecaan, maomah kowina i hadhad,papifafa han ko kaka to safa ningra. Oya sa kaka tayra i palapalaan a mikilim to kakaenen a fidaol.misakilikilim ko kaka i semosemotan paceko' sa a tomangic koya nifafaan a safa. Iromatini, ira matengil no kaka ko mitahidangay to ngangan ningra, eneng han nira ciwina koya mitahidangay. Sowal sa ciina: &quot;pacocoen ho ako ko safa&quot; Itiya sato hepol han no kaka ko inafa pa'afofo ciinaan,sakahemaow sato ko 'afala,sowal sa ko ina: &quot;kapikilim to kakaenen a fidaol&quot; han ni ina ko kaka Hemek sa ko kaka a tayra i palapalaan a mikilim to fidaol.caka halafin papifafa ho ciina to safa, mifafa ho miliyaw ko kaka. Nikawrira, ca ka halafin,ira heca ciina a tayni nipacoco to safa.sowal sa ko kaka: &quot;caay ka ihoniay ho kiso a mipacoco to safa haw?&quot; &quot;ihakowa a pacoco kako saw?&quot; Malaliyang cangra tonini a demak, sowal sato ko ina: &quot;Ano masamaanay to, 'epoden ko safa pafelien kako&quot; 'Epod han to no kaka koya mafoti'ay a nifafaan a safa pafeli ciinaan. 'afofo han no ina koya safa, sakahemaw sa: &quot;yi! Mamanay kina demak, ha kaka&quot; Tapohen ni in akoya safa, awaay ko tiyad, ma'eminay mangiwal ko tinai'. &quot;mamaanay kina wawa!! Caay ka'eca mangiwal no karecrecay ko tinai' nina wawa, o karecrecay ka inoniay a malawinaay&quot;, tata'ang to ko tangic nona wina ato wawa a minokay. Misanofa'inay koya karecrecay mi'odang to fafahiyan Cowa ka halafing ko romi'ad, misacepo' ko niyaro'. Masaka' ko tangalawan to sakakinacecay, tarariyar to ko fa'inayan a mifoting, o fafahiyan iloma' a matayal. Herek no lahok, pcekok sa a to'eman ko kakarayan,o dadaya to sa ko fafahiyan opoh sa a misakalafi, maherek a misakalafi ira to a minokay koya mifotingay a fa'inayan, ala'oro'orong sa to foting, maherek a malafi tangsol a mafoti' kira fa'inayan,to sapi'odangaw nangra to fafahiyan, malepon ko pi'odang tarapapotal a milaliw, safaheka sa a ta'engad ko kakarayan. safaheka sato ko iniyaro'ay a fafahiyan tona demak.&quot;mana talifahal sa a ta'engad aca ko kakarayan&quot; sa a malalicalicay ko fafahiyan. Minokay nani riyar ko fa'inay Iromatini, ira to ko fa'inay nagra a minokay, sowal sa ko fafahiyan: &quot;na'o saw? Ihoni ha kamo a minokay kiya saw?&quot; Paca'of ko fa'inayan: &quot; mamaanay saw? Nengnengen ko cidal cowa ko patiyamsiman a wiw saw?&quot; Saraawaw sato ko iniyaro'ay a tamtamdaw. &quot;ya iraay minokay ihoni a tayni misamangah ititaana a tamdaw, cima kiraan?&quot; malaliclic to ko cimacima tona kakafahekaan a demak.Ira to ko laheci no kasasowal: &quot;o midemakay to matiniay cowa ko cima, ci Karecrecay kiya!&quot; O so'elinay ci Karecrecay ko mihaenay, tatamatamaay cangra a ma'emin. Ciwawa ko cecay a fafahiyan mi'odangay no Karecrecay Ira ko cecay ma'odangay no Karecrecay a fafahiyan,caka halafin ko romi'ad masofoc to cecay a fa'inayan a wawa,sofoc han mitiya o falo anca siwaay to ko mihecaan a tata'ang ko tireng, i pokoh no tatirengan ningra i,cifanohay a ma'emin. Mapasawkit no 'alomanay caay ka'eca o wawa ni Karecrecay kinian, ci Tolay han a pangangan, yo lima kosafaw no mihecaan ni Tolay, ira ko falo a laya' ko ka'akawan, palalini han ko tamdaw no niyaro'ay matiya o ciwciw. Masasowal ko finawlan: &quot;lahecien ita a milaplap ci Karecrecay.&quot; Saka lomowad to ko kapah no niyaro' a miala to 'aol, hapipatelian to salil a sapitilo. Tayra to i niyaro a milaplap ci Karecrecayan tarapapotal no niyaro', masemer ci Karecrecay, alapekapekaw sa a milaliw, nikawrira, ira ko cecay a Karecrecay i salil a sapatilo, ci Tawci hananay ko ngangan nira. Saowal sa ci Tawci: &quot;aka ka patayen kako, pasifa'en ako koma to ilisin a demak,ta caay ka patay kamo to nika awa no lisin&quot; Lalengatan no lisin a demak Orasaka, mapa'orip haca no iniyaro'ay a tamdaw ci Tawci. Sowal sa ci Tawci: &quot;kapidemak kamo to pisahafayan, paroen i 'ariri ko fahay namo, sakatosa a romi'ad o pi'adopan ato pifotingan a romi'ad, yo mamalingad a dafak, manga'ay to a komaen to titi no fafoy, nikawrira, o pisacepo'an a lisin aka ca ka pisaliway to siwa a romi'ad, mahaen ko pasifa' ako, mafa'ay to kamo haw?&quot; Nikawrira, o nisowalan ni Tawci pafafelihan ningra to so'elinay a demak,o sapipakadetaw ningra to lisin sa pacefa han ningra ko sowal, maherek a somowal pasiwali a riyar comikay a milaliw, yo milakec to riyar tahiraay aca to tosor ningra ko karecep, macekok ko finawlan no niyaro'. miriniay ratoh i Kalinko Itini ka'ami'amis no Kalinko ira ko mirini'ay a kawakawasan a ratoh. Itini ka'ami'amis no Kalinko ira ko mirini'ay a kawakawasan a ratoh. Itiyi:ya itiya:ho no to'asan ho mihecaan, ika'amis no kalinko a Parik niyaro'an,ira a maro' ko alomanay a 'akawangay a tamdaw, cowa ko mamahareng no tamdaw ko ka'akawang nangra, rahoday a marawis nangra ko fo'is, cecay a hawang mahawangay ko tata'angay riyar,caay ka o katata'ang aca no tatirengan, mafana' ho misakaram.o saferengay no misatatiihay to maamaan a tatiihay karecrecay canira, o Arikakay kami saan pangangan. Ona Arikakay honihoni mirawraw to niyaro', mitakaw to panay i ariri, misamangah to wawa, kaenen nangra ko tinai' no ka'emangay, mi'odong to fafahiyan no niyaro', oya awaay ko kihar a niyaro' iro matini sato marawraw to romi'ami'ad, matalaw to ko cimacima, ciangi' masadak. Masasowal to ko iniyaro'ay samaanen ita a mihadefek kina Arikakay, misimaw to niyaro', midipot to finawlan hokiya? Orasaka saopoen to no kakita'an ko cipatelaway a kapah a papikonling mitongal heca to taneng, ira ko malasong, comikay,mipana', miraoy to fonos, mihafalfal,cisadama a miteloc, ira ho ko romaroma kahirahira a pikongling to kapah. Halafin to ko pikonlong, malacipatelaway, cicediay a sofitay no niyaro' kina kapah. Hemek sa ko kakita'an a misata'ota'ong. Nanay lakamkam to a malowid koya Arikakay. Maraod to ko pilicoan a romi'ad, kaeriden no kakita'an koya kapah a mapolong tayra i lawac no Parik 'alo , cecay ko sowal no kakita'an, safirofiro sa ko kapah a milico to Arikakay, isa'ayaw o lamal ko sapico'a'ang,do'edo sa o fonos,fokeloh sapilico to Arikakayan. Nikawrira, tadata'angay ko 'icel no Arikakay, cowa ka cocok no fonos, orasaka, aloman ko mapatayay a kapah no 'Amis a tamdaw, harateng sa ko kakita'an, 'osawawen ho ko sapiliyaw a sapilood a 'icel, ma'edeng a samanen pasasorikor sa kita han nir ko kapah. Toya dadaya mapalemed no kawas no riyar ko kakita'an, o polong no naliti' ko sapisalisin namo ta malowid namo ko Arikakay saan koya lemed.To cila a romi'ad manengneng no Arikakay koya polong no naliti', tangsol sa amipitosor koya kakeridan no Arikakaay i ka'ayaw no 'Amis a tamdaw, oya romaroma a Arikakaay mitodong to a mipitosor. tomangic a somowal: &quot;ano caka pipatay kamo tamiyanan, cowa to piliyaw a mikari'ang kami i tamowanan&quot; saan koya kakeridan no 'Arikakay. Imatini, nengneng han koya katalawan a pising no Arikakay damsay to a nengnengen, caay to ka matiya ta i'ayaway a katalawan a 'Arikakay. Oya kakita'an no niyaro' sowal sa to 'alomanay, telien to koya polong no naliti', celi' han nira a pasowal ko Arikakay: &quot;kapilaliw ito, aka to ka tayni tahada'oc&quot; han nira. Sanoyanan sato rihaday ko paniyaro'an no Parik. Pacefaday a tilid </FORM>
    </S>
</TEXT>
