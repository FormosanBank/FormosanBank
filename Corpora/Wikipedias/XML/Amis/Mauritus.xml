<?xml version="1.0" ?>
<TEXT id="Wiki_Amis_Mauritus" xml:lang="pwn" source="Paiwan Wikipedia, article: Mauritus" copyright="CC BY-SA" citation="Mauritus. (2024, December 07). In Wikipedia [Paiwan]. https://pwn.wikipedia.org/wiki/Mauritus" BibTeX_citation="@misc{Wiki_pwn_Mauritus, title = Mauritus, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Mauritus} }">
    <S id="0">
        <FORM kindOf="original">== Mauritius == Mauritius nikapolongan kitakit itira i sakakawali to 800 konhli no Madagascar nikapolongan kitakit, no Intoyang a palapalaan, oni kanatal – Mauritius kanatal (Mauritius) ato Agalega palapalaan (Agalega Islands), Rodriguez palapalaan ato Cargados-Carajos palapalaan malakapot. Dadahal no kitakit 2,040 pinfang kongli. Lilis no riyar a calay 177 kongli, no niyah a riyar 12 li, patodong no kicay a riyar 200 li . Mauritius pala nano i 10 sician nano manengnengay no Arab tamdaw. I 16 sici, Portugal tamdaw micalap tina pala. I 1598 miheca Netherland tamdaw micalap tina pala, itiya o kakomodan no Netherland ci Maurits van Nassau a ngangan ko pipanganganan. I 1715 miheca France micalap tonini palaan miteka ira ko mafolaway, miliyaw pangangan to France a pala ahan. O Inkiris i 1810 miheca kalaloodan ni Napoleonmicalap tina pala, o France i Vienna tonekan pafeli tina Mauritius to Inkiris, tina tonekan tilid saka 8 riyad teleken to itiniay i pala a finawlan ira ko pidipot no rikec, lakakawa ato pakayraan, orasaka o Mauritius tangasa anini materek ko France a sowal ato lakakawa. Na mikowan to ko Inkiris patiko to matelangay ngangan no Mauritius. I 1835 miheca mihayda ko Inkiris to pipalasawad to mifadesay a rikec, na masedal ko mafadesay a kohetingay tamdaw caay to kakahidademak to liomah ato patireng to loma', na itiya makotay to no 'alomanay a India a malingaday; Muslin ato holam tayni a misiwfay malaliaca, masasinga'ay ko kasafanacadan sakamitini aniniay Mauritius a tamdaw. Mauritius i 1968 miheca 3 folad 12 romi'ad mihapiw misiiked, o salaloma'ananay no Tata'akay Inkiris a Lekatep, mingodo to hongti no Inkiris o sawara'an no kitakit, congto a taypiaw ko midemakay, ikor i 1992 miheca 3 folad 12 romi'ad mafalic to o Nikapolongan Kitakit, midemak to kalomaocan no Nikapolongan lakakawa, congtong o patodongan to sawara'an aca, congtong ato micokeray congtong o nai kalomaocan a nisingkiwan, 5 miheca ko lekad (padoedo to kinacecay), o congli ko citodongay to dademaken . O tamdaw nai India teloc, Frane Africa a camel (Cleo tamdaw), holam teloc, Europe tamdaw malekapot . Mauritius a sasowalen o no Mauritius a Cleo sowal, France ato Inkiris sowal. Inkiris sowal o no malatapangay sowal, nika malali'ay to no Mauritius a Cleo sowal ato France sowal. O sinpon ato tilifi a kamok o no France a sowal. Roma, Asia a sowal itini no Asia finawlan sakalalicay. Mauritius palaan nano kahiceraan no dengan Dodo 'ayam no hekal, nika micingcingay Europe tayni i Mauritius to ikor 80 miheca, maemin to no micingcingay mitilo a malahedaw to. Likisi Mauritius pala i 10 sician nao Alab tamdaw ko pakanengnengay. 16 sici, o Portugal tamdaw micalap tina pala. I 1598 miheca Netherland tamdaw micalap tina pala, itiya o kakomodan no Netherland ci Maurits van Nassau a ngangan ko pipanganganan. I 1715 miheca France micalap tonini palaan miteka ira ko mafolaway, miliyaw pangangan to France a pala ahan. O Inkiris i 1810 miheca kalaloodan ni Napoleonmicalap tina pala, o France i Vienna tonekan pafeli tina Mauritius to Inkiris, tina tonekan tilid saka 8 riyad teleken to itiniay i pala a finawlan ira ko pidipot no rikec, lakakawa ato pakayraan, orasaka o Mauritius tangasa anini materek ko France a sowal ato lakakawa. Na mikowan to ko Inkiris patiko to matelangay ngangan no Mauritius. I 1835 miheca mihayda ko Inkiris to pipalasawad to mifadesay a rikec, na masedal ko mafadesay a kohetingay tamdaw caay to kakahidademak to liomah ato patireng to loma', na itiya makotay to no 'alomanay a India a malingaday; Muslin ato holam tayni a misiwfay malaliaca, masasinga'ay ko kasafanacadan sakamitini aniniay Mauritius a tamdaw. Mauritius i 1968 miheca 3 folad 12 romi'ad mihapiw misiiked, o salaloma'ananay no Tata'akay Inkiris a Lekatep, mingodo to hongti no Inkiris o sawara'an no kitakit, congto a taypiaw ko midemakay, ikor i 1992 miheca 3 folad 12 romi'ad mafalic to o Nikapolongan Kitakit, midemak to kalomaocan no Nikapolongan lakakawa, congtong o patodongan to sawara'an aca, congtong ato micokeray congtong o nai kalomaocan a nisingkiwan, 5 miheca ko lekad (padoedo to kinacecay), o congli ko citodongay to dademaken . Netherland a pikowan I 1598 miheca, o tapang no sofitay no Netherland ci Wybrand Van Warwyck itini i aniniay minato a talahekal macakat, itiya pangangan to nia pala to Mauritius, o pihiratengan to mikowanay no Netherland, matemoyay a wawa ci William, Orango hongti Nassau a Mauretz. Nika tangasa i 1638 miheca o Netherland tamdaw miteka cangra i Netherland a micingcing, onini a picingcing tahira aca 20 miheca. Ikor a Netherland tamdaw midoedo to pinapina micingcing, nika awaay ko kinaira. I 1710 miheca, o Netherland tamdaw misawad to Mauritius, nikawrira mapacomod nangra ko tefos, nipakaenan no loma' ato ngafol. O kasasowalen i, mipakataminaay ci Abel Tasman o nai Mauritius masadak ramakat pakanengneng to kaetip no Australia. France a pikowan France i 1715 miheca micalap to Mauritius, mafalic ko pipangangan France pala "Île de France, Island of France", 'ayaw noni macalap to no France ko Reunion pala. Naikor tangasa 1767 miheca, Franca pala o nano France a kawaliay Into kosi ko mikowanay. I 1735 miheca, fa^elohay a congto ci Bertrand Francois Mahe de Labourdonnay misitapang micowat to tefos a paloma, o Louis monato pacomahaden to pakariyaray ato pisataminaan. Roma, nano 'adihayay iraay a nipatirengan loma' no Mauritius itiniay i ci Labourdonnayan mapatireng. Nai 1767 miheca miteka tangasa 1810 miheca, dengan France ta'akay pifalican-itiya a France pala a micingcingay patireng to so'elinay misiikeday pikowan-France pala midemakay a tapang saheto nano France sifo a niocoran. I 1803 miheca tangasa 1810 miheca, France pala ato Reunion pala a congto ci Charles Matthew Isidol Dega- ta'akay pifalican a tadamaanay tapang ato ni Napoleon a sakala'odot. Nao "kalalood a marofoay" a todong ko pirepet to tadamaanay no Inkiris a misolapay ato micokaay ci Matthew Flinders, talocowa ci Napoleon mipasowal to pipalafac to Inkiris tamdaw, nikawrira o sapiliyangaw ci Napoleonan, ci Dega sahalafinen ningra ci Flinders a mirofo. I kalaloodan ci Napoleon, o France a pala mala piloodan no kokong no France to tamina no Inkiris, mahaenay a pilood tangasa 1810 miheca o kakeridan no riyar hitay a tapang ci Josiah Rollei mikerid to hongti riyar sofitay micalap to France pala itiya a paherek. I Inkiris France Mauritius kalaloodan, France a hitay oya minato ko maalaay, ikor malikot no hongti riyar sofitay i Cap Malheureux "Macawnik cokah" tolo folad itiya mihapiw to katapi'an. So'elinay romi'ad a katapi'an i 1810 mihecaan 12 folad 3 romi'ad, o katapi'an a todong Inkiris tamdaw mihayda to micingcingay miterek to sera ato dafong, midotoc midemak to France sowal i saki finawlan ato kaloraraw a pitomadaw o France no rikec. Micada ko Inkiris tina pala i, itiya patikol to nganga Mauritius pala. Inkiris a pikowan O sarakatay a congto no Inkiris i Mauritius ci Robert Farquhar, patayni i Mauritius cingra to kafalic no kicay ato kafalic no syakay. I 1835 miheca, o mifadesay rikec mapalasawad i Mauritius. Mihai ko tawki no maomahay to 200 'ofad Inpang (GBP) sapipalafac to mifadesan a sapalolol-onini a nifadesan o pikowan ho no France nai Africa ato Madagascar nipa'acaan tayni. Mapalasawad ko mifadesay rikec saki tiya a syakay a kicay ato kafalic no tamdaw o tadamaanay ko nian, o tawki no maomahay pasayra to i Into ato Asia roma sa'etal pacomod to malingaday. I 1834 miheca tangasa 1921 mihecaan, salongan 50 'ofad ko malingaday tayni i Mauritius mipalomaay to tefos, misanga'ay, micolo'ay ato patirengay. Roma, Inkiris tamdaw patayni to 8740 tamdaw no Into a sofitay. O Into a tamdaw saheto nai Calcutta, Madras ato Mumbai a matayalay, 1721 miheca sa'ayaway a matayalay tayni i o Bengal ato niyaro'ay citodongay, 'alomanay o Bengal tamdaw ato Tamil tamdaw. 'alomanay a Intokiw o nai aniniay Into a Bihar niyaro' ato ka'amisay niyaro'. malaliacaay a holam ikor a tayni i Mauritius, tangasa anini, i Mauritius ira ko 3 'ofad ko tamdaw nai Mancin malinahay tamdaw, o tatapangan no niyaro' i o Miysyien Kongtong, tahanini mananam pasowal to soto Louis minato o "Poliy" (Port Louis no Ngayngay a sowal) . Nanoya sa matongal to ko tamdaw no Into, i Mauritius a sici salongoc ato kicay salongoc miteka nai kamay no Mauritius tamdaw ato Cleo tamdaw no Mauritius malalinah tayra i kamay no Into a Mauritius tamdaw. Macowat ko pipaloma to tefos, caay pitolas ko tefos no Mauritius pasadak tayra i Inkiris. Macowat k kicay sakaira no sakacowat to calay no taingwa ato sakafalic no sasangaen a demak. Siiked Matatoor 1955 mihaca ato 1957 miheca kinatosa lomaoc to sapitelek to kimpo no Mauritius a masaopo i London, no kakeridan a kalomaoc lekakawa miteka midemak i Mauritius, sato i 1959 miheca 3 folad 9 romi'ad misingkiw, misatapang to ko Mauritius misiiked. O sarakatay koni to polong no mato'asay a singkiw, misikiway finawlan ira 208,684 ko tamdaw. 1961 miheca miliyaw i London lomaoc to sapipatireng to kimpo, tala'ayaw to pipatireng to kimpo a onto. 1965 miheca, o sapipa'ading to kitakit ko nihaenan no Inkiris, sakilalood a sakaci'epoc, nao Mauritius a sera a Chagos palaan a mapateked, miliyaw patireng to no Inkiris a Intoyang a sa'etal sera, sakanga'ay masasikomod i no Intoyang a pipatireng to sifitay kamaro'an. O citodngay awaay ko miliyangay itiya, nika i ikor miliyaw mipaini to sapikowan to Chagos a kacitodong, o pipateked o mi'odongay to no kasakitakit a rikec, onini a sowal nihaydaan to no Linhpko . I 1965 miheca saikoray pipatireng to kimpo a kalomaoc o sakipalalan to sapisiiked no Mauritius. I 1967 miheca a pisingkiwan, mihayda to fa^elohay kimpo no Mauritius, i 1968 miheca 3 folad 12 romi'ad mihapiw to pisiikedan. Ikor no pisiiked no Mauritius o yaan to no Tata'akay Ikiris a Lekatep kapot, o pipangangan to misiikeday a Mauritius (Dominion of Mauritius) no Inkiris a hongti ci Elizabeth ko sawara'an no itakit, nika o congto ko citdongay to 'icel no sawara'an no kitakit. Mauritius ikor no pisiiked sarakatay a congto ci John Shaw Rainey a tamdaw. I 1991 miheca 12 m,4, mifalic to kimpo ko Mauritius, mihapiw ko Mauritius mala o no Tata'akay Inkiris a Lekatep kapot a Nikapolongan Kitakit. Mafalic ko ngangan no kitakit a Mauritius Nikapolongan Kitakit. I 1992 miheca 3 folad 12 romi'ad, patireng ko Mauritius Nikapolongan Kitakit, saikoray a congto ci Lin Jiadu tadamaanay ko linci a congtong. I 1992 miheca 6 folad 30 romi'ad, ci Kasam Utim ko sa'ayaway tada congtong no Mauritius Nikapolongan Kitakit. Sici O sici no Mauritius kalomaoc a Nikapolongan Kitakit, congtong ko tatapangan no kitakit, congli ko kakeridan no sifo. Citodangay to kadademak no sifo, o sifo ato kalomaocan ko patirengay to pisarikec, o sakaaay 'icel no kitakit o congtong ato congli pasasiroma ko pidemak. O midemakay to kasasiromaa cefang ko pirikec no Mauritius, o kasacefong halo Mauritius a malingaday sacefang , malalokay to no syakay onto ato malalokay to onto no Mauritius . Kalomaoc no fanawlan Cecayay ko kalomaocan faco no Mauritius, oni a kalomaoc no fanawlan, nai 1992 miheca mapatireng ko Nikapolongan Kitakit malapipatirengan to rikec no Mauritius. Kalomaoc no fanawlan ira ko 70 no lomaocay tamdaw, laloma' noni a 62 tamdaw o sepatay mihaca kinacecay rekad singkiwen no 21 a kasa'etal, o itiniay i Mauritius a pala sikiwen to 20 ko saliyad no sa'etal, kasa'etal 3 ko nisingkiwan to Kalomaoc no fanawlan; itiraay i Rodriguez a pala o cecayay a liyad, singkiwen ko tatosaay. Roma a 8 a liyad masawal "satadamaanay a mapidahay "Best Losers", o satakaraway a hoying i mapidahay a milifetay patoro'en ko fafaloay a saadihayay a paya, o cacitodong to no awaayay ko tamdaw no finacadan ato pakayraanay patodong a salongoc . O sa'alomanay a cefang ano eca o nipatatekoan a cefang ko mamisakapot to sifo, o sakakaay ko mamalacongli, o congli to ko papatayra i kalomaocan to cacitodong to kakeridan, nika dengan o kakeridan no hoying. O sakatosa a micalapay to 'alomanay ko tamdaw no lomaocay a cefang ko miliyangay a cefang, o kakeridan o congtong ko mitoro'ay to miliyangay kakeridan . kalomaoc no fanawlan saka cecay rekad a rayray misingkiw to cecay a kakeridan no lomaocay, cecay a micokeray kakeridan no lomaocay ato polong no wiyyinhuy a micokeray a kakeridan. Imatini, o sifo no Mauritius misahalakaay to sapifalicaw to sapisingkiw. Congtong O congtong no Mauritius nai kalomaoc no fanawlan midotoc to congli a nipanganganan masingkiw, 5 miheca ko rekad, manga'ay padoedo misingkiw. O congtong no Mauritius o no Mauritius a nikapolongan kitakit a sawara'an ato kakeridan no ci'icelay sofitay. Midotoc to kimpo no Mauritius, dademakay no Mauritius o no congtong a 'icel, miraoy to satakaraway a kinaira, o tatodong no kitakit. Nika adihay ko salongoc no congtong to kacingangan, manga'ay ningra patodong to congli, nika midotoc to kalomaoc no fanawlan to pisingkiw; manga'ay miocor to dademakay , nika midotoc to no congli a pipangangan. Mauritius a sarakatay a mikutayay a congli ci Lin Jiadu, i 'ayaw to pipatireng to Mauritius nikapolongan kitakit cingra ko citodongay to hongti no Inkiris a congto. Sa'ayaway congtong i ci Kasam Utim. Aniniay a congtong ci Prithwire Jasingh Rupon. O kasarayray no congtong. O kasarayray no congtong. Congli ato laloma'ay citodongay O Mauritius a congli o sawara'an sifo no Mauritius nikapolongan kitakit, kakeridan no laloma'an, citodongay to 'icel no kadademak, sapatorod to kalomaocan. Congli nano congtong midotoc to kalomaocan a nisingkiwan patorod. Talacowa congli i kacitodong o sakatosa no Mauritius a tadamaanay tamdaw, nikawrira o sata'akay a ci'icelay. No misiiked ko Mauritius i sa'ayaway congli ci Seewoosagur Ramgoolam tadamaanay. Ci Anerod Jugnauth tadamaanay padoedo to sepatay rekad ko kala congli, 16 mihecaan. Aniniay a congli ci Anerod Jugnauth tadamaanay a wawa ci Pravind Jugnayth. O kasarayray no congli: Rikec No Mauritius a pakayraan no rikec nai Inkiris a rakat no rikec ato France a sakifinawlan a rikec kacacamolan . Mauritius i 2010 miheca a saka^efo 0.36%, masered i 'ayaw to tosa miheca to 0.43%. Kacacofelan a demak ato kasakitakit a demak Mauritius ato kaetipay a kitakit fangcal ko kasasinga'ay, sato Into ato kaetipay ato katimolay no Africa kitakit masasinga'ay ko kacacofel no demak no papotalay. Mauritius o Hekalay a malali'acaay Lekatep, Intoyang wiyyinhuy , katimolay Africa kacowat a lekatep , kawali ato kaetip Africa kapolongan kalali'acaan (Common Market for Eastern and Southern Africa), Tata'akay Ikiris a Lekatep ato France sowalan a kasakitakit lekapot (La Francophonie) a kapot, o liyok no Intoyang kasa'etal polongan lekatep a palowaday kitakit. I 2006 miheca, Mauritius malaPortugal sowal a lekatep kitakit minengnengay kitakit, misafaloco' ro romaroma kitakit a pacowat ko kasasikedec . Kalali'acaan, makaketon milaheci to mikapolongan ato sakimimingay kitakit malasaka tadamaan no kacacofel no demak papotalay. O nano likisi ato sakikaetipay a icifa ko picangray saka masasikedec ko Mauritius ato kasakapot a lekatep, mangalef o Inkiris ato France, France tahanini ko kasasikecor nai Reunion ko ko palawinaan no salongoc. O picongacong to sakisici, o Mauritius ato Africa a kitakit masasinga'ayay, mangalef ko katimolay Africa, o sata'akay kalali'acaan. O nipasadakan no Mauritius a kinaira micomod tayra i no Africa a icifa, ngalef itira i Madagascar ato Mozambique. Mauritius to katimolay Africa macowat lekatep ato kawaliay ato katimolay Africa kapolongan icifa oni a tosaay kalali'ay no kasakitakit ko ni nengnengan. O France ato Into tadamaanay ko nani likisi ato kalali'acaan, o Mauritius masasipatirengay to kacacofelan no demak to Autralia, U.K, Egypt, Madagascar, Pakistan, Russia, congko ato United States a kitakit . O 'icel no hitay Caay pipatireng to sofitay ko Mauritius, ira ko 1 'ofad no tamdaw ko milimekay 'icelay hitay halo 8 patek ko yimeng, 1500 tamdaw ko nipatirengan mademakay ato 500 tamdaw pasakapot a midamaay to lilis no riyar. Pala O sera no Mauritius o makapahay ho mihecaan, salongan 'ayaw no 800 'ofad mihecaan namal a lotok macelal itiya . O Mauritius pala ato Reunion pala ato Rodriguez pala matatekoay sakapot to Mascarene palapalaan. Mascarene palapalaan nano Africa a padiyac i Reunion pala a fa^edetay maeseray malengat ko i lalinikay a namal lotok macelal , anini namal lotok pasela'ay mafoti', masaysayay mataenang i lalinik no riyar i Reunion pala, 10 'ofad no mihecaan caay ho ka tapielal a mifowak . O pala no Mauritius samatiya sa o sasifo'an pikecoran a pala, anini liyok no pikecoran manengneng ko malantoay a hefong no namal a lotok. Satakaraway a kaetip katimol a kohetingay 'alo tokos , takaraw 828 m . Kasaci'ci' ato 'alo milesap i pala, o nano padiyac ko kasacilaci'. Mascarene to kawali no Africa salongan ira 2000 kongli (1242 Inli), i katimolay lilis 19°50 tangasa 20°32, kawali lilis 57°18 tangasa 57°46 laed , Mauritius pala kawali kaetip laed 65 kongli ko kakaya', katimol ka'amis 45 kongli ko kakaya', o polong no sera 1865 pifang kongli . O salawacan riyar no Mauritius ira ko 150 kongli a nanotafok, taliyok no pala o saka tolo no hekal a dadahalay no raka . Ngataay no Mauritius adihay ko kaemingay pala, karat ato raka, ira ko nipatirengan a tarapatan midamaan to mamalasawad a kahirahira. O kasasikiked a sakowan Mauritius pala masaliyad 9 a 'etal, o Louis minato o tadamaci no Mauritius: O pala, ira ho ko palapalaan no Mauritius 1.Agalega Islands, maci Vingt Cinq (France sowal "25"), itiraay saka'amis no Mauritius to 1100 kongli, nano tosaay pala masakapot. O dadahal 24 pinfang kongli, 2000 miheca ira ko 289 ko tamdaw. 2.St. Brandon pala, itira sakawali saka'amis no Mauritius, ira ko 16 ko pangtaay na tafok ko lilis ato karat masakapot, o hekal ira ko 1.3 pinfang kongli, pangtaay ira ko 190 pinfang kongli ko dadahal, awaay ko tamdaw a maro'ay. 3.Rodrigo pala, maci Mathurin minato, itira kawali no Mauritius to 560 kongli, o dadahal ira ko 109 pinfang kongli, tamdaw ira ko 40,000 ko maro'ay. I 2002 miheca 10 folad ci todong to no niyah a pikowan salongoc, matini a Rodrigo pala misarocoday to niyah a pikowan, o kacacofelan a demak, sadipot to kitakit, sakarihaday a demak o citodongay sifo, kiwiko, isi a sofal o Rodrigo pala a sifo ko citodongay . 'ayaw noni a Rodrigo pala o o patorodan ko citodongay, papasayra to niyaro'ay sifo ato Rodrigo pala a mipatodong . No tafok a pala itiraay a tatodong no Mauritius: 2. Nazareth Bank pla. 4. Hawkins Bank pala. Roma, mihapiw haca ko Mauritius to hano niyah a sakowan a sera: 1. Tromelin Island. Anini o France ko micalapay, i 2010 miheca o Mauritius a sifo at France sifo masasitelek malakapot micowat i Tromelin Islandkatatelekan , nika o tatalaen ho ko pihayda . 2. Chagos Archipelago pala. Anini o Inkiris ko micalapay, no Inkiris itiniay Intoyang a sera a cecay. I 2009 miheca, Inkiris a sifo mipasetek i Chagos Archipelago patireng to midipotan a riyar, o Mauritius miliyang to saki nian, saka i 2020 mihecaan pasi kasakitakit no riyar a hoying mipalowad to kacaciyawan. O Mauritius a sifo mitado to sadama no Africa lekatep, Linhoko paini to piliyng to Inkiris, paini to sowal no niyah sakowan ko Chagos Archipelago . Adihay ko molengaway i parapatan I Mauritius ira ko 119 kasasiroma no 'ayam, ira ko 8 nano Mauritius a tadamaanay, ira ko 21 nihawikidan no tamdaw tayni i Mauritius. Ira ko 30 awaayay manengneng, ira ko 16 i polong no hekal o mamalahedaw a katalawan. Roma sato, itiniay i Mauritius a dodo 'ayam malasawaday to. I Mauritius ato i riyaray a nicocoan ma'oripay ira ko 10 'a'adopen itira (caay ka halo mihawikidan no tamdaw a 'a'adopen), kasasiroma to saki'orip masamatini: I Mauritius adihay ko kasasiroma mirarakatay a 'a'adopen itira, mangalef itira i garden island, kasahirahira ira ko masasiromaay a facaco'ay ato falaloda', ato dengan ma'oripay i Mauritius a 'oner, nano adihayay ko ta'akay rarokoh ma'orip i anini malasawaday to. I Mauritius salongan ira ko 670 i palapalaan cihanaay a malengaway, malitosaay a molengaway o nano itiniay a iraay. Maledefay matahepo no sangerad malengaw i Mauritius, nika adihay ko nipataynian nai papotal micalap malowanay to. O hana no Mauritius o masatokiay hana, no takokeman a lengaw. Kafafalic no romi'ad O Mauritius no takomodan romi'ad, marakatay no nai kawali katiml fali. Saka 5 folad tangasa 11 folad o kasi'enawan, farawfaw masa'apesakay no romi'ad; 11 folad tangasa 5 folad ko kaciherangan, fa'edet a maso^metay. I riyaray pala a hemhem 22˚C tangasa kaciherangan 34˚C. ni riyar a hemhem nai kasienawan 22˚C tangasa kaciherangan 27˚C. sasifo'ay pala no Mauritius romi'ad sa'akawangay i 8 folad salongan 19˚C tangsa 2 folad salongan 26˚C. kaetip ato ka'amis a pala ikaka to kawali ato katimol ko farawfaw masa'apesakay no romi'ad. No mihecaan a ni'oradan ira 1500-3500 ko kereng, 5 folad tangasa 9 folad mafelihay ko liyon a fali, 11 folad tangasa 4 folad ciromi'aday citakomod liyon a fali. Tataparan a pala Tataparan a pala no Mauritius o nano fa'edetay a tafotafokan ato i lotokay a kilakilangan. Kafafalic no romi'ad no fali malasakalatiih no molengaway, nikawrira ranikay patiko masafa^eloh caira. O Mauritius o nano matenoray i riyar a namalan lotok a pala, nai katimol matono'ay lotok tangasa tonokay pasi'amis a malokelon, katimol ira ko lilisay noriyar, polong no pala o maliyokay no raka maemin. O niraridan no tapelike masasaw ko raka, sa'a'olecan, saka madapicay mafelatay no fohecalay ko tafok a riyad no Mauritius. Sakohenacsa ko tafok i riyar no Mauritius, tadakanga'ayen no tamdaw. Mangalef i saka'amis a pala a Trou Aux Biches riyar, Mon Choisy riyar, La Cuvette riyar; kawaliay pala a Poste La Fayette &amp; Roches Noires riyar, Palmar-Belle Mare riyar; katimol pala a Souillac riyar, Riambel riyar, Pointe Aux Roches riyar, Tamarin riyar. O katimol no Mauritius a Le Chamarel niyaro' "Colorful warrior" kitakit a koying dengan i hekal pitoay kasasiroma no cengel a sera a niyaro', o nian nano namal lotok a 'afadeng kafahekaan nengnengen. Ka'amis no Mauritius o Pamplemousses malengaway paraparatan (Pamplemousses Botanical Garden), mapatireng i 1767 miheca, sa'ayaway o hedong mikingkiway tamdaw itini paloma to kaolahan a kasalengaw no parapatan, ikor misadadahal patireng tangasa anini 800 kongmo ko dadalal a parapatan a koying. Mauritius o safangcalay ko fali a kitakit i hekal, mihapiw ko hekal isi lekatep polong no cikiw a nga'ayay fali o saka tosa ko Mauritius . No tamdaw a ponka Tamdaw Midotoc i 2010 miheca 7 folad a pisa'osi, Mauritius a tamdaw salongan ira ko 128.6 'ofad, o fainayan 63.3 'ofad, fafahiyan 65.2 'ofad. 124.8 'ofad tamdaw maro'ay I pala no Mauritius, maro'ay i Rodriguez pala a tamdaw ira ko3.8 'ofad, Agalega pala atoCargados-Carajos pala a tamdaw ira ko 289 tamdaw. Polong no kitakit no Mauritius tamdaw, 0-14 miheca tamdaw ira 22.5% (fainayn 14.7 'ofad, fafahiyan ira ko 14.2 'ofad), 15-64 miheca tamdaw ira 70.4% (fainayn 44.9 'ofad, fafahiyan ira ko 45.5 'ofad), kakaay no 65 miheca tamdaw ira ko 7.1% (fainayn 3.6 'ofad, fafahiyan ira ko 5.4 'ofad), tamdaw kacomahad 0.776%. salongan 42% a Mauritius tamdaw maro' i maci. (nai 2008 miheca nipolongan a sa'osi) . Nawhani o nano likisi a nidoedoan, Mauritius tamdaw kasairaira no finacadan mapapolong, o Into a Mauritius tamdaw a sa'alomanay, tamdaw ira ko 68%, doedo o Creole tamdaw (27%), Holam Mauritius tamdaw (3%), France Mauritius tamdaw (2%) ato Europe tamdaw (0.5%). Sowal Mauritius tamdaw ki'aloman to Mauritius Creole sowal, Inkiris sowal ato France sowal, kaimanan mafafalic ko sowal . Mauritius a kimpo awaay ko patodong to sowal no kitakit, dengan i kalomaocan maketon o Inkiris ko sakasasowal no kitakit, nikawrira o lomaocay manga'ay o France a sowal ko sakalalicay . Polong no sasowalen, o Inkiris sowal ato France a sowal ko nisowalan no kitakit, kai kademakay, hoying, kalali'acaan citodongay. O kimpo no Mauritius o Inkiris a tilid ko sapitilid, o roma a rikec, tinako finawlan a rikec, o France a soal ko matiliday. No France sowal matiya to no Inkiris sowal ko nika tadamaan ko piraoy i syakay, o sapipasifana' ato kacitatodong maalaay ko adihayay . O sapipasifana' no pitilidan o Inkiris a sowal ato France sowal, itira i Mauritius to piparatoh ato no tilidan a mitiya o sowal no France sakasasowal . Mauritius a tamdaw mararid a sakasasowal o no Mauritius Creole a sowal. Creole a sowal o tadasowal no Mauritius a tamdaw saan, saka 90% a Mauritius a tamdaw ko somowalay to Creole a sowal, sahetoay i niyaro' masowal . Onini a sowal mapalamlamay to no France a sowal ato ngiha , no roma ira ko nano Inkiris sowal, Punjab sowal. Matiniay a sowal macowat nai 18 sici, itiya i masafadesay o sakanga'ay malalicay to nai France micingcingay ato nai romaay a niyaro' a nifadesan, macowat to ko macacamolay a pinapina a sowal to Pichin sowa (ano eca "masasifoday sowal") saka ira. Mtaelif to ko pinapina a mihecaan a marayray, onini a Pichin a sowal malasakasasowalen to romi'ami'ad , oya aniniay a Creole a sowal. O kasasowalan halo Into sowal, Tamil sowal, Malayalam sowal, Marathi sowal, Urdu sowal, Gujarat sowal, Punjab sowal, nawhani ira ko caay ka papina a Holam a ngayngay malinahay, ngayngay a sowal i no holam a niyaro' sakasasowalen . Polong no Mauritius a tamdaw mafana'ay to tosaay a sakasasowal, roma a tamdaw ira ko mafana'ay to toloay ano eca adihayay a sowal . Kiwiko Nawhani pakayniay i likisi, faco sapikiwiko no Mauritius o Inkiris ko pakayraan. Mauritius sifo caay papayso to sapitilid tangasa i Daykako a kiwiko. Nai 2005 miheca 7 folad miteka, polong no mitiliday patodong ko sifo to caay pa'aca to sapikalic to faso. 2011 miheca, sapikiwiko a yosang mapasadakay 117 walwalan no Mauritius a rupee. Mi'awid to sakipayso no sifo a masadakay to 12.5% . Malisepatay liyad ko kiwiko no Mauritius. Nai 'ayaw a kiwiko 3 miheca; sa'ayaway piteka a kiwiko o pipatado a pikiwiko, 6 miheca; tenokay kiwiko saliyad 5 miheca cocong ato 2 miheca a kawcong; 'akawangay kiwiko halo daykako, patodongan kakying ato tadamaanay sakifana' pitilidan. I Mauritius tosa ko daykak a Mauritius daykak ato Mauritius mikingkiway (likong) daykak. O Mauritius 'akawangay kiwiko wiyyinhuy misahalaka patireng to malasa'etalay kiwiko patodongan. Kicay O kicay no Mauritius o cimalalifetay a kitakit i no Africa. I 2020 miheca, midoedo to kalali'acaan no maci FDF no Mauritius pali'ayawan misa'osi ira ko 145 walwalan no Amilika payso, o micomoday no tamdaw salongan ira ko 11,630 payso no Amilika, o 'a'ayaway no Africa a kitakit. Nai 1968 miheca na misiiked itiya, nao caayay ka comahad ko kicay a maomahay macomahad to ko Mauritius a macakat ko masamaanay a kicay, o lakapot no kicay halo mirarakatay, mitinooyay, misa'odaxay ato sakipayso. Toni ngata no mihecaan, sakiratoh kinaira ato tingwa kinaira, no nanom kinaira, loma' kinaira, isingan kinaira, midotocay a nengyin, kiwiko a kinaira malosakatadamaan no sakaira no kinaira no Mauritius a kicay, ato misolot to papotalay a mikihatiya mipadafoh. To hatiniay, o Mauritius to mihecaan macakat ko kicay 5% tangasa 6%, mikakakaay to katimolay no Sahala Africa kanatal ko kacakat . O masongila'ay to mapatireng ko maci kicay no Mauritius. Midotoc 2010 miheca pakoniraay kicay sa'osi, i polong no ckiw 183 a kasakicay, o macelakay ko kicay, masongila'ay ko pikantok, marikecay ato malalifetay ko patodong, o kicay no Mauritius a mapakonira mikerid to katimolay no Sahala Africa kanatal ko kacakat, o saka 12 ko kaitiraan i hekal. I kingko no hekal mihapiw to kasa kitakit no kalali'aca a tisil, padoedo to 4 miheca (2008-2012) ko Mauritius a sa'ayaway a kicay no Africa, i polong no cikiw 183 kicay lekatep saka 23 ko aro'. O patosokan no Mauritius malosaka 10 no polong no cikiw ko sanga'ayay a pikadepan ato kalali'acaan a kitakit. O pisatefosan omah no Mauritius ato Mount du Rempart (ikor) (模里西斯的甘蔗田和Mount du Rempart ) O pipaloma no Mauritius to tefos macalap ko 90% a sera pipalomaan, o mipasadakan a 'odax a micomoday a kinaira 1/4. Nakawrira 1999 miheca o kakedalan makari'ang ko misatefosay a milingaday, nanoya misetek ko sifo to pisolot to papotalan a mikadepay sakacowat no kicay. Anini mata'elif to ko 9,000 riwang o nai Into atoi South Africa a miliyasay to hekal a kosi patireng i Mauritius, padengan o pikadep to kingko i mataelif to ko 10 walwalan Amilika payso. 'ayaway a mikowanay a France o sata'akay a cafay to kalali'acaan i Mauritius, padamso to adihayay sapatodong to kicic. O Mauritius caay ka dengan o sakacowat no kicay ko katadamaan, saki syakay micakatay, orasaka ano itira i sapakoyocay a tamdamdaw manga'ay mapadafoh nai kacowat no kicay . O nian koya "Lalekoan no Mauritius" 'aloman to ko kitakit mangalay pasayra to malecaday ko kicay ato syakay macakat . Nikawrira, mafesoay a dafong ato ira ko macakatay a saki'orip a masadak ko kararimaan, i 2006 miheca tangasa 2008 mihecaan, salongan mafesoay no Mauritius tangasa i 9.1%. Pida No Mauritius a pida o Mauritius rupee (pida a fangko: MUR). 1 a rupee matiya o 100 fen, nikawrira aniniay a romakatay a pida oya 5 fen, 20 fen ato 50 fen a payso, nai 2010 mihecaan, 5 fen ato 20 fen a pida caay to pisanga'. No Mauritius rupee nai 1876 miheca o maketonay to a pida no Mauritius, o pida a ngangan naitiyaay a kalocaliw no Into a rupee i Mauritius. Rupee no Mauritius nai 1877 miheca miteka makotay ko no Into a rupee ato malecaday kalocaliway i Mauritius British pound (Inpang) ato no Mauritius a payso. Itiya 1 rupee no Mauritius matiya 1 Into rupee ano eca malitosaay no Mauritius a payso. 1 British pound (Inpang) o 10.25 a rupee no Mauritius. Rarakatan O satadamaanay a pirarakatan i hekal ko Mauritius , O tataparan a nanengnengan ato tamdaw ponka a nanengnengan tadakadofahay, o riyar a tataparan ato sekal o nga'ayay. O takomodan a romi'ad ko Mauritius, o tingalaway a farawfaway riyar, caayay kapawan a sapitikoaw a tafotafokan, kasatakomodan a molengaway a kinaira ato halihamhamay to lafang a tamdaw. Manga'ayay ko pakayraan a pirarakatan a Mauritius, maledef ko ko sapipatado no kamaro'an ato pipa'aliwacan . I 2010 miheca, saka'amis a niyaro' a Trou Aux Biches tafotafokan mapakakompay no hakalay i Intoyang a rarakatan o nga'ayay kaitiraan. 2012 miheca 1 folad, mapakaolah to sakinatolo no hekalay a kompay ko Mauritius o "o satadamaanay pirarakatan a kaitiraan a palapalaan", oya pakalayap to "safangcalay no hekal a tafotafokan" o sa'dihayay mitikoay a mirarakatan ko Mauritius . Tadamaanay no Amilika a mi'olicay tamdaw ci Mark Twain i nipirakarak ningra a nitilidan "pirarakatan i sakonis" sowal sa: "ira ko pasowalay 'ayaw no pisanga' no Kawas to kakarayan masanga' to ko Mauritius, ora a kakarayan o mitodongan to Mauritius a misanga'" . O Mauritius padamso to adihayay a kadademakan, mangalef ko liyok ato riyar a nanom mala pisalamaan a kakarayan, patiked, mikitapelik, pakopang, mi'eser to nanom, micelem, misatamina a kahirahira. I kahetal a onto ira ko golf, safang a mali, lakasang, mi'adop, mipakatosiya, sakatalalotok a tosiya, mitaekoday to saso'ot, pa'efaay ato mirarakat. I 2013 miheca 10 folad 31 romi'ad, mitatoyay to paspoto no Congko caay to ka cifisa, 30 ko romi'ad ko kaitiraan . O Taywan a paspoto tayra i Mauritius, tangasa i Mauritius a hikokiciw patodong to 60 a paromi'adan a fisa . Sakaromakat I Mauritius ira ko 220 calay a lalan ato 900 a syataw no faso , adihay ko kosi no faso, nakawrira o sifo no Mauritius ko miketonay to 'aca. Talacowa macowatay a karomakatan no faso kalocalay i kasaniyaro' a lalan no kitakit, nikawrira tekedan a faso adihay i kitakit, orasaka o saka dadico i ta'akay maci i Louis minato. O sifo no Mauritius mipatireng to cecay a lalan nai Louis sakatayra i saka 2 a maci Curepipe a rahodayay (Urbos) a lalan, oni a calay lalan saka cecay lekad i 2020 miheca 1 folad 10 romi'ad miteka padamso ko patado a demak. O kakaya' no lalan i Mauritius ira ko 2066 kongli, saka cecay lalan 48.5%, saka tosa lalan 28.7%, hacikayay lalan 3.6%. I 2009 miheca romakatay i lalan kasacecay no tosiya ira ko 177 tosiya a cecay kongli . Tasaay ko hacikayay lalan no Mauritius, masasiroma to calay i Louis minato ato Seewoosagur Ramgoolam tadamanay a kasakitakit hikokiciw ato Louis minato ato ka'amis a Long 'alo laliyocan a niyaro'. I Rose hill tenok syataw a Urbos 100-3 rahodayay (Urbos) a satisilay faso ( Urbos 100-3輕軌列車) O Mauritius i 1860 miheca tangasa 1960 miheca iraay ko maraday lalan sapicolo', i Louis minato no Mauritius itiya a picolo'an a marad lalan, tangasa kalasawadan marad lalan no Mauritius, nanoya awaay to ko maradan a calay lalan. Tangasa i 2017 miheca, sa'ayaway rahodayay (Urbos) a faso rocek misitapang. 2020 miheca 1 folad 10 romi'ad, nai Louis minato tangasa Rose hill a tenokan sa'ayaw calay miteka romakat. O tadaminato no Mauritius o Louis minato. O hikokiciw no Mauritius itiraay i kawali katimol a Seewoosagur Ramgoolam tadamaanay a hikokiciw, roma i Rodriguez ira ko Datan Duval hikokiciw. Mauritius hikoki kosi o nano Mauritius kitakit a hikoki kosi, o kaitiraan i Seewoosagur Ramgoolam tadamaanay kasakitakit hikokiciw. Mauritius hikoki padamso to Mauritius ato Rodriguez a 'efer ato nai Mauritius ma'efer tayra i Africa kanatal, Europe kanatal, tenok kawali, Asia kanatal, Australia kanatal a adihayay maci a kasakitakit ma'efer . Mauritius hikoki masalipay padamso to tosaay ma'efer tayra i Hongkong ato toloay ma'efer i Congko Shanghai ato tosaay ma'efer Congko Beiying. Caay ka dengan o Mauritius, Congko a lafang mipili' to Mauritius hikoki a tayra i no France Reunion, Madagascar kahiceraan. Mauritius hikoki kosi padoedo to 10 miheca mapatodong no WORLD TRAVEL AWARDS to Intoyang sa'etal miki'ayaway a hikoki kosi sanay a pangangan. I 2014 miheca 7 folad Mauritius hikoki kosi mapaini to SKYTRAX sepatay fois a hikoki kosi, Mauritius hikoki kosi toya folad mihapiw ai 2017 miheca minonor pacomod to fa^elohay A350-900 hikoki mifalic to iraay a A340-300 hikoki. Sakaromakat no ratoh I 1847 miheca, I hekal o saka lima midemakay to kitti a kitakit ko Mauritius. Ikor mipasadak to kitti, oya "Mauritius yofingkyok" tangasa anini saci'acaay a kitti, halo "kahengangay penny" ato "langdaway penny" tosaay kitti . Midemakay citodongay no Mauritius to sakitingwa halo Mauritius tingwa, Nomad, MTML ato Emtel, padamso caira to 35.9 'ofad calay no tingwa (2005 miheca a sa'osi) ato 94 'ofadan a wikidtingwa (2007 miheca a sa'osi), Mauritius a wikidtingwa halo WiMax, CDMA 2000 ato HSDPA. Mauritius calay midemakay ira ko 18 'ofad tamdaw (2005 miheca a sa'osi). Ponka O kakaenen Nawhani masasifoday ko finacadan, kasasiromaroma no ponka, o kaen no Mauritius madengaay no Creole dating, Congko dating, Europe dating ato Inti datengan, orasaka o cecay a kaen hakairaira sa ko kasasiroma no dating. No tamdaw a icik Sega o nano i Mauritius a saniyaro' a radiw ato kero a sowal. Sega radiw nai Africaay, o nipicingcing no France itiya. Orasaka o rocok no Sega radiw a 'olic mipainiay to itiyaay ho a pifades to kohetingay tamdaw a karorayan a 'orip; tangasa anini patodong to piraoy to tamdaw. 1. I hekal o saka lima midemakay to kitti a kitakit ko Mauritius. 2. I hekal o saka tosa midemakay to kalalifet no efa onto a kitakit ko Mauritius. 3.Sa'ayaway a saying katimolay cikiw itini i Mauritius. Ika Na o takomodan a fali ato kadofahay likisi ko sakahemekan no mikeriday, midotoc to IMDb a mitiri'ay paheci, mat'elif ko 70 a ika tilifi a kamok itini i Mauritius a parapatan, tinako i 1987 miheca a tatawaen ika "Jane and the Lost City", 1991 miheca a katawaan ika "Mon père, ce héros" (o tadamaanay ko mama ako) ato 2004 miheca tilifi ika "pa'aliwacan ko Mauritius" (Des Vacances à l'Île Maurice). Onto O satadamaanay a sasalamaen a onto no Mauritius i micokaray to mali, nikawrira o picokar to mali awaay ho manengneng i kasakitakit ko no Mauritius a tingsu. I nanomay onto matiya pidangoy at pisisir malecad ko katadamaan. Roma ira ko kahemekan no haliontoay to misakoliciway, sapad mali, fanoh mali, kapal mili, cadada mali, kapal mali, poksing, poling mali, pa'etiway, kalati', matatenokay ato miyatayat to tiring. I kasa'tal no Intoyang, kalalifetan ko onto no Mauritius. I Intoyang a kanatal a onto, adihay ko maalaay kompay no Mauritius, pasasiroma ano eca i 1985 miheca ato 2003 miheca midemak to saka 2 lekad ato saka 5 lekad a Intoyang kanatal ontokay. I 2008 miheca a Olimpik a Peijin ontokay, Mauritius a poksing ontoing ci Bruno Giuli pakaala to saka tolo kompay, o nian sa'ayaway maalaay i Olimpik a kompay. O sahalafinay a likisi onto no Mauritius malalifetay to efa, itira i Louis minato a 'anapar kompay lalifetay to efa katimolay cikiw to kalalifet no efa onto a kitakit ko Mauritius, patireng i 1812 miheca. Tangasa anini, to mihecaan 3 folad tangaa 12 foladan, o nia kalalifetan midemak to lalifet to efa. Dodo 'ayam Tona Portugal tamdaw i 16 sici pakanengneng to Mauritius itiya, manengneng naira ko caayay ho kanengneng a fa^elhay 'alic 'ayam, itiya pangangan han to Dodo 'ayam, o sowal "Maapaay" (maapaay topi). Tangasa i 1681 miheca, i palaan nanay a Dodo 'ayam malasawaday to (awaay to manegneng), itiya o Portugal ato Netherlands micingcingay a tamdaw milepel mipatay to Dodo 'ayam, mipatireng to maci miletek to kilakilang, makari'ang koka'oripan palapatan no Dodo 'ayam. Roma a sowal micingcingay patayni i Mauritius to fafoy no lotok palesap i palapalaan, ikor mapatalaw ko mararaay milenak a Dodo 'ayam. Ano masamaamaan i, Dodo 'ayam i pakanengneng no tamdaw ikor no 200 miheca romi'ad, o mamalahefaw to itini i cikiw. O fayafay no Mauritius ira ko Dodo 'ayam.</FORM>
        <FORM kindOf="standard">== Maoritios == Maoritios nikapolongan kitakit itira i sakakawali to 800 konhli no Madagascar nikapolongan kitakit, no Intoyang a palapalaan, oni kanatal – Maoritios kanatal (Maoritios) ato Agalega palapalaan (Agalega Islands), Rodrigoez palapalaan ato Cargados-Carajos palapalaan malakapot. Dadahal no kitakit 2,040 pinfang kongli. Lilis no riyar a calay 177 kongli, no niyah a riyar 12 li, patodong no kicay a riyar 200 li . Maoritios pala nano i 10 sician nano manengnengay no Arab tamdaw. I 16 sici, Portogal tamdaw micalap tina pala. I 1598 miheca Netherland tamdaw micalap tina pala, itiya o kakomodan no Netherland ci Maorits van Nassao a ngangan ko pipanganganan. I 1715 miheca France micalap tonini palaan miteka ira ko mafolaway, miliyaw pangangan to France a pala ahan. O Inkiris i 1810 miheca kalaloodan ni Napoleonmicalap tina pala, o France i Vienna tonekan pafeli tina Maoritios to Inkiris, tina tonekan tilid saka 8 riyad teleken to itiniay i pala a finawlan ira ko pidipot no rikec, lakakawa ato pakayraan, orasaka o Maoritios tangasa anini materek ko France a sowal ato lakakawa. Na mikowan to ko Inkiris patiko to matelangay ngangan no Maoritios. I 1835 miheca mihayda ko Inkiris to pipalasawad to mifadesay a rikec, na masedal ko mafadesay a kohetingay tamdaw caay to kakahidademak to liomah ato patireng to loma', na itiya makotay to no 'alomanay a India a malingaday; Moslin ato holam tayni a misiwfay malaliaca, masasinga'ay ko kasafanacadan sakamitini aniniay Maoritios a tamdaw. Maoritios i 1968 miheca 3 folad 12 romi'ad mihapiw misiiked, o salaloma'ananay no Tata'akay Inkiris a Lekatep, mingodo to hongti no Inkiris o sawara'an no kitakit, congto a taypiaw ko midemakay, ikor i 1992 miheca 3 folad 12 romi'ad mafalic to o Nikapolongan Kitakit, midemak to kalomaocan no Nikapolongan lakakawa, congtong o patodongan to sawara'an aca, congtong ato micokeray congtong o nai kalomaocan a nisingkiwan, 5 miheca ko lekad (padoedo to kinacecay), o congli ko citodongay to dademaken . O tamdaw nai India teloc, Frane Africa a camel (Cleo tamdaw), holam teloc, Eorope tamdaw malekapot . Maoritios a sasowalen o no Maoritios a Cleo sowal, France ato Inkiris sowal. Inkiris sowal o no malatapangay sowal, nika malali'ay to no Maoritios a Cleo sowal ato France sowal. O sinpon ato tilifi a kamok o no France a sowal. Roma, Asia a sowal itini no Asia finawlan sakalalicay. Maoritios palaan nano kahiceraan no dengan Dodo 'ayam no hekal, nika micingcingay Eorope tayni i Maoritios to ikor 80 miheca, maemin to no micingcingay mitilo a malahedaw to. Likisi Maoritios pala i 10 sician nao Alab tamdaw ko pakanengnengay. 16 sici, o Portogal tamdaw micalap tina pala. I 1598 miheca Netherland tamdaw micalap tina pala, itiya o kakomodan no Netherland ci Maorits van Nassao a ngangan ko pipanganganan. I 1715 miheca France micalap tonini palaan miteka ira ko mafolaway, miliyaw pangangan to France a pala ahan. O Inkiris i 1810 miheca kalaloodan ni Napoleonmicalap tina pala, o France i Vienna tonekan pafeli tina Maoritios to Inkiris, tina tonekan tilid saka 8 riyad teleken to itiniay i pala a finawlan ira ko pidipot no rikec, lakakawa ato pakayraan, orasaka o Maoritios tangasa anini materek ko France a sowal ato lakakawa. Na mikowan to ko Inkiris patiko to matelangay ngangan no Maoritios. I 1835 miheca mihayda ko Inkiris to pipalasawad to mifadesay a rikec, na masedal ko mafadesay a kohetingay tamdaw caay to kakahidademak to liomah ato patireng to loma', na itiya makotay to no 'alomanay a India a malingaday; Moslin ato holam tayni a misiwfay malaliaca, masasinga'ay ko kasafanacadan sakamitini aniniay Maoritios a tamdaw. Maoritios i 1968 miheca 3 folad 12 romi'ad mihapiw misiiked, o salaloma'ananay no Tata'akay Inkiris a Lekatep, mingodo to hongti no Inkiris o sawara'an no kitakit, congto a taypiaw ko midemakay, ikor i 1992 miheca 3 folad 12 romi'ad mafalic to o Nikapolongan Kitakit, midemak to kalomaocan no Nikapolongan lakakawa, congtong o patodongan to sawara'an aca, congtong ato micokeray congtong o nai kalomaocan a nisingkiwan, 5 miheca ko lekad (padoedo to kinacecay), o congli ko citodongay to dademaken . Netherland a pikowan I 1598 miheca, o tapang no sofitay no Netherland ci Wybrand Van Warwyck itini i aniniay minato a talahekal macakat, itiya pangangan to nia pala to Maoritios, o pihiratengan to mikowanay no Netherland, matemoyay a wawa ci William, Orango hongti Nassao a Maoretz. Nika tangasa i 1638 miheca o Netherland tamdaw miteka cangra i Netherland a micingcing, onini a picingcing tahira aca 20 miheca. Ikor a Netherland tamdaw midoedo to pinapina micingcing, nika awaay ko kinaira. I 1710 miheca, o Netherland tamdaw misawad to Maoritios, nikawrira mapacomod nangra ko tefos, nipakaenan no loma' ato ngafol. O kasasowalen i, mipakataminaay ci Abel Tasman o nai Maoritios masadak ramakat pakanengneng to kaetip no Aostralia. France a pikowan France i 1715 miheca micalap to Maoritios, mafalic ko pipangangan France pala "Île de France, Island of France", 'ayaw noni macalap to no France ko Reonion pala. Naikor tangasa 1767 miheca, Franca pala o nano France a kawaliay Into kosi ko mikowanay. I 1735 miheca, fa^elohay a congto ci Bertrand Francois Mahe de Laboordonnay misitapang micowat to tefos a paloma, o Loois monato pacomahaden to pakariyaray ato pisataminaan. Roma, nano 'adihayay iraay a nipatirengan loma' no Maoritios itiniay i ci Laboordonnayan mapatireng. Nai 1767 miheca miteka tangasa 1810 miheca, dengan France ta'akay pifalican-itiya a France pala a micingcingay patireng to so'elinay misiikeday pikowan-France pala midemakay a tapang saheto nano France sifo a niocoran. I 1803 miheca tangasa 1810 miheca, France pala ato Reonion pala a congto ci Charles Matthew Isidol Dega- ta'akay pifalican a tadamaanay tapang ato ni Napoleon a sakala'odot. Nao "kalalood a marofoay" a todong ko pirepet to tadamaanay no Inkiris a misolapay ato micokaay ci Matthew Flinders, talocowa ci Napoleon mipasowal to pipalafac to Inkiris tamdaw, nikawrira o sapiliyangaw ci Napoleonan, ci Dega sahalafinen ningra ci Flinders a mirofo. I kalaloodan ci Napoleon, o France a pala mala piloodan no kokong no France to tamina no Inkiris, mahaenay a pilood tangasa 1810 miheca o kakeridan no riyar hitay a tapang ci Josiah Rollei mikerid to hongti riyar sofitay micalap to France pala itiya a paherek. I Inkiris France Maoritios kalaloodan, France a hitay oya minato ko maalaay, ikor malikot no hongti riyar sofitay i Cap Malheoreox "Macawnik cokah" tolo folad itiya mihapiw to katapi'an. So'elinay romi'ad a katapi'an i 1810 mihecaan 12 folad 3 romi'ad, o katapi'an a todong Inkiris tamdaw mihayda to micingcingay miterek to sera ato dafong, midotoc midemak to France sowal i saki finawlan ato kaloraraw a pitomadaw o France no rikec. Micada ko Inkiris tina pala i, itiya patikol to nganga Maoritios pala. Inkiris a pikowan O sarakatay a congto no Inkiris i Maoritios ci Robert Farqohar, patayni i Maoritios cingra to kafalic no kicay ato kafalic no syakay. I 1835 miheca, o mifadesay rikec mapalasawad i Maoritios. Mihai ko tawki no maomahay to 200 'ofad Inpang (GBP) sapipalafac to mifadesan a sapalolol-onini a nifadesan o pikowan ho no France nai Africa ato Madagascar nipa'acaan tayni. Mapalasawad ko mifadesay rikec saki tiya a syakay a kicay ato kafalic no tamdaw o tadamaanay ko nian, o tawki no maomahay pasayra to i Into ato Asia roma sa'etal pacomod to malingaday. I 1834 miheca tangasa 1921 mihecaan, salongan 50 'ofad ko malingaday tayni i Maoritios mipalomaay to tefos, misanga'ay, micolo'ay ato patirengay. Roma, Inkiris tamdaw patayni to 8740 tamdaw no Into a sofitay. O Into a tamdaw saheto nai Calcotta, Madras ato Mombai a matayalay, 1721 miheca sa'ayaway a matayalay tayni i o Bengal ato niyaro'ay citodongay, 'alomanay o Bengal tamdaw ato Tamil tamdaw. 'alomanay a Intokiw o nai aniniay Into a Bihar niyaro' ato ka'amisay niyaro'. malaliacaay a holam ikor a tayni i Maoritios, tangasa anini, i Maoritios ira ko 3 'ofad ko tamdaw nai Mancin malinahay tamdaw, o tatapangan no niyaro' i o Miysyien Kongtong, tahanini mananam pasowal to soto Loois minato o "Poliy" (Port Loois no Ngayngay a sowal) . Nanoya sa matongal to ko tamdaw no Into, i Maoritios a sici salongoc ato kicay salongoc miteka nai kamay no Maoritios tamdaw ato Cleo tamdaw no Maoritios malalinah tayra i kamay no Into a Maoritios tamdaw. Macowat ko pipaloma to tefos, caay pitolas ko tefos no Maoritios pasadak tayra i Inkiris. Macowat k kicay sakaira no sakacowat to calay no taingwa ato sakafalic no sasangaen a demak. Siiked Matatoor 1955 mihaca ato 1957 miheca kinatosa lomaoc to sapitelek to kimpo no Maoritios a masaopo i London, no kakeridan a kalomaoc lekakawa miteka midemak i Maoritios, sato i 1959 miheca 3 folad 9 romi'ad misingkiw, misatapang to ko Maoritios misiiked. O sarakatay koni to polong no mato'asay a singkiw, misikiway finawlan ira 208,684 ko tamdaw. 1961 miheca miliyaw i London lomaoc to sapipatireng to kimpo, tala'ayaw to pipatireng to kimpo a onto. 1965 miheca, o sapipa'ading to kitakit ko nihaenan no Inkiris, sakilalood a sakaci'epoc, nao Maoritios a sera a Chagos palaan a mapateked, miliyaw patireng to no Inkiris a Intoyang a sa'etal sera, sakanga'ay masasikomod i no Intoyang a pipatireng to sifitay kamaro'an. O citodngay awaay ko miliyangay itiya, nika i ikor miliyaw mipaini to sapikowan to Chagos a kacitodong, o pipateked o mi'odongay to no kasakitakit a rikec, onini a sowal nihaydaan to no Linhpko . I 1965 miheca saikoray pipatireng to kimpo a kalomaoc o sakipalalan to sapisiiked no Maoritios. I 1967 miheca a pisingkiwan, mihayda to fa^elohay kimpo no Maoritios, i 1968 miheca 3 folad 12 romi'ad mihapiw to pisiikedan. Ikor no pisiiked no Maoritios o yaan to no Tata'akay Ikiris a Lekatep kapot, o pipangangan to misiikeday a Maoritios (Dominion of Maoritios) no Inkiris a hongti ci Elizabeth ko sawara'an no itakit, nika o congto ko citdongay to 'icel no sawara'an no kitakit. Maoritios ikor no pisiiked sarakatay a congto ci John Shaw Rainey a tamdaw. I 1991 miheca 12 m,4, mifalic to kimpo ko Maoritios, mihapiw ko Maoritios mala o no Tata'akay Inkiris a Lekatep kapot a Nikapolongan Kitakit. Mafalic ko ngangan no kitakit a Maoritios Nikapolongan Kitakit. I 1992 miheca 3 folad 12 romi'ad, patireng ko Maoritios Nikapolongan Kitakit, saikoray a congto ci Lin Jiado tadamaanay ko linci a congtong. I 1992 miheca 6 folad 30 romi'ad, ci Kasam Utim ko sa'ayaway tada congtong no Maoritios Nikapolongan Kitakit. Sici O sici no Maoritios kalomaoc a Nikapolongan Kitakit, congtong ko tatapangan no kitakit, congli ko kakeridan no sifo. Citodangay to kadademak no sifo, o sifo ato kalomaocan ko patirengay to pisarikec, o sakaaay 'icel no kitakit o congtong ato congli pasasiroma ko pidemak. O midemakay to kasasiromaa cefang ko pirikec no Maoritios, o kasacefong halo Maoritios a malingaday sacefang , malalokay to no syakay onto ato malalokay to onto no Maoritios . Kalomaoc no fanawlan Cecayay ko kalomaocan faco no Maoritios, oni a kalomaoc no fanawlan, nai 1992 miheca mapatireng ko Nikapolongan Kitakit malapipatirengan to rikec no Maoritios. Kalomaoc no fanawlan ira ko 70 no lomaocay tamdaw, laloma' noni a 62 tamdaw o sepatay mihaca kinacecay rekad singkiwen no 21 a kasa'etal, o itiniay i Maoritios a pala sikiwen to 20 ko saliyad no sa'etal, kasa'etal 3 ko nisingkiwan to Kalomaoc no fanawlan; itiraay i Rodrigoez a pala o cecayay a liyad, singkiwen ko tatosaay. Roma a 8 a liyad masawal "satadamaanay a mapidahay "Best Losers", o satakaraway a hoying i mapidahay a milifetay patoro'en ko fafaloay a saadihayay a paya, o cacitodong to no awaayay ko tamdaw no finacadan ato pakayraanay patodong a salongoc . O sa'alomanay a cefang ano eca o nipatatekoan a cefang ko mamisakapot to sifo, o sakakaay ko mamalacongli, o congli to ko papatayra i kalomaocan to cacitodong to kakeridan, nika dengan o kakeridan no hoying. O sakatosa a micalapay to 'alomanay ko tamdaw no lomaocay a cefang ko miliyangay a cefang, o kakeridan o congtong ko mitoro'ay to miliyangay kakeridan . kalomaoc no fanawlan saka cecay rekad a rayray misingkiw to cecay a kakeridan no lomaocay, cecay a micokeray kakeridan no lomaocay ato polong no wiyyinhoy a micokeray a kakeridan. Imatini, o sifo no Maoritios misahalakaay to sapifalicaw to sapisingkiw. Congtong O congtong no Maoritios nai kalomaoc no fanawlan midotoc to congli a nipanganganan masingkiw, 5 miheca ko rekad, manga'ay padoedo misingkiw. O congtong no Maoritios o no Maoritios a nikapolongan kitakit a sawara'an ato kakeridan no ci'icelay sofitay. Midotoc to kimpo no Maoritios, dademakay no Maoritios o no congtong a 'icel, miraoy to satakaraway a kinaira, o tatodong no kitakit. Nika adihay ko salongoc no congtong to kacingangan, manga'ay ningra patodong to congli, nika midotoc to kalomaoc no fanawlan to pisingkiw; manga'ay miocor to dademakay , nika midotoc to no congli a pipangangan. Maoritios a sarakatay a mikotayay a congli ci Lin Jiado, i 'ayaw to pipatireng to Maoritios nikapolongan kitakit cingra ko citodongay to hongti no Inkiris a congto. Sa'ayaway congtong i ci Kasam Utim. Aniniay a congtong ci Prithwire Jasingh Ropon. O kasarayray no congtong. O kasarayray no congtong. Congli ato laloma'ay citodongay O Maoritios a congli o sawara'an sifo no Maoritios nikapolongan kitakit, kakeridan no laloma'an, citodongay to 'icel no kadademak, sapatorod to kalomaocan. Congli nano congtong midotoc to kalomaocan a nisingkiwan patorod. Talacowa congli i kacitodong o sakatosa no Maoritios a tadamaanay tamdaw, nikawrira o sata'akay a ci'icelay. No misiiked ko Maoritios i sa'ayaway congli ci Seewoosagor Ramgoolam tadamaanay. Ci Anerod Jognaoth tadamaanay padoedo to sepatay rekad ko kala congli, 16 mihecaan. Aniniay a congli ci Anerod Jognaoth tadamaanay a wawa ci Pravind Jognayth. O kasarayray no congli: Rikec No Maoritios a pakayraan no rikec nai Inkiris a rakat no rikec ato France a sakifinawlan a rikec kacacamolan . Maoritios i 2010 miheca a saka^efo 0.36%, masered i 'ayaw to tosa miheca to 0.43%. Kacacofelan a demak ato kasakitakit a demak Maoritios ato kaetipay a kitakit fangcal ko kasasinga'ay, sato Into ato kaetipay ato katimolay no Africa kitakit masasinga'ay ko kacacofel no demak no papotalay. Maoritios o Hekalay a malali'acaay Lekatep, Intoyang wiyyinhoy , katimolay Africa kacowat a lekatep , kawali ato kaetip Africa kapolongan kalali'acaan (Common Market for Eastern and Soothern Africa), Tata'akay Ikiris a Lekatep ato France sowalan a kasakitakit lekapot (La Francophonie) a kapot, o liyok no Intoyang kasa'etal polongan lekatep a palowaday kitakit. I 2006 miheca, Maoritios malaPortogal sowal a lekatep kitakit minengnengay kitakit, misafaloco' ro romaroma kitakit a pacowat ko kasasikedec . Kalali'acaan, makaketon milaheci to mikapolongan ato sakimimingay kitakit malasaka tadamaan no kacacofel no demak papotalay. O nano likisi ato sakikaetipay a icifa ko picangray saka masasikedec ko Maoritios ato kasakapot a lekatep, mangalef o Inkiris ato France, France tahanini ko kasasikecor nai Reonion ko ko palawinaan no salongoc. O picongacong to sakisici, o Maoritios ato Africa a kitakit masasinga'ayay, mangalef ko katimolay Africa, o sata'akay kalali'acaan. O nipasadakan no Maoritios a kinaira micomod tayra i no Africa a icifa, ngalef itira i Madagascar ato Mozambiqoe. Maoritios to katimolay Africa macowat lekatep ato kawaliay ato katimolay Africa kapolongan icifa oni a tosaay kalali'ay no kasakitakit ko ni nengnengan. O France ato Into tadamaanay ko nani likisi ato kalali'acaan, o Maoritios masasipatirengay to kacacofelan no demak to Aotralia, U.K, Egypt, Madagascar, Pakistan, Rossia, congko ato United States a kitakit . O 'icel no hitay Caay pipatireng to sofitay ko Maoritios, ira ko 1 'ofad no tamdaw ko milimekay 'icelay hitay halo 8 patek ko yimeng, 1500 tamdaw ko nipatirengan mademakay ato 500 tamdaw pasakapot a midamaay to lilis no riyar. Pala O sera no Maoritios o makapahay ho mihecaan, salongan 'ayaw no 800 'ofad mihecaan namal a lotok macelal itiya . O Maoritios pala ato Reonion pala ato Rodrigoez pala matatekoay sakapot to Mascarene palapalaan. Mascarene palapalaan nano Africa a padiyac i Reonion pala a fa^edetay maeseray malengat ko i lalinikay a namal lotok macelal , anini namal lotok pasela'ay mafoti', masaysayay mataenang i lalinik no riyar i Reonion pala, 10 'ofad no mihecaan caay ho ka tapielal a mifowak . O pala no Maoritios samatiya sa o sasifo'an pikecoran a pala, anini liyok no pikecoran manengneng ko malantoay a hefong no namal a lotok. Satakaraway a kaetip katimol a kohetingay 'alo tokos , takaraw 828 m . Kasaci'ci' ato 'alo milesap i pala, o nano padiyac ko kasacilaci'. Mascarene to kawali no Africa salongan ira 2000 kongli (1242 Inli), i katimolay lilis 19°50 tangasa 20°32, kawali lilis 57°18 tangasa 57°46 laed , Maoritios pala kawali kaetip laed 65 kongli ko kakaya', katimol ka'amis 45 kongli ko kakaya', o polong no sera 1865 pifang kongli . O salawacan riyar no Maoritios ira ko 150 kongli a nanotafok, taliyok no pala o saka tolo no hekal a dadahalay no raka . Ngataay no Maoritios adihay ko kaemingay pala, karat ato raka, ira ko nipatirengan a tarapatan midamaan to mamalasawad a kahirahira. O kasasikiked a sakowan Maoritios pala masaliyad 9 a 'etal, o Loois minato o tadamaci no Maoritios: O pala, ira ho ko palapalaan no Maoritios 1.Agalega Islands, maci Vingt Cinq (France sowal "25"), itiraay saka'amis no Maoritios to 1100 kongli, nano tosaay pala masakapot. O dadahal 24 pinfang kongli, 2000 miheca ira ko 289 ko tamdaw. 2.St. Brandon pala, itira sakawali saka'amis no Maoritios, ira ko 16 ko pangtaay na tafok ko lilis ato karat masakapot, o hekal ira ko 1.3 pinfang kongli, pangtaay ira ko 190 pinfang kongli ko dadahal, awaay ko tamdaw a maro'ay. 3.Rodrigo pala, maci Mathorin minato, itira kawali no Maoritios to 560 kongli, o dadahal ira ko 109 pinfang kongli, tamdaw ira ko 40,000 ko maro'ay. I 2002 miheca 10 folad ci todong to no niyah a pikowan salongoc, matini a Rodrigo pala misarocoday to niyah a pikowan, o kacacofelan a demak, sadipot to kitakit, sakarihaday a demak o citodongay sifo, kiwiko, isi a sofal o Rodrigo pala a sifo ko citodongay . 'ayaw noni a Rodrigo pala o o patorodan ko citodongay, papasayra to niyaro'ay sifo ato Rodrigo pala a mipatodong . No tafok a pala itiraay a tatodong no Maoritios: 2. Nazareth Bank pla. 4. Hawkins Bank pala. Roma, mihapiw haca ko Maoritios to hano niyah a sakowan a sera: 1. Tromelin Island. Anini o France ko micalapay, i 2010 miheca o Maoritios a sifo at France sifo masasitelek malakapot micowat i Tromelin Islandkatatelekan , nika o tatalaen ho ko pihayda . 2. Chagos Archipelago pala. Anini o Inkiris ko micalapay, no Inkiris itiniay Intoyang a sera a cecay. I 2009 miheca, Inkiris a sifo mipasetek i Chagos Archipelago patireng to midipotan a riyar, o Maoritios miliyang to saki nian, saka i 2020 mihecaan pasi kasakitakit no riyar a hoying mipalowad to kacaciyawan. O Maoritios a sifo mitado to sadama no Africa lekatep, Linhoko paini to piliyng to Inkiris, paini to sowal no niyah sakowan ko Chagos Archipelago . Adihay ko molengaway i parapatan I Maoritios ira ko 119 kasasiroma no 'ayam, ira ko 8 nano Maoritios a tadamaanay, ira ko 21 nihawikidan no tamdaw tayni i Maoritios. Ira ko 30 awaayay manengneng, ira ko 16 i polong no hekal o mamalahedaw a katalawan. Roma sato, itiniay i Maoritios a dodo 'ayam malasawaday to. I Maoritios ato i riyaray a nicocoan ma'oripay ira ko 10 'a'adopen itira (caay ka halo mihawikidan no tamdaw a 'a'adopen), kasasiroma to saki'orip masamatini: I Maoritios adihay ko kasasiroma mirarakatay a 'a'adopen itira, mangalef itira i garden island, kasahirahira ira ko masasiromaay a facaco'ay ato falaloda', ato dengan ma'oripay i Maoritios a 'oner, nano adihayay ko ta'akay rarokoh ma'orip i anini malasawaday to. I Maoritios salongan ira ko 670 i palapalaan cihanaay a malengaway, malitosaay a molengaway o nano itiniay a iraay. Maledefay matahepo no sangerad malengaw i Maoritios, nika adihay ko nipataynian nai papotal micalap malowanay to. O hana no Maoritios o masatokiay hana, no takokeman a lengaw. Kafafalic no romi'ad O Maoritios no takomodan romi'ad, marakatay no nai kawali katiml fali. Saka 5 folad tangasa 11 folad o kasi'enawan, farawfaw masa'apesakay no romi'ad; 11 folad tangasa 5 folad ko kaciherangan, fa'edet a maso^metay. I riyaray pala a hemhem 22˚C tangasa kaciherangan 34˚C. ni riyar a hemhem nai kasienawan 22˚C tangasa kaciherangan 27˚C. sasifo'ay pala no Maoritios romi'ad sa'akawangay i 8 folad salongan 19˚C tangsa 2 folad salongan 26˚C. kaetip ato ka'amis a pala ikaka to kawali ato katimol ko farawfaw masa'apesakay no romi'ad. No mihecaan a ni'oradan ira 1500-3500 ko kereng, 5 folad tangasa 9 folad mafelihay ko liyon a fali, 11 folad tangasa 4 folad ciromi'aday citakomod liyon a fali. Tataparan a pala Tataparan a pala no Maoritios o nano fa'edetay a tafotafokan ato i lotokay a kilakilangan. Kafafalic no romi'ad no fali malasakalatiih no molengaway, nikawrira ranikay patiko masafa^eloh caira. O Maoritios o nano matenoray i riyar a namalan lotok a pala, nai katimol matono'ay lotok tangasa tonokay pasi'amis a malokelon, katimol ira ko lilisay noriyar, polong no pala o maliyokay no raka maemin. O niraridan no tapelike masasaw ko raka, sa'a'olecan, saka madapicay mafelatay no fohecalay ko tafok a riyad no Maoritios. Sakohenacsa ko tafok i riyar no Maoritios, tadakanga'ayen no tamdaw. Mangalef i saka'amis a pala a Troo Aox Biches riyar, Mon Choisy riyar, La Covette riyar; kawaliay pala a Poste La Fayette &amp; Roches Noires riyar, Palmar-Belle Mare riyar; katimol pala a Sooillac riyar, Riambel riyar, Pointe Aox Roches riyar, Tamarin riyar. O katimol no Maoritios a Le Chamarel niyaro' "Colorfol warrior" kitakit a koying dengan i hekal pitoay kasasiroma no cengel a sera a niyaro', o nian nano namal lotok a 'afadeng kafahekaan nengnengen. Ka'amis no Maoritios o Pamplemoosses malengaway paraparatan (Pamplemoosses Botanical Garden), mapatireng i 1767 miheca, sa'ayaway o hedong mikingkiway tamdaw itini paloma to kaolahan a kasalengaw no parapatan, ikor misadadahal patireng tangasa anini 800 kongmo ko dadalal a parapatan a koying. Maoritios o safangcalay ko fali a kitakit i hekal, mihapiw ko hekal isi lekatep polong no cikiw a nga'ayay fali o saka tosa ko Maoritios . No tamdaw a ponka Tamdaw Midotoc i 2010 miheca 7 folad a pisa'osi, Maoritios a tamdaw salongan ira ko 128.6 'ofad, o fainayan 63.3 'ofad, fafahiyan 65.2 'ofad. 124.8 'ofad tamdaw maro'ay I pala no Maoritios, maro'ay i Rodrigoez pala a tamdaw ira ko3.8 'ofad, Agalega pala atoCargados-Carajos pala a tamdaw ira ko 289 tamdaw. Polong no kitakit no Maoritios tamdaw, 0-14 miheca tamdaw ira 22.5% (fainayn 14.7 'ofad, fafahiyan ira ko 14.2 'ofad), 15-64 miheca tamdaw ira 70.4% (fainayn 44.9 'ofad, fafahiyan ira ko 45.5 'ofad), kakaay no 65 miheca tamdaw ira ko 7.1% (fainayn 3.6 'ofad, fafahiyan ira ko 5.4 'ofad), tamdaw kacomahad 0.776%. salongan 42% a Maoritios tamdaw maro' i maci. (nai 2008 miheca nipolongan a sa'osi) . Nawhani o nano likisi a nidoedoan, Maoritios tamdaw kasairaira no finacadan mapapolong, o Into a Maoritios tamdaw a sa'alomanay, tamdaw ira ko 68%, doedo o Creole tamdaw (27%), Holam Maoritios tamdaw (3%), France Maoritios tamdaw (2%) ato Eorope tamdaw (0.5%). Sowal Maoritios tamdaw ki'aloman to Maoritios Creole sowal, Inkiris sowal ato France sowal, kaimanan mafafalic ko sowal . Maoritios a kimpo awaay ko patodong to sowal no kitakit, dengan i kalomaocan maketon o Inkiris ko sakasasowal no kitakit, nikawrira o lomaocay manga'ay o France a sowal ko sakalalicay . Polong no sasowalen, o Inkiris sowal ato France a sowal ko nisowalan no kitakit, kai kademakay, hoying, kalali'acaan citodongay. O kimpo no Maoritios o Inkiris a tilid ko sapitilid, o roma a rikec, tinako finawlan a rikec, o France a soal ko matiliday. No France sowal matiya to no Inkiris sowal ko nika tadamaan ko piraoy i syakay, o sapipasifana' ato kacitatodong maalaay ko adihayay . O sapipasifana' no pitilidan o Inkiris a sowal ato France sowal, itira i Maoritios to piparatoh ato no tilidan a mitiya o sowal no France sakasasowal . Maoritios a tamdaw mararid a sakasasowal o no Maoritios Creole a sowal. Creole a sowal o tadasowal no Maoritios a tamdaw saan, saka 90% a Maoritios a tamdaw ko somowalay to Creole a sowal, sahetoay i niyaro' masowal . Onini a sowal mapalamlamay to no France a sowal ato ngiha , no roma ira ko nano Inkiris sowal, Ponjab sowal. Matiniay a sowal macowat nai 18 sici, itiya i masafadesay o sakanga'ay malalicay to nai France micingcingay ato nai romaay a niyaro' a nifadesan, macowat to ko macacamolay a pinapina a sowal to Pichin sowa (ano eca "masasifoday sowal") saka ira. Mtaelif to ko pinapina a mihecaan a marayray, onini a Pichin a sowal malasakasasowalen to romi'ami'ad , oya aniniay a Creole a sowal. O kasasowalan halo Into sowal, Tamil sowal, Malayalam sowal, Marathi sowal, Urdo sowal, Gojarat sowal, Ponjab sowal, nawhani ira ko caay ka papina a Holam a ngayngay malinahay, ngayngay a sowal i no holam a niyaro' sakasasowalen . Polong no Maoritios a tamdaw mafana'ay to tosaay a sakasasowal, roma a tamdaw ira ko mafana'ay to toloay ano eca adihayay a sowal . Kiwiko Nawhani pakayniay i likisi, faco sapikiwiko no Maoritios o Inkiris ko pakayraan. Maoritios sifo caay papayso to sapitilid tangasa i Daykako a kiwiko. Nai 2005 miheca 7 folad miteka, polong no mitiliday patodong ko sifo to caay pa'aca to sapikalic to faso. 2011 miheca, sapikiwiko a yosang mapasadakay 117 walwalan no Maoritios a ropee. Mi'awid to sakipayso no sifo a masadakay to 12.5% . Malisepatay liyad ko kiwiko no Maoritios. Nai 'ayaw a kiwiko 3 miheca; sa'ayaway piteka a kiwiko o pipatado a pikiwiko, 6 miheca; tenokay kiwiko saliyad 5 miheca cocong ato 2 miheca a kawcong; 'akawangay kiwiko halo daykako, patodongan kakying ato tadamaanay sakifana' pitilidan. I Maoritios tosa ko daykak a Maoritios daykak ato Maoritios mikingkiway (likong) daykak. O Maoritios 'akawangay kiwiko wiyyinhoy misahalaka patireng to malasa'etalay kiwiko patodongan. Kicay O kicay no Maoritios o cimalalifetay a kitakit i no Africa. I 2020 miheca, midoedo to kalali'acaan no maci FDF no Maoritios pali'ayawan misa'osi ira ko 145 walwalan no Amilika payso, o micomoday no tamdaw salongan ira ko 11,630 payso no Amilika, o 'a'ayaway no Africa a kitakit. Nai 1968 miheca na misiiked itiya, nao caayay ka comahad ko kicay a maomahay macomahad to ko Maoritios a macakat ko masamaanay a kicay, o lakapot no kicay halo mirarakatay, mitinooyay, misa'odaxay ato sakipayso. Toni ngata no mihecaan, sakiratoh kinaira ato tingwa kinaira, no nanom kinaira, loma' kinaira, isingan kinaira, midotocay a nengyin, kiwiko a kinaira malosakatadamaan no sakaira no kinaira no Maoritios a kicay, ato misolot to papotalay a mikihatiya mipadafoh. To hatiniay, o Maoritios to mihecaan macakat ko kicay 5% tangasa 6%, mikakakaay to katimolay no Sahala Africa kanatal ko kacakat . O masongila'ay to mapatireng ko maci kicay no Maoritios. Midotoc 2010 miheca pakoniraay kicay sa'osi, i polong no ckiw 183 a kasakicay, o macelakay ko kicay, masongila'ay ko pikantok, marikecay ato malalifetay ko patodong, o kicay no Maoritios a mapakonira mikerid to katimolay no Sahala Africa kanatal ko kacakat, o saka 12 ko kaitiraan i hekal. I kingko no hekal mihapiw to kasa kitakit no kalali'aca a tisil, padoedo to 4 miheca (2008-2012) ko Maoritios a sa'ayaway a kicay no Africa, i polong no cikiw 183 kicay lekatep saka 23 ko aro'. O patosokan no Maoritios malosaka 10 no polong no cikiw ko sanga'ayay a pikadepan ato kalali'acaan a kitakit. O pisatefosan omah no Maoritios ato Moont do Rempart (ikor) (模里西斯的甘蔗田和Moont do Rempart ) O pipaloma no Maoritios to tefos macalap ko 90% a sera pipalomaan, o mipasadakan a 'odax a micomoday a kinaira 1/4. Nakawrira 1999 miheca o kakedalan makari'ang ko misatefosay a milingaday, nanoya misetek ko sifo to pisolot to papotalan a mikadepay sakacowat no kicay. Anini mata'elif to ko 9,000 riwang o nai Into atoi Sooth Africa a miliyasay to hekal a kosi patireng i Maoritios, padengan o pikadep to kingko i mataelif to ko 10 walwalan Amilika payso. 'ayaway a mikowanay a France o sata'akay a cafay to kalali'acaan i Maoritios, padamso to adihayay sapatodong to kicic. O Maoritios caay ka dengan o sakacowat no kicay ko katadamaan, saki syakay micakatay, orasaka ano itira i sapakoyocay a tamdamdaw manga'ay mapadafoh nai kacowat no kicay . O nian koya "Lalekoan no Maoritios" 'aloman to ko kitakit mangalay pasayra to malecaday ko kicay ato syakay macakat . Nikawrira, mafesoay a dafong ato ira ko macakatay a saki'orip a masadak ko kararimaan, i 2006 miheca tangasa 2008 mihecaan, salongan mafesoay no Maoritios tangasa i 9.1%. Pida No Maoritios a pida o Maoritios ropee (pida a fangko: MUR). 1 a ropee matiya o 100 fen, nikawrira aniniay a romakatay a pida oya 5 fen, 20 fen ato 50 fen a payso, nai 2010 mihecaan, 5 fen ato 20 fen a pida caay to pisanga'. No Maoritios ropee nai 1876 miheca o maketonay to a pida no Maoritios, o pida a ngangan naitiyaay a kalocaliw no Into a ropee i Maoritios. Ropee no Maoritios nai 1877 miheca miteka makotay ko no Into a ropee ato malecaday kalocaliway i Maoritios British poond (Inpang) ato no Maoritios a payso. Itiya 1 ropee no Maoritios matiya 1 Into ropee ano eca malitosaay no Maoritios a payso. 1 British poond (Inpang) o 10.25 a ropee no Maoritios. Rarakatan O satadamaanay a pirarakatan i hekal ko Maoritios , O tataparan a nanengnengan ato tamdaw ponka a nanengnengan tadakadofahay, o riyar a tataparan ato sekal o nga'ayay. O takomodan a romi'ad ko Maoritios, o tingalaway a farawfaway riyar, caayay kapawan a sapitikoaw a tafotafokan, kasatakomodan a molengaway a kinaira ato halihamhamay to lafang a tamdaw. Manga'ayay ko pakayraan a pirarakatan a Maoritios, maledef ko ko sapipatado no kamaro'an ato pipa'aliwacan . I 2010 miheca, saka'amis a niyaro' a Troo Aox Biches tafotafokan mapakakompay no hakalay i Intoyang a rarakatan o nga'ayay kaitiraan. 2012 miheca 1 folad, mapakaolah to sakinatolo no hekalay a kompay ko Maoritios o "o satadamaanay pirarakatan a kaitiraan a palapalaan", oya pakalayap to "safangcalay no hekal a tafotafokan" o sa'dihayay mitikoay a mirarakatan ko Maoritios . Tadamaanay no Amilika a mi'olicay tamdaw ci Mark Twain i nipirakarak ningra a nitilidan "pirarakatan i sakonis" sowal sa: "ira ko pasowalay 'ayaw no pisanga' no Kawas to kakarayan masanga' to ko Maoritios, ora a kakarayan o mitodongan to Maoritios a misanga'" . O Maoritios padamso to adihayay a kadademakan, mangalef ko liyok ato riyar a nanom mala pisalamaan a kakarayan, patiked, mikitapelik, pakopang, mi'eser to nanom, micelem, misatamina a kahirahira. I kahetal a onto ira ko golf, safang a mali, lakasang, mi'adop, mipakatosiya, sakatalalotok a tosiya, mitaekoday to saso'ot, pa'efaay ato mirarakat. I 2013 miheca 10 folad 31 romi'ad, mitatoyay to paspoto no Congko caay to ka cifisa, 30 ko romi'ad ko kaitiraan . O Taywan a paspoto tayra i Maoritios, tangasa i Maoritios a hikokiciw patodong to 60 a paromi'adan a fisa . Sakaromakat I Maoritios ira ko 220 calay a lalan ato 900 a syataw no faso , adihay ko kosi no faso, nakawrira o sifo no Maoritios ko miketonay to 'aca. Talacowa macowatay a karomakatan no faso kalocalay i kasaniyaro' a lalan no kitakit, nikawrira tekedan a faso adihay i kitakit, orasaka o saka dadico i ta'akay maci i Loois minato. O sifo no Maoritios mipatireng to cecay a lalan nai Loois sakatayra i saka 2 a maci Corepipe a rahodayay (Urbos) a lalan, oni a calay lalan saka cecay lekad i 2020 miheca 1 folad 10 romi'ad miteka padamso ko patado a demak. O kakaya' no lalan i Maoritios ira ko 2066 kongli, saka cecay lalan 48.5%, saka tosa lalan 28.7%, hacikayay lalan 3.6%. I 2009 miheca romakatay i lalan kasacecay no tosiya ira ko 177 tosiya a cecay kongli . Tasaay ko hacikayay lalan no Maoritios, masasiroma to calay i Loois minato ato Seewoosagor Ramgoolam tadamanay a kasakitakit hikokiciw ato Loois minato ato ka'amis a Long 'alo laliyocan a niyaro'. I Rose hill tenok syataw a Urbos 100-3 rahodayay (Urbos) a satisilay faso ( Urbos 100-3輕軌列車) O Maoritios i 1860 miheca tangasa 1960 miheca iraay ko maraday lalan sapicolo', i Loois minato no Maoritios itiya a picolo'an a marad lalan, tangasa kalasawadan marad lalan no Maoritios, nanoya awaay to ko maradan a calay lalan. Tangasa i 2017 miheca, sa'ayaway rahodayay (Urbos) a faso rocek misitapang. 2020 miheca 1 folad 10 romi'ad, nai Loois minato tangasa Rose hill a tenokan sa'ayaw calay miteka romakat. O tadaminato no Maoritios o Loois minato. O hikokiciw no Maoritios itiraay i kawali katimol a Seewoosagor Ramgoolam tadamaanay a hikokiciw, roma i Rodrigoez ira ko Datan Doval hikokiciw. Maoritios hikoki kosi o nano Maoritios kitakit a hikoki kosi, o kaitiraan i Seewoosagor Ramgoolam tadamaanay kasakitakit hikokiciw. Maoritios hikoki padamso to Maoritios ato Rodrigoez a 'efer ato nai Maoritios ma'efer tayra i Africa kanatal, Eorope kanatal, tenok kawali, Asia kanatal, Aostralia kanatal a adihayay maci a kasakitakit ma'efer . Maoritios hikoki masalipay padamso to tosaay ma'efer tayra i Hongkong ato toloay ma'efer i Congko Shanghai ato tosaay ma'efer Congko Beiying. Caay ka dengan o Maoritios, Congko a lafang mipili' to Maoritios hikoki a tayra i no France Reonion, Madagascar kahiceraan. Maoritios hikoki kosi padoedo to 10 miheca mapatodong no WORLD TRAVEL AWARDS to Intoyang sa'etal miki'ayaway a hikoki kosi sanay a pangangan. I 2014 miheca 7 folad Maoritios hikoki kosi mapaini to SKYTRAX sepatay fois a hikoki kosi, Maoritios hikoki kosi toya folad mihapiw ai 2017 miheca minonor pacomod to fa^elohay A350-900 hikoki mifalic to iraay a A340-300 hikoki. Sakaromakat no ratoh I 1847 miheca, I hekal o saka lima midemakay to kitti a kitakit ko Maoritios. Ikor mipasadak to kitti, oya "Maoritios yofingkyok" tangasa anini saci'acaay a kitti, halo "kahengangay penny" ato "langdaway penny" tosaay kitti . Midemakay citodongay no Maoritios to sakitingwa halo Maoritios tingwa, Nomad, MTML ato Emtel, padamso caira to 35.9 'ofad calay no tingwa (2005 miheca a sa'osi) ato 94 'ofadan a wikidtingwa (2007 miheca a sa'osi), Maoritios a wikidtingwa halo WiMax, CDMA 2000 ato HSDPA. Maoritios calay midemakay ira ko 18 'ofad tamdaw (2005 miheca a sa'osi). Ponka O kakaenen Nawhani masasifoday ko finacadan, kasasiromaroma no ponka, o kaen no Maoritios madengaay no Creole dating, Congko dating, Eorope dating ato Inti datengan, orasaka o cecay a kaen hakairaira sa ko kasasiroma no dating. No tamdaw a icik Sega o nano i Maoritios a saniyaro' a radiw ato kero a sowal. Sega radiw nai Africaay, o nipicingcing no France itiya. Orasaka o rocok no Sega radiw a 'olic mipainiay to itiyaay ho a pifades to kohetingay tamdaw a karorayan a 'orip; tangasa anini patodong to piraoy to tamdaw. 1. I hekal o saka lima midemakay to kitti a kitakit ko Maoritios. 2. I hekal o saka tosa midemakay to kalalifet no efa onto a kitakit ko Maoritios. 3.Sa'ayaway a saying katimolay cikiw itini i Maoritios. Ika Na o takomodan a fali ato kadofahay likisi ko sakahemekan no mikeriday, midotoc to IMDb a mitiri'ay paheci, mat'elif ko 70 a ika tilifi a kamok itini i Maoritios a parapatan, tinako i 1987 miheca a tatawaen ika "Jane and the Lost City", 1991 miheca a katawaan ika "Mon père, ce héros" (o tadamaanay ko mama ako) ato 2004 miheca tilifi ika "pa'aliwacan ko Maoritios" (Des Vacances à l'Île Maorice). Onto O satadamaanay a sasalamaen a onto no Maoritios i micokaray to mali, nikawrira o picokar to mali awaay ho manengneng i kasakitakit ko no Maoritios a tingso. I nanomay onto matiya pidangoy at pisisir malecad ko katadamaan. Roma ira ko kahemekan no haliontoay to misakoliciway, sapad mali, fanoh mali, kapal mili, cadada mali, kapal mali, poksing, poling mali, pa'etiway, kalati', matatenokay ato miyatayat to tiring. I kasa'tal no Intoyang, kalalifetan ko onto no Maoritios. I Intoyang a kanatal a onto, adihay ko maalaay kompay no Maoritios, pasasiroma ano eca i 1985 miheca ato 2003 miheca midemak to saka 2 lekad ato saka 5 lekad a Intoyang kanatal ontokay. I 2008 miheca a Olimpik a Peijin ontokay, Maoritios a poksing ontoing ci Brono Gioli pakaala to saka tolo kompay, o nian sa'ayaway maalaay i Olimpik a kompay. O sahalafinay a likisi onto no Maoritios malalifetay to efa, itira i Loois minato a 'anapar kompay lalifetay to efa katimolay cikiw to kalalifet no efa onto a kitakit ko Maoritios, patireng i 1812 miheca. Tangasa anini, to mihecaan 3 folad tangaa 12 foladan, o nia kalalifetan midemak to lalifet to efa. Dodo 'ayam Tona Portogal tamdaw i 16 sici pakanengneng to Maoritios itiya, manengneng naira ko caayay ho kanengneng a fa^elhay 'alic 'ayam, itiya pangangan han to Dodo 'ayam, o sowal "Maapaay" (maapaay topi). Tangasa i 1681 miheca, i palaan nanay a Dodo 'ayam malasawaday to (awaay to manegneng), itiya o Portogal ato Netherlands micingcingay a tamdaw milepel mipatay to Dodo 'ayam, mipatireng to maci miletek to kilakilang, makari'ang koka'oripan palapatan no Dodo 'ayam. Roma a sowal micingcingay patayni i Maoritios to fafoy no lotok palesap i palapalaan, ikor mapatalaw ko mararaay milenak a Dodo 'ayam. Ano masamaamaan i, Dodo 'ayam i pakanengneng no tamdaw ikor no 200 miheca romi'ad, o mamalahefaw to itini i cikiw. O fayafay no Maoritios ira ko Dodo 'ayam.</FORM>
    </S>
</TEXT>