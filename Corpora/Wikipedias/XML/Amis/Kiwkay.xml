<?xml version="1.0" ?>
<TEXT id="Wiki_Amis_Kiwkay" xml:lang="ami" source="Amis Wikipedia, article: Kiwkay" copyright="CC BY-SA" citation="Kiwkay. (2025, May 05). In Wikipedia [Amis]. https://ami.wikipedia.org/wiki/Kiwkay" BibTeX_citation="@misc{Wiki_ami_Kiwkay, title = Kiwkay, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Kiwkay} }">
    <S id="0">
        <FORM kindOf="original">== Kiwkay == O kiwkay hananay i, o sa'opo no misakiristoay. I fangcalay a cudad Matay 18:20 &quot;sowal sa ci Yis, Ano pakayni i pitoor namo Takowanan ko sakasa'opo no tatosa tatolo a tamdaw icuwacuwa i, ira Kako a mikapot itira,&quot; han ni Yis. O nian ko lalangatan no tamdaw a mafana' to nikatomireng no kiwkay. Nika, ano nengnengen ita ko demak a cudad ato tikami ni Pawlo,pitilo,yahani tangasa i pa'arawan a cudad i, mapahapinang ni pawlo, cecay ko niyaro' cecay ko kiwkay, sa ira ko Roma, kolinto, ipiso, filipi, kolosay, tisaloniki, antiyoki hananay a kiwkay, o nini a kasaniyaro' i, cecacecay ko kiwkay, nikawrira, ano cecacecay ko kiwkay i, o komodto no finawlan koni. Ano pakaynien ita i sowal no kiris-siyaεκκλησία((ekklesia)sanay a sowal i, o kiwkay hananay i &quot;mapili'ay a malemeday a tamdaw&quot; sanay. Matay 16:18 sowal sa ci Yis &quot;sowalen Ako kiso, o 'ongcuy kiso Pitiro. O papatireng Kako to sa'opo Ako itini tona 'ongcuy. Caay ko mamalowid no 'icel no patay konini.&quot; Pakayni tonini a sowal a pahapinang ci Yis, cingra ko tapang no kiwkay, o tireng Ningra ko kiwkay. Orasaka, o kiwkay hananay i, caay koya kalokiwha ato kalosa'opo, caayay haca koya ci ciwcikaay a loma' ko mihaenan, matiya o Antiwki, Kolinto a kiwkay. O &quot;mapili'ay a malemeday a tamdaw&quot; ko mihaenan a matatodongay a kiwkay. I kalomahad no kiwkay i kasaniyaro' i, paytemek no finawlan a paso'lin i, mapatireng ko kasaromarom no pakayraan ato kiwkay, ira ko macicihay a malitosa a kiwkay, o nian ko saka adihay no pakayraan ato kiwkay, ira ko tinsokiw, ira ko cin-sinhoy, ira ko seiy-kiwkay, ira ko ansokonic a kiwkay,ira ko ciwlo kiwkay. Itini i falohay a kataterekan a cudad i, o fangcalay a pita'ongan han ko kiwkay ano ca i o loma' no Tapang. Nika o sowal ni Pawlo i &quot;o tireng ni Kiristo&quot; han ningra ko kiwkay. Nawhani, nai ci Kiristoan a mapatiren ko kiwkay, o cecay a tireng ni Kiristo ko kiwkay. Matilid i Loma5-8 a cefang, ^min no 'orip no tamdaw i ci Apolohaman a militapang, saka, yo moraraw ci Apoloham i litapangto kita a ciraraw, o nian ko saka pacek ni Yis Kiristo i ciwcika, yo malaliyaw a ma'orip ci Kiristo i patay i, malaliyaw kita a ma'orip nai patay. Orasaka, pakayni i kinafalah ni Kiristo a mapacek i ciwcika ko sakalemed ita, onini a malemeday a tamdaw ko misowalan ni Pawlo toya Kiwkay hananay.</FORM>
        <FORM kindOf="standard">== Kiwkay == O kiwkay hananay i, o sa'opo no misakiristoay. I fangcalay a codad Matay 18:20 &quot;sowal sa ci Yis, Ano pakayni i pitoor namo Takowanan ko sakasa'opo no tatosa tatolo a tamdaw icowacowa i, ira Kako a mikapot itira,&quot; han ni Yis. O nian ko lalangatan no tamdaw a mafana' to nikatomireng no kiwkay. Nika, ano nengnengen ita ko demak a codad ato tikami ni Pawlo,pitilo,yahani tangasa i pa'arawan a codad i, mapahapinang ni pawlo, cecay ko niyaro' cecay ko kiwkay, sa ira ko Roma, kolinto, ipiso, filipi, kolosay, tisaloniki, antiyoki hananay a kiwkay, o nini a kasaniyaro' i, cecacecay ko kiwkay, nikawrira, ano cecacecay ko kiwkay i, o komodto no finawlan koni. Ano pakaynien ita i sowal no kiris-siyaεκκλησία((ekklesia)sanay a sowal i, o kiwkay hananay i &quot;mapili'ay a malemeday a tamdaw&quot; sanay. Matay 16:18 sowal sa ci Yis &quot;sowalen Ako kiso, o 'ongcoy kiso Pitiro. O papatireng Kako to sa'opo Ako itini tona 'ongcoy. Caay ko mamalowid no 'icel no patay konini.&quot; Pakayni tonini a sowal a pahapinang ci Yis, cingra ko tapang no kiwkay, o tireng Ningra ko kiwkay. Orasaka, o kiwkay hananay i, caay koya kalokiwha ato kalosa'opo, caayay haca koya ci ciwcikaay a loma' ko mihaenan, matiya o Antiwki, Kolinto a kiwkay. O &quot;mapili'ay a malemeday a tamdaw&quot; ko mihaenan a matatodongay a kiwkay. I kalomahad no kiwkay i kasaniyaro' i, paytemek no finawlan a paso'lin i, mapatireng ko kasaromarom no pakayraan ato kiwkay, ira ko macicihay a malitosa a kiwkay, o nian ko saka adihay no pakayraan ato kiwkay, ira ko tinsokiw, ira ko cin-sinhoy, ira ko seiy-kiwkay, ira ko ansokonic a kiwkay,ira ko ciwlo kiwkay. Itini i falohay a kataterekan a codad i, o fangcalay a pita'ongan han ko kiwkay ano ca i o loma' no Tapang. Nika o sowal ni Pawlo i &quot;o tireng ni Kiristo&quot; han ningra ko kiwkay. Nawhani, nai ci Kiristoan a mapatiren ko kiwkay, o cecay a tireng ni Kiristo ko kiwkay. Matilid i Loma5-8 a cefang, ^min no 'orip no tamdaw i ci Apolohaman a militapang, saka, yo moraraw ci Apoloham i litapangto kita a ciraraw, o nian ko saka pacek ni Yis Kiristo i ciwcika, yo malaliyaw a ma'orip ci Kiristo i patay i, malaliyaw kita a ma'orip nai patay. Orasaka, pakayni i kinafalah ni Kiristo a mapacek i ciwcika ko sakalemed ita, onini a malemeday a tamdaw ko misowalan ni Pawlo toya Kiwkay hananay.</FORM>
    </S>
</TEXT>