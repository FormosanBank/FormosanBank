<TEXT id="Wiki_Amis_Bolivia" xml:lang="pwn" source="" copyright="" citation="" BibTeX_citation="">
    <S id="0">
        <FORM>Bolivia Polipiya Adihayay Kasasiromaroma ko Finacadan a Kitakit Takaray sowal O Polipiya a kitakit i,tada adihayay ko kasasiromaroma ko Finacadan a malamlam maro' itini. O Polipiya hananay(Sipanya a sowal:Estado Plurinacional de Bolivia; Kiciwa a sowal:Wuliwiya Mamallaqta; Aymara a sowal:Wuliwya Suyu; Kuwalani a sowal:Tetã Volívia; Kuwaping a sowal: )Polipiya a kitakit itiraay i laloma' no karopaw a kitakit i Katimolay Amirika Kanatal, o kapot no Katimolay Amirika Kanatal a Lekatep. Malafiyaway ato Pasi, Piru, Cili, Arkuntin ato Palakui tona lima a kitakit, o Syuto i,Sokeloy, nikawria, o kaitiraan no sifo i,itiraay i Lapas, ona Lapas a tokai nani tongroh no riyar matafesiway ko 3,600 m ko ka'akawang, o sa'akawangay itini i hekal a kitakit. I'ayaw no picowat a mikowan ko Yoropa a tamdaw,o Antis Etal no Polipiya o nano Inka Hontian Kitakit, o sakakaay a kitakit itini. 16 sici, mapecoh no Sipanya Kitakit kona pala. Itiya i Picoeatan Mikowan, ona pala i,o Fafa'eday a Piru hananay a pangangan, o Piru Congtu Kasadefak ko citodongay a mikowanay.1890 miheca milekal to Pisiiked Niyahpikowan, nikawrira , 16 ko mihecaan a malalood ato Sipanya i 1825 miheca saka 8 folad saka 6 romi'ad patireng to Nikapolongan Kitakit, mingangan ci Simon Poliwa a pangangan tona kitakit, tano kapatireng tono niyah a kitakit, sanoyanan sa o Nisatekedan a Mikowan, cowa ka hinaker ko sieci cowa ka nga'ay ko katayalan ato 'orip. Rikisi To'asan ho a mihecaheca I kahelekan no saka 15 sici mapecoh no Sipanya ko Polipiya, malamicongacongay no Lapulata Congto Sakowan(Sipanya a sowal:Virreinato del Río de la Plata; Kuwaping a sowal: ) no Sipanya. I saka 19 sici a mihecahecaan malalifelifet ko Latin Amirika Karopaw to Sapisiikedaw, itiya ho o Fafa'eday a Piru hananay a pangangan, ona ngangan tonini i,o minganganay to tadaki'emelay a tadaw no Winoyloyla Lakalasu ci Simon Poliwa, o mitedalay to kasefet no Polipiya nani Sipangya i 1809 miheca ta Misaiiked nani pikowan no Sipanya, o sapikinin tona tamdaw ko pangangan to Polipiya kitakit. I 1825 miheca malaheci ko kapisiiked nani pikowan no Sipanya, nikawrira, cilacila a malalood ato kasafiyaw a kitakit, orasaka malowan ko fatad a sera no kitakit, ilaloma' ira ko isaka'amisay no Cili a Antis Lotolotolan a pala, lilis no riyar a etal, isaktimolay no Pasi ato isaka'amisay no Palakui. Mangaled itiya i nani 1879 tahira i 1883 miheca a Syawsi Lalood(Sipanya a sowal:Guerra del Salitre;Kuwaping a sowal: ; oroma ho apangangan:Sipanya a sowal:Guerra del Pacífico; Kuwaping a sowal: ), mapalahedaw ko o'edengan a milislisay to riyar a sakowan ato ikakaay a minato Antofaciyasita(Sipanya a sowal:Antofagasta; Kuwaping a sowal: ),sanoyanan sato a mala ilaloma'ay no karopaw a kitakit ko Polipiya. Na pisiikedan to no Polipiya,o teloc no nani Yoropaay a kohecalay tamdaw ato cilamlamay to 'irang no Yoropa a Mitiso tamdaw mapolong a mipatireng to sifo, halafin o Sofitay a Nisatekedan Pikowan(Sipanya asowal:Caudillo) ato Nisatekeday a Cefan ko Sieci. O roma sato 'i, miwanikan ko 'alomanay a Intian Yuiencumin, sanga' sa to rikec to sapi'enecaw to niyaro' no Intian a tamdaw, ta lahoday to ko pi'afas to sera no Intian. 1900 miheca,o polong a tamdaw no Polopiya ira ko 1600 ofak ko ka'aloman, nikawria, 'edeng 3 4 ofad ko iraay ko 'icel no sinkiw. 1898 miheca,malaheci ko Lapas malasyuto tatapangan taokai no kitakit, o ci'icelay to sakowan i,mafalic to a tayra i citanengay ato cipaysoay a tamdaw. Aniniay Miheca I 1953 miheca masanga' ko rikec to sapipalahedaw to Faco no Milikotan a Liomah, mifalic to sakiomah a fa'elohay faco. 1984 miheca, malepon ko Sofitay a Nisatekedan Pikowan, o sinkiw to ko pi'aeawan to kaira no fa'elohay sifo. 2003 miheca cifangafang to no Palaan Kaso, mifaker ko polong tamdaw no kitakit, orasaka, tatootoor sa a misawad ko congton ci Sangcisu ato mitayliay malacongtong ci Misa, laliw sato tara i roma a kitakit. 2005 miheca saka 12 folad saka 18 romi'ad misinkiw to congtong,o Aimala Finacadan ci Molalis paka'ala to 53.75 a satopa, to cila a miheca i 2006 saka 1 folad saka 22 romi'ad satapang a matayal tono congtong a demak, cingra i,o sa'ayaway o yiencumin no Amirika Karopaw malacongtongay, o Syakaisyuki ko kahinakeran a halateng to sapipalowadaw to Polipiya. 2009 miheca saka 1 folad saka 15 romi'ad patalahekal to saka 16 a Kinpo Rikec no Kitakit, oninian i,o polong no fainawlan ko mitopaay to pihai, mahaop ko 61.8 ko mihaiay ta malaheci. Tona miheca saka 3 folad saka 26 romi'ad mitilid to ngangan to sakakaay a rikec to sapifalicaw to ngangan no kitakit nani República de Bolivia; falicen to El Estado Plurinacional de Bolivia; , miliyaw sato misinkiw i,ira ko 64.2 ko mitopaay ta palalid a malacongton. 2019 miheca a sinkiw i,ci Molalis congtong mapakokot misamangahay to sinkiw saan, mapaci'eci a malaplap a milaliw tara i roma a kitakit. Palapalan Isa'amisay apala no Polipiya o dafdaf, sasifo'an o sakawaliay a apilis no Antis Lotok; isaka'etipay a pala o Antis Lotok ato Polipiya taporo. 4000 m ko kaitongroh no riyar, o matiyayay awaay ko tolas a takaraway dahetal. O sa'etipay no Antis Lotok nani ka'amis pasi timol ko kasado'edo, kalacinamalay kona tokos. O sakakaay ko takaraw a poco' no lotok o IimaniPoco'(Sipanya a sowal:Montaña de Illimani; Kuwaping a sowal: )6.438 m nani tongroh no riyar. Ha'eminen a minengneng takaraway ko ka'etip masala'eno sanay i tarawali. Ora takaraway i ka'etip itiraay i Antis Lotok, o masala'enoay i kawali itiraay Amasin Kilakilangan. O itiraay i hefong koao' o OroSakowan(Oruro; ) . O satakaraway ko kaitiraan a Titikaka Fanaw(Sipanya a sowal:Titicaca Lago Aymara a sowal:Titiqaqa; Holam a sowal: )itiraay i kalala'edan no Piru ato Polipiya,o dadahal 8290 , o lalen a tangongol 140 180m, Uyuni Cinahay Fanaw(Kiciwa a sowal:Uyuni kachi qucha; Sipanya a sowal:salar de Uyuni; Holam a sowal: )o dadahal i,10.58 ,o kakaya' nani ka'etip pasiwali 250km. O sato'edaway 'alo no Polipiya o cipas no Amasin 'Alo o Mamoloy 'Alo(Sipanya asowal:Río Mamoré; Holam a sowal: ), pasarayray han pakayni i dadahal: 1. Amacon 'Alo (Amazon; ), o niraratan ona 'alo a pala ira ko 70.67 , mahaop ko 64 a pala no Polipiya. 2. Parana 'Alo (Paraná; , o cipas no Lapulata 'Alo ), o niraratan ona 'alo a pala ira ko 24.51 . 3. Titikaka Tesakuwalo 'Alo (Titicaca Desaguadero; ), o niraratan ona 'alo a pala ira ko 6.17 . 4. Kankoso 'Alo (Cancoso; ), o niraratan ona 'alo a pala ira ko 2.02 ko pala. Itini i 17 00 S, 65 00 W, noNotimolan Amilika ko Bolivia.Polong no sekalay i 1,098,581 sq km "saka 28 ko rayray no ngangan. O sekalay no sera i, 1,083,301 sq km, no nanom a sekalay i, 15,280 sq km, Polong i 10,969,649 ko tamdaw. seraMasakilac ko sera o malo kakaomahen a sera 34.30 , Malo no kilakilangan a sera 52.50 , malo no roma to a sera 13.20 .siyoto,O Sokoloy ko Siyoto.katomirengan no kitakit a romi'ad.Pihiratengan no kitakit a romi'ad i sakafalo 6 a romi'ad.O Sawara'an no kitakit anini i ci Foan Aywo Molalis(Evo Morales;Juan Evo Morales Ayma ), patirengan a romi'ad i 2006 a miheca saka 1 folad saka 22 a romi'ad. Kakarayan O tosa no kalitolo a pala no Polipiya itiraay i Fa'edetay kakaraya ato Fala'efaay kakarayan , sahetoay o ma'icangay a sa'emel ko romi'ad; o 'orad nani sawalian no ka'amis tara sa'etip 2000mm lowan sa tahira i 100mm. Sieci O congtong no Polipiya o kapolongan no fainawlan a mitopa to sinkiw, 5 miheca kinacecay a misinkiw to congtong. O misanga'ay to rikec a Pikaikian no Kitakit o Kapolongan no Kasasiromaroma Finacadan Tata'angay Pikaikian (Sipanya a sowal:Asamblea Legislativa Plurinacional; Holam a sowal: ), tosaay ko kasasilsil:o Fafa'eday Pikaikian ato Kararemay Pikaikian, Fafa'eday Pikaikian 36 ko kiing,o Kararemay Pikaikian 130 ko kiing, malecad ato congtong 5 miheca kinacecay a sinkiwen. 2005 miheca saka 12 folad saka 18 romi'ad misinkiw to congtong,o Aimala Finacadan ci Molalis paka'ala to 53.75 a satopa, to cila a miheca i 2006 saka 1 folad saka 22 romi'ad satapang a matayal tono congtong a demak, cingra i,o sa'ayaway o yiencumin no Amirika Karopaw malacongtongay, o Syakaisyuki ko kahinakeran a halateng to sapipalowadaw to Polipiya. 2009 miheca saka 1 folad saka 15 romi'ad patalahekal to saka 16 a Kinpo Rikec no Kitakit, oninian i,o polong no fainawlan ko mitopaay to pihai, mahaop ko 61.8 ko mihaiay ta malaheci. Tona miheca saka 3 folad saka 26 romi'ad mitilid to ngangan to sakakaay a rikec to sapifalicaw to ngangan no kitakit nani República de Bolivia; falicen to El Estado Plurinacional de Bolivia; , miliyaw sato misinkiw i,ira ko 64.2 ko mitopaay ta palalid a malacongton. 2019 miheca a sinkiw i,ci Molalis congtong mapakokot misamangahay to sinkiw saan, mapaci'eci a malaplap a milaliw tara i roma a kitakit. Kasasilsil Sakowan O pisilsil to katayalan a kasasa'er : 9 ko Sakakaay Sa'er(Sipanya a sowal:departamento), o mikowanan nonini ira ko 112 ko Sakatosa Sa'er Sakowan(Sipanya a sowal:provincial), o kahacecacecay no Sakatosa Sa'er Sakowan silsilen ho pinapina a Siyang ato Cen(Sipanya a sowal:municipio) , i la'eno nonini i, silsilen ho to pinapina aniyaro'(localidad). 9 Sakakaay Sa'er Sakowan: Tamdaw ato Finacadan Katenakan Nano to'asan iraay to ko tamdaw a maro' i 'edef no Polipiya, i kapolongan a faco no sera o takaraway a dahetal ato kasala'ed no tokos cowa ka 'aloman ko tamdaw a maro', ano o cihenehenekay ko sera itini i,'edengan sa o mi'aopay a finacadan ko maro'ay itini, nawhani, cowa ka hakowa ko mama'ala to hakakaenen, o roma sa i,o mingata'ay to riyar ato isasifo'an a takaraway a dahetal no Piru a masopsop ko tamdaw a maro', itini mahecaday to cowa ko cihenekay a sera caay ka tatodong sakaomahen, nikawrira, kakahad ko pipakaenan to 'a'aopen,ira heca ko adihayay a ma'osaw a tatafokeloh, orira to ko saka haneknek no aro' no tamdaw itini. Finacadan Itiya i 2010 miheca a pisa'osi ira ko 1012.5 ofad ko polong a tamdaw, adihay ko kasasiromaroma a finacadan, Indian Yuiencumin mahaop ko 60 ko tamdaw, o cilamlamay to 'irang no Yoropa o Mitiso hananay i,mahaop ko 26 , o Yoropa a kohecalay tamdaw ato roma a finacadan mahaop ko 14 . O Indian Yuiencumin i,ira ho ko 36 ko kasasiromaroma no finacadan, ilaloma' no nini i,o satata'angay a finacadan o Kiciwa Finacadan ato Aymara Finacadan, ona tosa a fainacadan mahaop ko 85 no Indian Yuiencumin no Polipiya. Pitooran O malacinowasay ko sieci ato pitooran a kitakit ko Polipiya, o rikec no Kinpo: mingodo mipa'ading ko kitakit to paiteked a mitoor ato naifaloco'ay a pakaso'elin, matiya o nikalacecay tono dohaw nisaharatengan, misiiked ko kitakit nani pitooran. Nengnengen ko sa'osi no mitokiay a mikinkiwaay no citodongay tona demak no Polipiya kitakit i 2001 miheca, o polong tamdaw no Polipiya mahaop ko 78 mitooray to Tisikiw, o roam mahaop ko19 , o cowa ka pakaso'elin to kawas i,'engan 3 . O roma a pisa'osi no Katelang Sa'osi no Pitooran Iinkay a kirok, 2010 miheca o misakristoay i,92 ko mahaopay, ono to'asan a pitooran i,3.1 , Pahai Pitooran 2.2 , o cowa ka pitooran to kawas i,ilalem ho no 0.1 . Kicai O matayalay no sifo no Polipiya sahetoay o malawacoay, ira heca ko pikowan no Sipanya, orasaka, o tadamanikaway itini i Satimolan Amirika Karopaw. O manikaway a tamdaw i,mahaop ko 66.4 no polong tamdaw no Polipiya, o tada o horac to ko kaawa a tamdaw i,45 ko mahaopay. o roma sa 'i, o ciseraay a tamdaw ira ko 90 , o caay ka papina a kohecalay tamdaw ato cilamlamay ko 'irang a tamdaw. Adihay ko kinairaira no gasolin simal ato kaso no pala,itini i Satimolan Amirika Karopaw o mido'edo'ay to Winoylyla ko kaadihay no kaso no pala, ira ho Tadafokeloh, sa pangangan ha to oya maro'ay i 'ekim a 'adengan a miki'a'amay . Ira ho nalacolan no Inka Hotinan Kitakit, o tadamaanay a rocokan no punka. O misanga'ay to dafong a kofa ira ko misanga'ay to kakaenen, ira ko mililecay a tayal,misanga'ay to sikal no katol,o 'epah, o tamako a kahirahira. Cowa ko nini aca, ira ho ko misamaladnay, cinganganay itini i kalokitakit. Oni pasadakan a paliwal a dafong i,ira ko nanisimalay dagong, tadafokeloh,misanga'an dafong ato dafong no saliomah. O sakakaay a ci'epocay a losay ira ko Limay a kowal(quinoa; ), ariray, moki, konga ato kalitang. O Kapolongan a Nitayalan a 'Epoc Ilaloma' no kitakit( GDP)nani 2005 miheca a 95.25 ok Amirika payso tahira to i 2009 miheca 172.17 ok Amirika Payso; Lalen a 'Etan no kalotamdaw( per capita disposable income ,GNI ) nani 1010 Amirika Payso matongal tahira i 1683 Amirika Payso.</FORM>
    </S>
</TEXT>
