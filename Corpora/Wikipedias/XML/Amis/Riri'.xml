<?xml version="1.0" ?>
<TEXT id="Wiki_Amis_Riri'" xml:lang="pwn" source="Paiwan Wikipedia, article: Riri'" copyright="CC BY-SA" citation="Riri'. (2024, December 07). In Wikipedia [Paiwan]. https://pwn.wikipedia.org/wiki/Riri'" BibTeX_citation="@misc{Wiki_pwn_Riri', title = Riri', year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Riri'} }">
    <S id="0">
        <FORM kindOf="original">== Takaray a sowal == Kahirahira sa ko romaay a riri', adihayay tato a masarayaray ko riri', saka cangootay to kakaenen, la'afa'afas sato saka 'oripan, itini i kamaro'an mataraw to ada cangra. Anca mafana'ay a misafalifalic to cengel no tireng nangra. Ano awa to ko kakaenen i, polong sa a malinah a tayra i faelohay a kamaro'an mikilim to kakaenen cangra. Kasasiromaroma O riri' hananay kahirahira sako kasasiromaroma' nangra, itini i hekar mata'elifay to ko cecay 'ofad ko kasasiromaroma', ira ko no fa'edetay a kamaro'an falawfaway a kamaro'an, saka palaliday a manengnengay no mita a riri' i, ira kono panay a riri' , Sawaliay Aciya a riri' , hong-ho-fo-a riri' , Tay-wan a riri' , ni-taw a riri' , kohkohan a riri'. . No panay a riri' , itini i ka'amis no kitakit no mita ira ko Tay-wan a riri' , no Dipongay a riri' no panay , ira ko mimingay no panayay a riri' , kakaya'ay a sapikpik a riri' no panay , awaay ko wadis a riri' no panay limaay ko kasasiroma nira, saheto o c-ce-mo-pan-twey a riri' ko hatiniay, ona Tay-wan a riri'( ko sa'adihayay, iraay to 85% ko ka'adihay nira. Ona Tay-wana a riri' i , o sata'akayay a tatirengan a riri', O tawinaan a riri' i ikakaay kono okang hananay a riri' a kiedaw, o kangdaway ko cengel no tatirengan nangra, caayay o tatirengan aca ko ta'angayay, talingtingay aca ko hatiniay a riri', ona Tay-wan a riri i , ya mafana'ay a miodot, nengnengen ko cepi' ato waay nangra a:dihayay ko salayalay sanay a ceka. Nikaorira ma:laayay ko piteloc nira, ano palacafay han to kacidalay i, saikol matenok no riri' ko kacidalay matapiay ko kacidalay, ci'icelay ko hatiniay a riri'. O kohkohan a riri' i , Itiniay i ka'amisay Afriya, kawaliay Afriya, ato katimolay Afriya ko kamaro' nangra, watahay ko ta'angay nangra a mikali'ang to manmaan a datengan ato rengos, ano talacowa ko kaefel nangra i, awaay to ko manmaan itira, mahecad to Sawaliay Aciya a riri' talacowa ko efer nangra i, iraay to ko ta'angayay a wacaway itira, itini i ka'etip no ka'amisay Amirika a Karopaw ira aca ko hatiniay pakayni i riri' a wacaway, o hatiniay a riri' o sata'angayay ato maliangay to fao koninian. Nikaorira hatiniay a demak i 1902 mihecaan malakisaway to. Tahapinangan O ngoyos no riri' todongay to sapipa'pa', ira aca ko macidemay a ngaroy , mangangay nangra a mikemkem mipa'pa' to kakaenen. Tadamahapinangay ko falohang ato koror no riri', mahapinang aca ko fongoh ato falohang ato tiyad kona toloay kasapecih , ira ho ko mahecaday to tada no 'efa , mateli i koror nangra. Ano ta'angay to ko riri', ira to ko tosa moecelay a sapikpik i koror, kifetolay 'atekakay matiya o kator ko ka'ayaway a sapikpik, o kaikoray a sapikpik kohepicay matiya o kadamat , milimekay i la'eno no ka'ayaway a sapikpik. ano maefel sa ko riri' malecad to sapihpih a macelak. Itini to na enemay a waay nangra i, o ka'ikoray a waay i caay ka lecad to ka'ayaway, tata'akay ci 'icelay aca ko ka'ikoray a waay no riri', mafana' aca a misatakotakod, roma i kamoko'ay ko wa'a . Nawhani, itiniay i rengorengosan ato talotalodan ko ka'orip no riri' mansa kakaya' ko tatirengan no riri', tosaay ko cengel no riri' malecaday to rengos kandaway anca makorahay, o sakanga'ay nangra a pa'ading to tiring a cengel a ma'orip. kakarayan Itini i kafaedetan a romi'ad, milimekay ko fa'o i rengorengosan masalomi'ad i si'emelay . Ano laloodan to i nornor sato a saemel ko romi'ad, o riri' ato fa'o caay pakafilo to kasasiroma a kafalic no romi'ad, roma sato, kacango'ot to ko kakaenen cangra sakaliki sato a mapatay. Mafolaw Caay kapadeteng sa a masaopo ato mafolaw ko pinangan no riri, itiniay i omaomahan rengorengosan a ma'orip, o mikaenan nangra o 'akawangay talod matiyaay o panay ato fata'an a losay, mansa ira aca to pikali'ang to panay ato rara'(kalitang) a hafay. Ano 'aloman to ko wawa, cango'ot to ko kakaenen, mafalic to ko ka'orip no riri', saka feleng sato a mafolaw a tayra i faelohay a pala mikilim to kakaenen. Kakaenen Taangayay ko ngoyos no riri', talingtingay ko cala', o papah no rengos ko mikaenan nangra, pararid i omaomahan anca i semosemotan a masadak. O sowal no Paylang o cawmiya han nangra, maolah a komaen to papah no lapot ato ingcay ato mipalomaan a panay. mato'asay a riri' ato wawa ira, mafana'ay a mikemkem komaen to ciakawayay a cengo' ato papah.</FORM>
        <FORM kindOf="standard">== Takaray a sowal == Kahirahira sa ko romaay a riri', adihayay tato a masarayaray ko riri', saka cangootay to kakaenen, la'afa'afas sato saka 'oripan, itini i kamaro'an mataraw to ada cangra. Anca mafana'ay a misafalifalic to cengel no tireng nangra. Ano awa to ko kakaenen i, polong sa a malinah a tayra i faelohay a kamaro'an mikilim to kakaenen cangra. Kasasiromaroma O riri' hananay kahirahira sako kasasiromaroma' nangra, itini i hekar mata'elifay to ko cecay 'ofad ko kasasiromaroma', ira ko no fa'edetay a kamaro'an falawfaway a kamaro'an, saka palaliday a manengnengay no mita a riri' i, ira kono panay a riri' , Sawaliay Aciya a riri' , hong-ho-fo-a riri' , Tay-wan a riri' , ni-taw a riri' , kohkohan a riri'. . No panay a riri' , itini i ka'amis no kitakit no mita ira ko Tay-wan a riri' , no Dipongay a riri' no panay , ira ko mimingay no panayay a riri' , kakaya'ay a sapikpik a riri' no panay , awaay ko wadis a riri' no panay limaay ko kasasiroma nira, saheto o c-ce-mo-pan-twey a riri' ko hatiniay, ona Tay-wan a riri'( ko sa'adihayay, iraay to 85% ko ka'adihay nira. Ona Tay-wana a riri' i , o sata'akayay a tatirengan a riri', O tawinaan a riri' i ikakaay kono okang hananay a riri' a kiedaw, o kangdaway ko cengel no tatirengan nangra, caayay o tatirengan aca ko ta'angayay, talingtingay aca ko hatiniay a riri', ona Tay-wan a riri i , ya mafana'ay a miodot, nengnengen ko cepi' ato waay nangra a:dihayay ko salayalay sanay a ceka. Nikaorira ma:laayay ko piteloc nira, ano palacafay han to kacidalay i, saikol matenok no riri' ko kacidalay matapiay ko kacidalay, ci'icelay ko hatiniay a riri'. O kohkohan a riri' i , Itiniay i ka'amisay Afriya, kawaliay Afriya, ato katimolay Afriya ko kamaro' nangra, watahay ko ta'angay nangra a mikali'ang to manmaan a datengan ato rengos, ano talacowa ko kaefel nangra i, awaay to ko manmaan itira, mahecad to Sawaliay Aciya a riri' talacowa ko efer nangra i, iraay to ko ta'angayay a wacaway itira, itini i ka'etip no ka'amisay Amirika a Karopaw ira aca ko hatiniay pakayni i riri' a wacaway, o hatiniay a riri' o sata'angayay ato maliangay to fao koninian. Nikaorira hatiniay a demak i 1902 mihecaan malakisaway to. Tahapinangan O ngoyos no riri' todongay to sapipa'pa', ira aca ko macidemay a ngaroy , mangangay nangra a mikemkem mipa'pa' to kakaenen. Tadamahapinangay ko falohang ato koror no riri', mahapinang aca ko fongoh ato falohang ato tiyad kona toloay kasapecih , ira ho ko mahecaday to tada no 'efa , mateli i koror nangra. Ano ta'angay to ko riri', ira to ko tosa moecelay a sapikpik i koror, kifetolay 'atekakay matiya o kator ko ka'ayaway a sapikpik, o kaikoray a sapikpik kohepicay matiya o kadamat , milimekay i la'eno no ka'ayaway a sapikpik. ano maefel sa ko riri' malecad to sapihpih a macelak. Itini to na enemay a waay nangra i, o ka'ikoray a waay i caay ka lecad to ka'ayaway, tata'akay ci 'icelay aca ko ka'ikoray a waay no riri', mafana' aca a misatakotakod, roma i kamoko'ay ko wa'a . Nawhani, itiniay i rengorengosan ato talotalodan ko ka'orip no riri' mansa kakaya' ko tatirengan no riri', tosaay ko cengel no riri' malecaday to rengos kandaway anca makorahay, o sakanga'ay nangra a pa'ading to tiring a cengel a ma'orip. kakarayan Itini i kafaedetan a romi'ad, milimekay ko fa'o i rengorengosan masalomi'ad i si'emelay . Ano laloodan to i nornor sato a saemel ko romi'ad, o riri' ato fa'o caay pakafilo to kasasiroma a kafalic no romi'ad, roma sato, kacango'ot to ko kakaenen cangra sakaliki sato a mapatay. Mafolaw Caay kapadeteng sa a masaopo ato mafolaw ko pinangan no riri, itiniay i omaomahan rengorengosan a ma'orip, o mikaenan nangra o 'akawangay talod matiyaay o panay ato fata'an a losay, mansa ira aca to pikali'ang to panay ato rara'(kalitang) a hafay. Ano 'aloman to ko wawa, cango'ot to ko kakaenen, mafalic to ko ka'orip no riri', saka feleng sato a mafolaw a tayra i faelohay a pala mikilim to kakaenen. Kakaenen Taangayay ko ngoyos no riri', talingtingay ko cala', o papah no rengos ko mikaenan nangra, pararid i omaomahan anca i semosemotan a masadak. O sowal no Paylang o cawmiya han nangra, maolah a komaen to papah no lapot ato ingcay ato mipalomaan a panay. mato'asay a riri' ato wawa ira, mafana'ay a mikemkem komaen to ciakawayay a cengo' ato papah.</FORM>
    </S>
</TEXT>