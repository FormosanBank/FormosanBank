<TEXT id="Wiki_Amis_Kenya" xml:lang="pwn" source="" copyright="" citation="" BibTeX_citation="">
    <S id="0">
        <FORM>Kenya Kapolongan Kitakit Kenya Kapolongan Kitakit ; Swahili a sowal:Jamhuri ya Kenya; Ikiris a sowal:Republic of Kenya) o Kenya hananay kalopitahidang.O itiraay i Sakawalian Afrika, misi'ayaway to Indo Riyar, madado'edo'edoay ko sera ato Somaliya, Isopiya, Katimolay Sotan, Wukanta, Tansangniya, o kakahad no sera ira ko 58 'ofad km . o tamdaw no Kenya latek ira ko 5051 'ofad, ira ko 42 kasasiroma a finacadan,masakilac to toloay a tata'angay rayray no sowal. :o Panto sowal,o Niro sowal ato o Kusto sowal,ono sifo a sowal o Ikiris a sowal ato Swahili a sowal. O polong no kitakit ira ko 47 a sakowan , o syoto Nairopi. Itiya ho o nikowanan no Ikiris ko Kenya,1963 miheca saka 12 folad saka 12 romi'ad misiiked nani Ikiris. Hatosa mapecih no Tata'angay Ta'eman no Sakawalian Afrika ;Great Rift Valley)ko Kenya, mahifalat ato Sifo'ay Konis no cikiw, sacingangan to "Ciwcika no Sakawalian Afrika".11 O cecay no Afrika a sanga'ay ko saka'orip no Kenia isakatimolan no Sahara Tafotafokan,o liomah, o mihamhamay tolafang a Tayal,ato misang'ay to dafong o sakakaay piti'eran no tamtamdaw, ira ko pipadahof no kalotamdaw to misanga' to maamaan ato ira ho ko pira'oy no kalotamdaw to dafong, orasaka, o 'etan no polong no kitakit i 2015 miheca mara'oday ko 614.1 'ok a Payso no Amirika, o kacemahad no saka'orip tahiraay to i 5.6 . O cefang no Linheko, Afrika Lekatep,Cowa Pisakakinih Lekatep,Saopo no 77 kitakit, ato Sakawaliay Afrika Patatekoan Lekatep  Ikiris a sowal:East African Community EAC). Itiniay i syoto no Kenya i Nairopi ko Tatatpangan Loma' no Citodongay to Kamaro'an no tamdaw ; ; Ikiris a sowal:United Nations Human Settlements Programme) ato Citodongay to Sakafangcal no Taliyokan ; Ikiris a sowal:United Nations Environment Programme, UNEP UN Environment). Rikisi O cecay a katenakan no tamdaw ko Kenya, itini ira ko makarkaray i'ayaway no 250 'ofad a malafakelohay to a okak no tamdaw. tahira to saka 7sici, ikatimolan no sakawaliay a lislis no riyar adihayay to ko patiyamay, itiniay to ko Arapiya a tamdaw maro' a patiyam itini. I saka 26 sici, ma'eco no Potawya malanikowan ko lislis no riyar. 1890 miheca, o Ikiris ato Toic maa'isal a mi'eco to Sakawalian Afrika, o lilam no Ikiris ko Kenya. 1895 miheca, milekal ko sifo no Ikiris to "nidipotan a Sakawalian Afrika" ko Kenya saan. 1920 miheca, malanikowanan no Ikiris ko Kenya, itiya i 1956 tahira i 1960 miheca, o Cikoyo Tamdaw ; Cikoyo a sowal:G k y ) mipacekil to Maomao pilolol ; Ikiris a sowal:Mau Mau Uprising,Mau Mau Revolt), to sapifelihaw to pikowan no Ikiris. o mikapotay tona Maomao pilolol a tamdaw cowa ka o Maomao kako sanay to tireng, o "o naifaloco'ay sofitay no Kenya a sera" Kenya Land and Freedom Army decdec a stilid:KLFA) sa ko pitahidang to niyah a tireng. 1963 miheca saka 5 folad midemak to tata'angay sinkiw, Finacadan Lekatep no Kenya Afrika pakalowaid tona sinkiw. Tona mihecaan saka 6 folad saka 1 romi'ad patireng to Niyah Pikowan a sifo, saka12 folad saka 12 rom'ad milekal to pisiikedan, mapalasawad to ko 70 ko kakaya' a pikowan no Ikiris. 1964 miheca saka 12 folad saka 12 romi'ad mapatireng ko Kenya Kapolongan Kitakit, nikawrira, tahasiay ho i Tata'akay Ikiris a Lekatep ;Commonwealth of Nations). 1978 miheca, o sa'ayaway a congtong ci Ciyawmo Kenyata ato Sapadang congtong ci Tannier Alapo Moyi satapang matayal.1982 miheca saka 6 folad mideamk to Cecayay Kasafelaw Faco  :Ikiris a sowal:one party system, :single party system; :single party state) no sieci. 1991 miheca saka 12 folad mafalic a midemak to Adihayay Kasafelaw Faco no sieci. O kalacongtong ni Moyi ira ko 24 mihecaan ko kato'edaw no mihecaan, tahira i 2002 miheca ko tolas. 2007 miheca saka 12 folad saka 27 romi'ad pakalowid ci Mowayi Cipici tona mihecaan a sinkiw malacongtong,oya Pacoliay a Koletoay Cenger a Finawla Demak  ; Orange Democratic Movement) to ikakaay a kiing i kalomaocan, oya kakeridan no pacoliay ci Layila Awtinka malacongli. Oya sato micokeray ci Layila Awtinka mipacekil to fodfod icowacowa a niyaro'. 2013 miheca, Wuforo Kenyata pakalowid to sinkiw malacongtong. 2022 miheca tahakedal to sakakaay i Sakawalian Afrika. Kaitiraan Itiniay i Sakwalian Afrika ko Kenya, mingataay to Indo Riyar, itiniay kalalaedan no Somaliya ato Tansaniya. O kakahad no sera ira ko 582,650 km , ilaloma' nonini o sera 140 km , o nanonanoman 11,227 km . o mililisay to lawac no Indo Riyar ira ko 536km. O kakarayan o kaitiraan ko pi'arawan a mafalic, oroma a pala sa'emeray, ira ko cowa kafilo ko fa'edet a kakarayan pala. o itiraay i lilis no riyar o fa'edetay romi'ad, cecay miheca sahetoay o fa'edetay kala'oraday a romi'ad. Patinako ham Mompasa, Lamolincen ato Malinti a lilisay no riyar a niyaro', masafalifalic to cecay a romi'ad to fa'edetay ato sa'emeray. Tayra to i kemod no Kenya,mangalefay ko ka'icang a makedal ko romi'ad. Itini i kakedalan awaay ko mamamang a 'orad, o fa'edet matongalay ko kasasiroma to romi'ad ato dadaya,tahiraay to 20 C ko kafalic. o tongroh no riyar ko misiwaray tona fa'edet, i taka'raway tongroh no riyar malowanay ko fa'edet. Tata'angany ko kasasirom no faci no sera no Kenya,mingataay to Indo Riyar, mahaop ko sina'sina'an a Mangoropo i sakawalian Afrika, ira heca ko kakahaday a dafdaf ato taporo. Mahatosa mapecih no Tata'angay Ta'eman  ;Great Rift Valley) no Sakawalian Afrika ko Kenya o sifo'ay Kenya ato sa'etipay Kenya, mahifalat ato Sifo'ay Konis no cikiw, sacingangan to "Ciwcika no Sakawalian Afrika". O sa'akawanay a tokos o Kenya tokos, ato itiraay i laed no Kenya ato Wukanta a Ayerkong tokos. O itiraay i saka'etipan Kenya a Kakami Kilakilangan o naikoran no 'ora'oradan kilang no Saka'etipan Afrika. Ikakaay ko katata'ang no Mao kilakilangan pasasotili'en ato Kakami Kilakilangan, onini i,o iakakaay i Saka'etipan Arika a macacamoray a kilakilangan. o ikakaay ko ka'akawang a lotok itini i Afrika a Cilimancaro Tokos  ; Swahli a aowal:Kilimanjaro) itiniay i Kenya. Saka'orip Itira i 1994 miheca tahira i 1996 miheca,o polong a nili'etan no kitakit a lalen ikakakaay no 4 . satapang i 1997 miheca, pacarcar ho ko kacemohad no kalotayal; 2003 miheca 'edengan 1.4 , tahira to i 2004 miheca macakat to 2.3 , i 2005 ato 2006 mihecaan mingataay i 6 ko karongal. O saka'orip no Kenya ono kitakit a katatalan ko sakakkaay, midemak to paitekeday faloco' a paliwal to dafong. O mihamhamay to lafang a tayal tata'angay ko tatinakoan i polong a saka'orip, mingataay to 60 o mihamhamay tayal a GDP. O liomahan ira ko kacemahadan ira ko kakedi'an, nawhani, o 'orad ko pi'arawan, cecay no kalisepat ko 'etan no liomah. Oroma sato i, talacowa o cemahaday ko misanga'ay tayal no Kenya i Saka'etipan Afrika, o 'etan no misanga'ay to dafong 'edengan 14 no GDP. I 2006 miheca, o polong nili'etanan no Kenya kitakit ira ko 173.9 'ok ko Amirika Payso, o lalen no cecay tamdaw nipili'etanan ira ko 450 Amirika Payso.2014 miheca o polong nili'etanan no Kenya kitakit ira ko 609,37 'ok ko Amirika Payso. O nipasadakan a dafong no Kenya o sakakaay o potal sapanasensen ato ociya, oninian a 'etan i 2005 miheca ira ko 11.5'ok Amirika Payso. 2011 mihecaan a nipaliwalan i roma a kitakit o ta'elifay ko Slilanka, malasakakaay nipaliwalay to ociya a kitakit i hekal, o sakakakaay pipaliwalan itiraay i Afrika, do'edo sa i, o Yoropa, o sakakakay pipaliwaln o Ikiris,Tansangniya, Wukanta ato Holan, o sakakaay pi'acaan to dafong nani tiraay i Congko, Indo, Arapiya Lekatepay kitakit, Sawuti Arapiya ato Katimolay Afrika kitakit. O nipa'acaan i Amirika o riko'. o malakapotay mali'aca ato Wukantapasadakan 12,3 ,mi'acaan 15,6 ) ato Roantapasadakan 30,5 , mi'acaan 17,3 ). O ociya ko cecay no sakakaay sapili'etan to payso no roma a kitakit. nikawrira, masiwar no kafalic no kakarayan no hekal, malowanany ko pipalomaan to ociya a sera, masiwar ko saka'orip no pinapina 'ofad a tamdaw. O syoto Nairopi no Kenya o kahiceraan no pakipaysoay demak. Tahira i kaleponan no 2009 miheca, o i kinkoay a payso ira ko 40 'ok Amirika Payso, o kiyam ira ko 8603 Kenya paysoKensinlin), onini i,o halafinay a pikiyam, ilaloma' nonini o kiyam i roma a kitakit ira ko 4297 Kensinlin. Mahaop ko 21 no GDP. Tahira i 2008 miheca, ira ko 42 kinko, cecay ko cowa ko kinko a pakipaysoay kowan, tosa ko pilikiyaman kaysya, tosa ko lekatep no loma' ato 95 pifalican to payso no roma a kitakit, iloma' nonini sepat ko tata'angay kinko, tinako Pakolay Kinko, Cata Kinko, Kenya Patiyamay Kinko ato Kenya Finawlan Kinko, o nitayalan mahaop ko 60 no kinko no Kenya. Tamdaw I 2009 mihecaan a sa'osi ira ko 3861 'ofad ko tamdaw no Kenya; 2014 mihecaan matongal tangasa i 45000 'ofad ko tamdaw, tosilen ira ko 42 ko kasasiroma a finacadan o sakakaay o Cikuyu finacadan ko sakakaymahaop ko 18 ), do'edo sa o Rosiya finacadan14 ), Rowo finacadan13 ), Kalonkin tamdaw12 ), Kanpa finacadan11 ) Somaliya tamdaw10 ) ato Miro finacadan6 ). O roma sato i, ira ho ko mamangay finacadan o Inpa tamdaw, Arapiya tamdaw ato Yoropa tamdaw, ano polongen mahaop ko 1 .Nanoto'asan a pinangan o mihayiay to Ka'alomanay Ramod, tahira to i 2014 miheca nga' masanga' ko Romad Rikec, malaheci ko Cecay Fainayan 'Aloman ko Fafahi Ramod Faco sanay a rikec. O cinganganay i hekal a tamdaw no Kenya ci Ciyawmo Kenyata o mama no kitakit, 'ayaway congtong ci Tannier Alapo Moyi, 'ayaway congtong ci Mowati Cipici, 2004 miheca milayapay to Nopier Rihadayay Hofi ci Wangkali Matayi, 'ayaway congli ci Layila Awtinka, o cinganganay a mikinkiway to kicay a mama ci Palako Awpama. Iloma'an nonini ci mama Palako Awpama mala saka 44 riyad congtong no Amirika ko wawa ningra ci Palako Awpama. Punka Maramramay to Swahili Punka, Sawalian Punka, Selilangka Punka ato Indo Punka ko punka no Kenya. O iriniay a 42 finacadan mangangodoay roma finacadan a punka ato pinangan no 'oripa, tahanini ma'osaway ho kono litengan kararamod, pitadem ato macakat malakapah. Itini i Kenya ira ko 'enem rocokan no hekalay, sakilac o Kitakitan Toerkana fanaw Pisalamaan801), Kitakitan Pisalamaan no Kenya,800 ) ato Rayray no Fanaw i Sakawalian Afrika Tata'angay Ta'eman1060) kona tolo Kinaira no Pala a Rocokan.ira ho ko roma o Lamo Katelangay Niyaro1055),Micikenta Fangcalay Kilang1231), Monpasa Yieso Niyaro' ona tolo a Punka Rocokan i Hekal. Sowal Ono sifo a sowal o Ikiris ato Swahili Sowal. o sowal no Swahili ono Panto Finacadan a sowal ko nini, ato Arapiya sowal ato Hawsa sowla o skakaay a sowal itini i Afrika. itini i Swahili sowal adihayay ko nicaliwan nani Arapiya. o ngangan to "Swahili" sanay i,o nani Arapiya a sowal to Sawahil)o "mingataay to riyar a sera" sanay ko imi nonini.o tayniay a palafangay to romi'ami'ad o matengilay a sowal "kadepo" i,o mihamhamay sanay ko imi a Swahili sowal. Pacefaday a tilid</FORM>
    </S>
</TEXT>
