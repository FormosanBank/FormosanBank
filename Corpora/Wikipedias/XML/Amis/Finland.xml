<TEXT id="Wiki_Amis_Finland" xml:lang="pwn" source="" copyright="" citation="" BibTeX_citation="">
    <S id="0">
        <FORM>Fenlan Kapolongan Kitakit( ;Fenla a sowal:Suomen tasavalta; Roytin a sowal:Republiken Finland) Matakaray sowal:O itiraay i Ka'amisan Yoropa a kirakit, o cecay no Limayay kitakit no Ka'amisan Yoropa. O sera no kitakit i, o tateko no i karopaway a sera ato 17 'ofad ira ko pito cicing a kanatal, sakilacen to 19 sakowan mahaop ko 309 niyaro', kakahad i,ira ko 33.8 'ofad km . itini i Fenlan ira ko 18.8 'ofad ko fanaw, sa ira ko"Ipatekay fanaw a kitakit" a pacimir to makapahay a ngangan. Isaka'amis no saka'etipan madado'edo ato Roytin, I saka'amis mingata to Norway, ikawali madado'edo ato Rosiya. Isak'etipan mataliyok no Potiniya Kihaw( ;Fenlan a sowal:Pohjanlahti Roytin a sowal:Bottniska viken), ikatimol no saka'etipan misi'ayaw to Poroti Riyar, katimol o Fenla kihaw. O tamdaw no Fenlan ira ko 550 'ofad, sahetoay o Fenlan finacadan. Itini i Yoropa o saka25 rayray ko ka'adihay no tamdaw. o sifoan a sowal i,o Fenlan sowal ato Roytin a sowal. nikawrira, o sowal no Roytin itiniay i lilis no riyar ato Awlan kanatanatalan. O Fenlan a kitakit o Comahaday kitakit ato Rihadayay kitakit, ira ko sakakaay ko kafangcal no 'orip no tamtamdaw. O pisolap no Linheko to "Rihadayay ko faloco' i Hekal" i 2018 miheca tahira i 2022 mihecaan matokitok to lima a mihecaan o sakakaay rayray ko karihaday a kitakit ko Fenlan. Rikisi Pacomoden no honti no Fenlan ci Ayliko sakasiwa ko Kristo Pitooran tayni i Fenlan i 1154 miheca.o sowal no Norway to hatiniay a halafin o skakaay kalosowal no Fenlan i katayalan no sifo, pipasifana'an to mitiliday, o sowal sa no Fenla i,tahira to saka 19sici macakat to Finacadan Harateng, itira I cecay a 'olic "kalawal" ( ;Fenla a sowal:Kalevala) ta matenak ko sowal no Fenlan. I 1808 miheca malalood ko Fenlan, Roytin ato Rosiya, malowid ko Roytin, o Fenlan sa i,ocoren no honti no Rosiya ko sofitay a mi'eco ko Fenlan, to ikor to i,mapateko no Rosiya ko Fenlan mala niyah pikowan a kitakit, o honti no Rosiya ko mikowanay tahira tahira I 1917 mihecaan. 1917 miheca saka 12 folad saka 6 romi'ad malingato ko Nipilolol mifelih ko Rosiya( ;Rosiya a sowal: ), ca ka halafin milekal ko Fenlan to pisiied nani Rosiya. 1918 miheca ira ko lalood ilaloma' nona kitakit.i Sakatosa Lalood malalooda haca ato Solin, o 1939 1940 miheaan a Kasi'enawan Lalood ato 1941 1944 matokitok kona laloos, oninian i, o mikapotay to Solin ko Fenlan milood to Toic, 1941 miheca saka 6 folad saka25 romi'ad, Naci Toic mi'eco a milood to Solin,micomod to ko sofitay no Toic i Solin mikihamon ko sofitay no Fenlan milood to Solin,mapasadak ko 47 'ofad ko sofitay mi'eco to Solin, mapalolol koya ma'afasay no Solin a sera i Kasi'enawan Lalood, sa patireng sa to "Tata'akay Fenalan", mico'eco haca ko sofitay no Fenlan i Sakawaliay Kalilina(Finnish invasion of East Karelia) , saka9 folad ma'eco haca no Fenlan ko Awnika fanaw. Hatiniay ko pidama no Fenlan to Naci Toic a milood o malakapotay to ato Toic sanay to ko pinengengen no Tokodan Kitakit( ; Ikiris a sowal:Axis power; Toic a sowal:Die Achsenm채chte), caay ka picomod i "Toloay Kitakit Lekapep a Kakaketonan"( ; Ikiris a sowal:Tripartite Pact Toic a sowal:Dreim채chtepakt Italiya a sowal:Patto tripartito Dipon a sowal: ), o Ikiris lekal sato to milood to Fenlan i 1941 miheca saka 12 folad saka 6 romi'ad. 1944 miheca saka 6 folad micowat ko Solin to Fenlan, itira i Wipao Pitorocawocekomalowid ko Fenlan,toyanan malowid no Sofitay no Solin ko Toic i Aysaniya,toya saka 9 folad matatilid to "Sapisawad a malalood a Mosko Kakaketonan", sawadaen no Solin koya nano Fenlan a Kariliya Tata'eman( ; Rosiya a sowal: ; Fenla a sowal:Karjalankannas),Latociakaliliya ,Picinka Etal( ; Rosiya a sowal: ; Fenla a sowal:Petsamo) ato Sala( ;Fenlan a sowal::Salla). Ira ko pipacici no Nisakapotay Kitakit(Allies of World War II) ato Solin ko Fenlan sa milood to Tpic i Lapolan Lalood( ;Ikiris a sowal:Lapland War; Fenla a sowal:Lapin sota), tona lalood malaplap no Fenlan ko sofitay no Toic nani sa'amisan no Fenlan a Lapolan Etal. I 1947 miheca ato 1948 miheca ira ko pinapina a katatilid no Solin ato Fenlan, mirikec to salongoc ato hatayal no Fenlan sakisolin, o Fenlan sato i, mido'edo to ninian a kakaketonan mihayi to kamaro' no sofitay no Solin i sakawaliay a sera. Lacemcem to ko Roytin ato Awtili to ka'ecoan no Solin alamilekallekal sato "Caay Pisahakinih Kitakit". Orasaka, mina'ay mikapot to " Saka'amisay Tata'angay Sa'etipay Riyaran a Kakaketonan Lekatep" (North Atlantic Treaty Organization, NATO) to ato "Fasa Kakaketonan Lekatep" ( ; ) to. 1991 miheca, matekop ko Solin( ; Rosiya a sowal: ), laheci sato ko kapisiiked no Fenlan,i 1995 miheca mikapot Yoropa Lekatep. I 2022 miheca saka 5 folad saka 18 romi'ad mipasingsi to sapikapotaw to " Saka'amisay Tata'angay Sa'etipay Riyaran a Kakaketonan Lekatep". Kaitiraan O kakahad no sera no Fenlan ira ko 228,000km , o sakafalo ko tata'ang i Yoropa, nani 'amis tahira i katimol ira ko 1,157 km ko kato'edaw no sera, nani kawali tahira i ka'etip ira ko 542km. sa ira ko"patekay kanatal a kitakit" ano ca " patekay fanaw a kitakit" a pacimir to makapahay a ngangan. Ano songila'en a misa'osi polong no Fenla kitakit ira ko 188,000 ko fanaw ato 179,000 ko kanatal. O pala no Fenlan i, sahetoay masadafdafay,o Lapolan etal itiraay i kalal'edan no Fenlan ato Norway, o Hartiya pocok itiraay i Norway, nani tongroh no riyar ira ko 1,365 laya', o pasitiraay i Fenlan nani tongroh no riyar ira ko 1,328 laya' o sakakaay a takalaway no Fenlan.o sato'edaway 'alo o Kaymi 'Alo, ira ko 550 km. Caay ko fanaw aca ko adihayay, o matahepoay no kilakilangan a sera mahaop ko 69 , nikawrira, o liomah i, cowa ka adihay, dengan 8 . o masa'opoay a kanatal itiraay i la'ed no karopaw no Fenlan ato Awlan kanatanatalan a Kanatalan Riyar.( ;Fenlan a sowal:Saaristomeri; Roytin a sowal:Sk채rg책rdshavet). O saka'aisay rafa'efaay ko kakarayan no Fenlan, si'enaway to kasi'enawan, latek i,caay ka firo no tamdaw ko kasi'enaw no romi'ad, ikacifelangan sa'emelay ko kakarayan. O kaitiraan no Fenlan itiraay i kalala'edan no 60 N ato 70 N, ira ko cecay no kalisepat itirray i Ska'amisan Poco' no cikiw,o saka'amisay a pala i kacifrangan ira ko 73 romi'ad cowa ka picelem ko cidal, i kasi'enawan ira ko 51 romi'ad cowa ka sadak ko cidal. Sakipili'etan O sakakaay misanga'ay to dafong, paitemekay ko pili'etan a kitakit ko Fenlan, o lalen a ni'etanan no kalotamdaw tada i kakaay no lalen no Yoropa, matatoktokay ato fiyaw a kitakit Roytin. O sakakaay a tayal o misangaay to dafong, o kilang,'eki'ekiman, misanga' to loma' ato lalan, o tinwa ato calayay a tayal.o cinganganay a calayay dafong o Nokiya, orasak malita'ang to ka'aloman no kakafitifit i calay ato iraay ko kapalay tingwa. O sakakaay a demak ko kali'aca to dafong i roma a kitakit, o 'etan no cecay no kalitolo no GDP o nipasadakan i roma a kitakit to dafong a paliwal, o kilang ato mamang a tadafokeloh aca ko patahtahan, o i sapasanga' a dafong, saparakat to kikay a simal ato saparing a dafong no kikay sahetoay o mi'acaan nani roma a kitakit. Orasaka, ko'esit ko pikafit no Fenlan ato roma a kitakit to saka'orip, o mitayalan a maamaan ira ko cecay no kalitolo o nipasadakan a paliwal. O kali'acaan ato Yoropa Lekatep mahaop ko 60 . O kali'acaan a kitakit ira ko Toic,Rosiya, Roytin, Ikiris, Amirika, Holan ato Congko. O rikec no kali'aca o Yoropa Lekatep ko misana'ay a miketon, itini i Yoropa Lekatep edeng o losay no liomah ko no niyah a tayal, oroma sa i, paitemek sanay ko kali'aca no tamtamdaw. I 1999 miheca mikapot to Yoropa Payso a Faco, anini edengan o Fenlan ko miraoyay to Yoropa Payso i Ka'amisay Yoropa. Tamdaw I 2017 mihecaan a pisa'osi no Fenlan, o polong a tamdaw no Fenlan ira ko 552'ofad. itini i Fenlan ira ko tosa a kalosowal no sifo, o Fenlan Sowal, mahaop ko 88.3 ko tamdaw, ato Roytin Sowal, mahaop ko 5.3 ko tamdaw. O mamangay a sowal i, ira ko Sami tamdaw, Rosiya tamdaw, Yotaya tamdaw ato Tatan finacadan. Itiya ho i Kasi'enawan Lalood ira ko 12 a tamdaw milongoc to kamaro'an. Yo malaheci sato ko lalood ira ko kaletengay a demak to sapatefoc to lalood, mikilim to katayalan no awaay ko tayal, ato i'ayaw no pisiiked no Fenlan tadamanikaw ko kitakit, orasaka, 'aloman ko mafolaway a tamdaw i 1970 mihecaan. Tahira sato i 1990 mihecaan rahoday to ko 'orip, mahaneknek to ko sieci, ahihay ko saparihaday no sifo to tamdaw, oria to ko saka patatikor a minokay kaya mafolaway, ato ira ho ko fa'elohay a mafoloaway a tayni. Sowal O kalosowal no sifoan o Fenlan sowal ato Roytin sowal, nikawrira, i 'edef no kitakit o sakakaay ko sowal no Fenlan,o sowal no Roytin itiraay i saka'etipan, i sakatimoan a lilis no riyar ato Awla Niyah Pikowan a etal. Mahaop ko 88.3 no tamdaw o Fenlan sowal ko kalosowal to romi'ami'ad,o cecay a capa' no Olar Sowal a rayray ko sowal no Fenlan. O mingataay a sowal i, o Kaliliya a sowal ato Aysaniya sowal, ano kadkaden ko iraayay a kakafitan ira ko Sami a sowal ato Siyongyali a sowal.ira ko 5.3 a tamdaw o Roytin sowal ko kalasowal. o saka'amisay Yoropa a sowal ato Kaliliya a sowal ira ko pipasiiked no sifo misapatenak. I saka'amisan no Fenlan ira ko pinapina a niyaro' o sowal no Sami tamdaw ko kalosowal no sifo, latek ira ko 7,000 a Sami tamdaw o nihayian no sifo to yincumin.cecay no kalisepat no Sami tamdaw o cecay no kasasiromaroma a Sami sowal ko kalosowal. Itini i Fenlan a Sami sowal ira ko Ka'amisay Sami sowal, Yinali Sami sowal ato Skorto Sami a sowal. Itini i Fenlan ira ko 5000 6000 a tamdaw o Romo sowal ko kalosowal, ona Romo sowal o nihayian no Tatapangan Rikec no Fenlan. Itini i Fenlan tosa ko Kamayan Sowal, onini i, o Fenlan Kamayan Sowal ato Fenlan Roytin Kamayan Sowal. Latek ira ko 800 a Tatan tam daw o Tatan sowal ko kalosowal, onian a Tatan tamdaw o itiyaay ho i nikowanan no Honti no Rosiya i 1870 tahira i 1920 mihecaan mapaci'eci a mapaforaw a tayni i Fenlan. O mamangay a finacadan(Sami tamdaw ato Romo tamdaw) mapa'ading i Tatapangan Rikec no Fenlan. ona mamangay a finacadan o somowalay to Rosiya(1.4 ) ko sa'alomanay, Aysaniya sowal (0.9 ), Arapiya sowal(0.4 ) Somaliya sowal(0.3 ) ato Ikiris sowal(0.3 ). O mitiliday a ka'emangay to saka 3 mihecaan ato saka 5 mihecaan (9 ko mihecaan tahira i 11 mihecaan) mipaci'ecian a papinanam to Ikiris sowal. O sowal no Toic, Fransu ato Rosiya nani saka 8 mihecaan (14 ko mihecaan) o sakatosa a hatatanamen a sowal. Pitooran O mipa'adingay to paifaloco'ay a mitoor to pitooran ko Fenlan a kitakit, paitemek sa ko tamtamdaw a mitoor to kasasiromaroma a pitooran, cowa ka pilalang ko sifo. Ano ca to kahapinang ko piri'ang to rikec no kitakit ato mideamk to katalawan a tayal, pakaso'elin to miri'angay to tamdaw a pitooran, cowa ka pilalang ko sifo. O misakristoay a pitooran i saka 12 sici iraay to a matenak tayni i Fenlan, nikawrira, i saka 19sici itini i maomahay a niyaro' matanakay ho ko to'asan a cikawasay pitooran. 2019 miheca mahaop ko 68.6 a tamdaw o mitooray to Rote Kasafelaw( Suomen evankelis luterilainen kirkko). ona Rote Kasafelaw malowanay to 1 to cecaay a mihecaan. O sakatosa a skakaay a pitooran o Sakawaliay So'elinay Kyokai( ; Fenla a sowal:Suomen ortodoksinen kirkko; Roytin a sowal:Ortodoxa kyrkan i Finland), o motooray a tamdaw ira ko 1.1 no Fenlan.misiikedan a mipatosek ko kaira no Rote Kasafelaw itini i Tatapangan Rikec no kitakit, nikawrira,o Sakawaliay So'elinay Kyokai mipatekedan a misanga' ko rikec to sapipa'ading. orasaka,ona tosaay a pitooran matiyaay to no kitakita a pitooran ko tiring, ano hatiratiraay mapa'adingay no rikec ko roma a pitooran to paitemek a mitoor ko tamtamdaw. o cowa ka pitoor to pitooran a tamdaw nornor sanay a matongal to mihecahecan. Tahira I 2018 miheca o caay ka pitoor to pitooran a tamdaw mahaopay to 27.4 .oninian a sa'osi latek ira ko caay ka fana' to pipatenak no pitooran. Roma sato, latek ira ko 47,000 tamdaw no Fenlan, onini mahaop ko 1 tamdaw no Fenlan mitokiay i Fa'elohay Misakristoay( ; Pentecostalism), ona pitooran misasiromaay ko pisa'icel a somowal tono winaan sowal.ono wina a sowal ko pidipot no Seilie sanay, matiyaay o "Liongkay". O roma a pitooran ira ko roma a kasafelaw no Fa'elohay Misakristoay, mitooran to Roma Tinsikiw, Muslim ato Yotaya a pitooran. Pacefaday a tilid</FORM>
    </S>
</TEXT>
