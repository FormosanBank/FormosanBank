<TEXT id="Wiki_Amis_Belarus" xml:lang="pwn" source="" copyright="" citation="" BibTeX_citation="">
    <S id="0">
        <FORM>Belaruskuwaping a sowal: ) Payworos Kapolongan a Kitakit Takaray a Sowal O ngangan no Payworos Kapolongan a KitakitRosiya a sowal: Romaan:Bie aru ), ono kapolongan a pangangan i, Payoros ano ca Payow hananay ko pitahidang. , , ona kitakit i,itiraay i Sa'etipay Yoropa cowa ka pingata to riyar a kitakit, o syoto tatapangan a tokai 'i,o Misko. Payworos Sowiai Siyakaisyuki Kapolongan KitakitPayworos a sowal: Rosiya a sowal: Holam a sowal: )misiiked nani Rosiya i 1991 miheca saka 8 folad saka 25 romi'ad, toya miheca saka 9 folad saka 19 romi'ad falicen ko pangangan to Payworos Kapolongan a Kitakit . Isakawali ato isaka'amis no Payworos i, malafiyaway ato Rosiya, isakatimol madado'edo'ay ko sera ato Wukolan, sika'etip malafiyaw to Polan, Litaowan ato Latowiya. O kakahad no sera 207.600 , o tamadw 950 ko ofad2018 a sa'osi), sahetoay i syoto Misko ato ingataay a toaki,mahaop ko 80 o itinitiniay ko sofoc a tamdaw. O mamangay a finacadan i, silsil han ira ko Rosiya, Polan ato Wukolan. Iaikor tono 1995 a miheca, o sowal no Payworos ato sowal no Rosiya polong hananay a mala no sifoan a sowal, i Rikec no Kitakit ato Kinpo awaay ko piketon to tilid to no Kitakit a Pitooran,sahetoay o mitooray to Toncen CiyawKirisiya asowal: orthódoxi ekklisía Rosiya a sowal: Romaan a tilid:pravoslavnaja tserkov ; Holam a sowal: anoca ), do'edo sa i, o Tinsokyo, o mitooray ci Kristoan i,adihay ko masamaamaanay a lisin tinako:Kalomowadan nani Patay) mala o pahanhanay a romi'ad no kitakit. Tatapangan no Nangan O Payowros ; ) hananay i,itira i sowal no Payworos to ihekalay a imi ira i, o kohecalay a Ros ,ora Ros hananay i,nani tiraay o katelangay a Kumos a sowal , o imi nonini i,o miiwasay , o cecay no WicinKatelangay a sowal no Kunos:víkingr) a finacadan o FalongkoLowitin a sowal:Varjager;Rosiya asowal: , Varyagi; Holam a sowal: , ). Latek itiyay ho i saka7 ato saka 8 sici ona Falangko a tamdaw looden nangra ko Sa'etipay Slafu Fnacadano aniniay a Payworos, Wukolan ato Rosiya a kapolongan a ngangan), ikoray to i,patireng sato to Liwliko Hontian Kitakit itini tona pala no Sa'etipay Slafu, pangangan han to Ros , o tatapangan a niraro'syoto) itiraan i Kifu no Wukolan, sa itini i rikis i,o Kifu Ros hananay kopitahidang. Itini i pala no Sa'etipay SlafuPayworos a sowal: ; Rosiya a sowal: ; Wukolan a sowal: ' )i,o sa'ayaway a malacecayay a Hontian Kitakit konini, orasaka, 700 ko mihecaan ko pikowan ton apala, oninian to ko nornor sato o Ros a tamdaw kako sanay to koya maro'ay a Sa'etipay Slafu a tamdaw. I sasifo'an no 17 sici, nani kawali ko Monko a tamdaw mitekop to Kifu Ros, 'edeng o i aniniay a Payworos ko pakatokeray to sapi'ecoaw no Monko a sofitay, sa ira ho ko cowa ko mamada'econg no Tatan Monko sanay a roma a imi no Payworos . Ira ko masasiromaromaay a pifelih to sano Kuwaping a sowal to Payworos, sa'ayaway o hananay, ono aniniay to i,o hananay,itini i sowal no Slafu,o a imi i, o kohecalay sanay, orasaka, han to ko pangangan. I'ayaw no pisiikedan nona kitakit a pangangan no Ikiris i, misiiked to a miniyahpikowan ko Byelorussia i, pangangan hananay to Belarus. Ora kohecal; sanay i ngangan no Payworos, ira ko pinapina a tatapangan a sowal: 1.Itiya ho i 13 sici tahira i 14 sici,o maro'ay i tona aniniay a Payworos a etal o sahetoay o mitooray to Kristo a Slafu a tamdaw, o Payworos tamdaw hahany no i Sa'etipan a Yoropa a tamdaw a pangangan. O isa'etipay a Poloti a tamdawLatowiya a sowal:Balti; Litawan asowal: baltai; Holam a sowal: ), oroma a finacadan konini sa o kohetingay Ros hananay a mitahidang,o itiraay sa i sakawaliay a Wukolan a tamdaw o kohengangay Ros hananay a mipangangan. 2. o itiniay a maro' a Slafu a tamdaw, maolahay a ciriko' to kahecalay, sa pangangan han to kohecalay Ros. , 3.o caay ka cilamlam to 'ilang no Tatan a tamdawMonko a tamdaw) i,o kohecalay Ros a Tamdaw . 4. I'ayaw no 1267 miheca yo caayay ho ka cowat no Hontian Monko a Ros Tamdaw o kohecalay Ros a Tamdaw hananay. Sa ira ko sowal no Matayalay i Congko a Tarokos no Payworos, iraay ko tadamaanay a imi nona Payworos, o Misiikeday Pikowan,Naifaloco'ay,ya caay ka cowat no Tatan a palakoli sanay. 2018 miheca,saka3 folad saka16 romi'ad, o pakamaro'an i Congko a Tarokosan a Loma' patalahekal to sowal: nani sowal to nani imi no sowal to, ano mifalic to ngangan no kitakit no niyam i, o Kohecalay Ros han ko pangangan ta matatodong, omaan ko nini han i,oya aniniay a ngangan sipasipen koya Wo a tilid, sa caka sasifod ato Rosiya ko pangangan .Milekal to o so'elinay a ngangan nangra i,o Kohecalay Ros , . Nikawrira, Congko ato Conghwaminko a Citodongay to Sakalaholo a DemakWaiciyawpu) oyanan ho o Payworos ko pangangan taha nini caay ho ka falicen. Rikisi Kifu Ros a kitakit nipatirengan no Wicin a tamdaw Itiyaho i saka 9 sici tahira i saka11 sici, o aniniay a Payworos a sera sahetoay o nipatirengan no Wicin a tamdaw i 862 mihecaan a Kifu Ros kitakit, onini i Wicin Katelangay a sowal no Kunos:víkingr; Holam a sowal: ) a finacadan o Falongko hananayLowitin a sowal:Varjager;Rosiya asowal: , Varyagi; Holam a sowal: , ). Latek itiyay ho i saka7 ato saka 8 sici ona Falangko a tamdaw looden nangra ko Sa'etipay Slafu a Fnacadan :o aniniay a Payworos, Wukolan ato Rosiya a a ngangan), ikoray to i,patireng sato to Liwliko Hontian Kitakit itini tona pala no Sa'etipay Slafu, pangangan han to Ros , o tatapangan a niyaro'syoto) itiraan i Kifu no Wukolan, sa itini i rikis i,o Kifu Ros hananay kopitahidang. Itini i pala no Sa'etipay SlafuPayworos a sowal: ; Rosiya a sowal: ; Wukolan a sowal: ' )i,o sa'ayaway a malacecayay a Hontian Kitakit konini, orasaka, 700 ko mihecaan ko kahalafin a mikowan ton a pala, oninian to ko nornor sato a malaklak a patireng to mamamamangay a no Kakita'an a KitakitLatin a sowal:Magnus Dux; Toic a sowal:Großherzogtum; Holam a sowal: ). Itiya ho i 13 14 sici ona malopisakay a Kakita'an a Kitakit mapapolong ato Litawan Tata'akay a Kakita'an a KitakitLatin a sowal:Magnus Ducatus Lituania Litawan a sowal:Lietuvos Did ioji Kunigaik tyst ; Holam a sowal: ).Nikawria i 13 sici ma'eco no Monko ko Rosiya, o Payworos macowat no Cinca HankoIkiris a sowla: Golden Horde; Monko a sowal: ; Holoam a sowal: ), talaen ko katayni no Litawan Tata'akay a Kakita'an a Kitakit mi'eco to Kifu, sacaacaay aca ka tekop no Monko a Hontian Kitakit. Patireng to Litawan Kakita'an ato Polan I 1386 miheca saka 2 folad saka 2 romi'ad mapapolong ko Litawan Tata'akay a Kakita'an a Kitakit ato Polan, onika lalamod no sawara'an nona tosaay kitakit, ikor to i, matatilid to Lopulin NikapolongLitawan a sowal:Liublino unija; Polon a sowal:Unia lubelska; Holam a sowal: )a patireng to Polan Lopulin a kitakit. Tahira to i 1696 a miheca maceror no Polan a sowal ko sowal no Payworos malasifoan a sowal, patokeled sa a milekal caay to katatodong i rikec no kitakit ko sowal no Payworos saan. Ifan Tata'angay Honti a pikowan I 1486 miheca o Tata'angay Mosko a Kakita'an a Kitakit Rosiya a sowal: ; Romaan a tilid:Velikoe Knja estvo Moskovskoe; Ikiris a sowal:Grand Duchy of Moscow; Holam a sowal: ) a tamdaw ci Ifan III Wasiliyiewici Rosiya a sowal: III Roman a tilid:Ivan III Vasil'evi ; Holan a sowal: , kalopangang o Ifan Tata'angay Honti; ) cifaloco' to sapipalacecayaw to polong a Ros Kitakit , isa'ayaway a nisafalo'an i o pisapipolongan to sera no Payworos,Wukolan ato isa'etipay a sera no Rosiya. Tahira to i 1795 miheca o Rosiya Hontian a Kitakit, Porosi ato Awtili cifaloco' to sapicikcikaw a mipecih to Polan, ta mapalasawad ko kalalekatep no Polan ato Litawan. Tona kala'afa'afasan to sera no Polan, o sera no Payworos mala no cecay a pala no Rosiya Hontian a Kitakit, i kala Honti no Rosiya ci Nikola I Paporowici Rosiya a sowal: I Holam a sowal: ) ato ci Alisanta III Rosiya a sowal: III; Holam a sowal: ) i, ma'enec a mapalasawad ko punka no Polan ato Payworos, oninian ko sakatalipa'elal no falco' no tamtamdaw no Payoros i 19sici. Damaen no Toic a patireng to Nikapolongan no Finawlan a Kitakit I Sakacecay a Ha'emin no Kitakit a Lalood, yo masasowal ho to Sakarihaday a Kakaketonan a Polisto LitawanRosiya a sowal: ; Toic a sowal:Friedensvertrag von Brest Litowsk; Holan a sowal: ),o sofita no Toic milood a micowat to Payworos, Wukolan ato Polotihay a Kitakit,milonok a milekal to Pisiiked to Niyah a Pikowan ko Payworos,damaen no Toic a patireng to Nikapolongan no Finawlan a KitakitPayworos a sowal: ; Ikiris a sowal:Belarusian National Republic; Holam a sowal: ). Nikawria, tangsosol sa a malalood ko Polan ato Rosiya, ona ihoniay ho a tomireng a Nikapolongan no Finawlan a Kitakit tado han to no Rosiya Sowiay Syakaisyuki Nikapolongan Kitakit Rosiya a sowal: ; Romaan a tilid:Rossiyskáya Sovetskáya Federatívnaya Socialistícheskaya Respublika; Holam a sowal: ) ato Sakatosa a Nikapolongan a Kitakit no Polan malalikel a mi'eco. Tahira to i 1922 miheca saka 12 folad saka 30 romi'ad, patireng to Payworos Sowiay Syakaisyuki Nikapolongan KitakitPayworos a sowal: ; Rosiya a sowal: ; Holam a sowal: ), malacecay no mikapotay to Solin a kitakit. I Sakatosa a Polong no Kitakit a Lalood I Sakatosa 'Emin no Kitakit a Lalood, 1944 miheca saka 6 folad saka 22 romi'ad 'edef han no Nacui Toic amicowat ko Solin, oya isifo'ay a sofitay no Toic i ma'aro to ngara ko Tata'angay a Tokai o Misko no Payworos,papapolong han no Toic ko Payworos ato Polotihay a Kitakit mala Sakawaliay a Mikowanan no Sotok a Etal Reichskommissariat Ostland RKO; )1944 miheca misa'icel to ko Solin a mipaco'ay a milood to Toic sa malowid to ko Toic. Tona lalood i, matekop no Toic ko 209 a niyaro', 90 to ko maosaway nona lalood, o misanga'ay to dafong a katayan mahadefek ko 85 , 100 ofad ko mapelengay a loma'. Ikor to no lalood kahenay a cemahad, o katayalan a kofa 'aloman to ko matayalay, malakahiceraan to no isaka'etipay no Solin, onini to ko alanokanokat sato koya 'alomanay a maforaw a Woros Tamdaw patatiko minokay i Payworos . Conopi Nikapades 1986 miheca,mapakohac ko Misanga'ay to Dinki a Heneng i Wukolan o Conopi NikapadesRosiya a sowal: ; Wukolan a sowal: ; Ikiris a sowal:Chernobyl nuclear disaster; Holam a sowal: ), o mingata'ay mihafhafay to fali ko kaitiraan no Payworos, orasaka, tata'ang ko kacengel a mapakadit no 'edil no Lintokin no Henen itini i Komili SakowanPayworos a sowal: ; Rosiya a sowal: ; Holam a sowal: ) ato Mocilyawfu SakowanPayworos a sowal: ; Holam a sowal: ), tangsol a mapatay ko tamdaw ato 'a'adopen, cowa to kalengaw ko losay ato maamaan. O aniniay a Payworos 1991 miheca saka 8 folad saka 25 romi'ad ira ko pidama no Kyosanto no Payworos a mifalic to ngangan no kitakit nani Payworos Sowiay Syakaisyuki Nikapolongan Kitakit falic han o Nikapolongan a Kitakit hananay to ko ngangan nona kitakit. Matekop to ko Solin i 1991miheca saka 8 folad saka 25 romi'ad lekal sato to Teked a Niyahpikowan. Ikor to tolo a miheca nami siiked to i,kina tosa a misinkiw to congtong i 1994 miheca saka 6 folad saka24 romi'ad ato saka 7 folad saka 10 romi'ad, oya sa awaay ko ngangan i laloma' no kitakit ci Alisanta Lokasinko itira i sakacecay a liyad a pitopa i,mahaop ko 45 a satopa,cowa ho ka 'edeng ko sakalacongtong a satopa, miliyaw ho to saka kinatosa aliyad a mitopa maala ko 80 a satopa, o sakalalifet ningra ci Wiyacilafu Folancaywici Kopici i,mahaop ko 14 aca ko satopa. To ikor to a sinkiw i 2001,2006,ato 2015 a miheca, patokitok a matosin ci Alisanta Lokasinko malacongtong. O to no Tamdawan Salongoc a Saopo, Ikiris a sowal:Human Rights Watch Decdec a tilid:HRW) ato Ha'emin no Kitakit a Saopo to papipalasawadaw to Ci'efoay Ikiris a sowal:Amnesty International Decdec a tilid: AI),cisowal san i, o Nisatekedan ko Pikowan ni Alisanta Lokasinko sanay, ona Nisatekedan ko Pikowan i, cato paka'em'em ko finawlan tonini sa i 2020 miheca mafodfod ko finawlan,o matiniay a fodfod i, tona 26 a miheca awaay ho ko hatiniay a kasafodfod no kitakit. Sici O congtong a foco ko sici no Payworos,o Nikapolongan a Kitakit, o faco no sifo i,o congtong ato Pikaykian noKitakit, do'edo'en ko 1994 miheca a Rikec no Kinpo i, 5 miheca misinkiw to congtong, nikawrira, i 1996 miheca mafalic ko rikec oya 5 mihecan ko kamaro'an no congtong i, panayalan to 7 to ko mihecaan ko kalacongtong to kinacecay. O Pikaykian no Kitakit to La'enoay a Pikaykian ira ko 110 ko kiing, o i Fafa'eday a Pikaykian 46 ko kiing. Ano mitinitiniay aca ko rikec i, o sici no Paywors o Nisatekedan ko Pikowan, o sakowan a 'icel i,sahetoay o congtong ko mitatoyay, o sinkiw han i,cowa ko nifaloco'ay ko pitopa, oya sa o Misawkitay a Loma' cowa ka misiiked ko tayal. Kasasilsil no Sakowam O polong no Payworos pasasilsil hananay to 7 a sakakaay a sakowan, mahaop ko 6 a kasaetal ato misiikeday sakowan o syoto Misko. Palapalan Itini i 53 00 N, 28 00 E, noYoropi ko Belarus. Polong no sekalay i 207,600 sq km "saka 86 ko rayray no ngangan. " "O sekalay no sera i, 202,900 sq km, no nanom a sekalay i, 4,700 sq km " Polong i 9,570,376 ko tamdaw. sera Masakilac ko sera o malo kakaomahen a sera 43.70 , Malo no kilakilangan a sera 42.70 , malo no roma to a sera 13.60 . siyoto O [[[Minsk]] ko Siyoto. katomirengan no kitakit a romi'ad Pihiratengan no kitakit a romi'ad i sakapito 3 a romi'ad. O Sawara'an no kitakit anini i ci Alexander Lukashenko, patirengan a romi'ad i 1994 a miheca saka 7 folad saka 20 a romi'ad. Kasilsil no Sakowam O polong no Payworos pasasilsil hananay to 7 a sakakaay a sakowan, mahaop ko 6 a kasaetal ato misiikeday sakowan o syoto Misko. Kicai 2019 miheca o Kapolongan a Nitayalan a 'Epoc Ilaloma' no kitakit: GDP ira ko ,625.72 ok kono Amirika a payso, o Lalen a 'Etan no kalotamdaw to cecay mihecaper capita disposable income ;GNI), o katongal to kalomihecan mahaop ko 1.2 , itini i rayray no hekal a kitakit i, o saka 84 ko rayray. Itini i laloma,an no kitakit a mili'etanay a demak i,sahetoay ono kitakita a katayalan, i 2015 miheca o matayalay i katayalan kofa a matayalay i mahaop ko 39.3 ko tamdaw. O katayalan no Payworos nani Solin a mihecahecan natektekay to ko paranaan, o katayalan i o misang'ay to tosiya, o isanga'ay to kikai, o misolinga'at a misanga' to 'ekim, o misang'ay to sakatayalay a lalosidann, tadacemahaday ko ko taneng ato kicic no Tinsi ato Lintokin a kicic, IT a katayalan malecaday to a cemahad, o maomahay ato paka'enay to 'a'adopen malecaday to a cemahad, orasaka, o malinso,o dateng ato dangka o sa'adihayay i laloma' no Siikeday Kitakit a LekatepRosiya a sowal: , ;Holam a sowal: )' O kicai no Payworos i,kodefetay tomenekay ko kalalitiliting ato Rosiya, i 2019 miheca kali'aca to dafong nona tosa a kitakit i,mahaop ko nipa'acaan talapapotal a dafong no Payworos to 46.3 ato 54.2 ko ka'adihay; o pasadakan a kalali'aca ato Congko kali'ekiay a cemahad, i 2019 miheca itini i polong no kitakit a rayray o saka lima a nipasadakan to dafong a malali'aca ato saka tolo a rayray ko Congko to nipacodan a dafong a malali'aca, orasaka,2010 miheca, itini i Minsko mapatireng to kapolongan a misanga'ay to dafong a etal no Payworos ato CongkoPayworos a sowal: , anoca:Kitajska Bielaruski park; Rosiya a sowal: ; Holam a sowal: ), o sakali'aca a payso i,o payso no Payworos a Payworos LopuPayworos a sowal: ; Holam a sowal: ) . Tamdaw Itini tona aniniay a miheca2021) a pisa'osi, o Payworos a tamdaw 934,96 ofad ko tamdaw, nikawrira, pinapina amihecaan malikelonay ko kaadihay no Payworos a tamdaw, o tatapangan a finacadan a Payworos finacadan mahahop ko 84.9 , o Rosiya a fanacadan mahahop ko 7.5 , o Polan a fanacadan mahaop ko3.1 , o Wukolan a finacadan mahahop ko 1.7 , o roma a finacadan mahahop ko 2.8 . Pitooran O pitooran no Payworos i Kristo a Pitooran, o Tongcen CiyawKirisiya a sowal: orthódoxi ekklisía Rosiya a sowal: ; Romaan a tilid:pravoslavnaja tserkov ; Holam a sowal: )ko satata'angay a Kristo Kasi'eked, nama sawsaw no Kitakitan a Awaay ko KawasIkiris a sowal:State atheism; Holam a sowal: )sanay a harateng,orasaka, 'aloman ko caay ka pakaso'elin to Kawas a tamdaw no Payworos tahanini. Na matekop to Solin oya cowa ko nano to'asan ato fa'elohay a samatiya sato o tefo' ko kaadihay a masadak naikoran no 'orad. Tili'en ko tokian no Nincenpu i 2011 miheca a safa'elohay a sa'osi i, o mitooray to Tongcen Ciyaw i,mahahop ko 48.3 , o caay ka pakaso'elin to Kawas i,mahahop ko 41.1 , 7.1 o Tinsikiw, o roma a pitooran i,3.5 . Punka O punka no Payworos i, tada adihay ko kala palalafang ato picerep ato taliyokay a kitakit, mangalefay itiya ho to 100 ko mihecaan, o 'orip no kalotamdaw no Payworos i,mitodong to Rosiya a lekakawa a malarosiya ko wayway, onini to ko sakalahedawan sato ko punka no Payworos. O to'asan a ca'edong no Payworos i,marecep no Kifu Ros a laleko, to ikor masolot ho no Polan, Litawan, Latowiya,Woros ato romaroma a kitakit no Yoropa ko faco no ca'edong. Caay ka o punka aca no Rosiya ko mirecepay to 'orip no Payworos,o pisacacak a taneng miringiay to Litawan, onini haw i,sahetoay ono roma a kitakit a lekakawa, orasaka, awaay a mahapingan ko ono Payworos a punka snanay a tekedan. Rocok no Punka O rocok no punka i sasera a ma'emin no Payworos ira ko sepat: 1. Mir Piki'adingan a Masarakaday a Loma'Paywors a sowal: ; Ikiris a sowal: Mir Castle Complex ; Holam asowal: ). 2000miheca saka 12 fokad matoro' no Citodongay to Punka a Saopo no Linheko malarocok no punka i sasera a ma'emin. 2. Niswiru Piki'adingan a Tata'akay Loma'Paywors a sowal: , Niasvi ski zamak; Rosiya a sowal: , Nesvizhskiy zamok; Ikiris a sowal: Architectural, Residential and Cultural Complex of the Radziwill Family at Nesvizh; Holam a sowal: ) 3. Piyawowiyieca a KilakilanganPayworos a sowal: ; Polan a sowal:Puszcza Bia owieska; Ikiris a sowal:Bia owie a Forest; Holam a sowal: ). 4. Stoluwi Tahapinangan a Mifakciw to CikiwIkiris a sowal: Struve Geodetic Arc; Holam a sowal: ) Kyoiku Tada cemahaday ko ktoiku no Payworos, o kalopitilidan to 12 a mihecaan cowa ka papaysoen. O tata'angay a pitilidan a faco i,4 5 ko pihatatanaman a mihecaan, tosaay ko kasasiroma a faco o cecay i,cowa ka papaysoen o roma i,papasoay. I 2005 miheca o nipasadakan no kitakit a yosan a payso i,mahaop ko 2.08 no polong a nipasadakan a yosan. Ano matini ira ko 4,128 ko kaadihay no citodongay to nipasifana'ay a demakono ma'emangay ho a wawa i,ira ko siwa a ofad ko ka'emangay), 4221 kono pitilidan no kocong ato kaocong128 ofad ko mitiliday ho ka'emangay), 253 ko sinmon a pitilidan, 55 ko tata'angay lotilidanono kitakita nipatirengan ira ko 43 Tata'angay Pitlidan, ira ko 12 o kalo Tata'angay a Pitilidan). Ira ko pisa'osi, o matayalay pakayni i kocong ato kaocong i,ira ko 15 ofad ko tamdaw, i laloma' nonini i,o singsi ira ko 14 ofad ko tamdaw, itiraay i tata'angay pitilidan a matayalay ira ko 2 ofad ko tamdaw. O tata'angay ko nganganay a Tata'angay Pitilidan o Nipatirengan no Kitakit a Payworos Taykaku Ikiris a sowal:Belarusian State University; Holam a sowal: ,decdecan a tilid:BSU), i 1921 miheca a mapatireng, o mitiliday anini ira ko 14000 ko tamdaw, o singsi ira ko 1610 miheca; Payworos Nipatirengan no Kitakit a Kicic Taykaku, i 1920 miheca a mapatireng, o mitiliday anini ira ko 21000 ko tamdaw, o singsi ira ko 1560 ko tamdaw; Payworos Nipatirengan no Kitakit a Sihang Taykaku,i 1914 miheca a mapatireng, o mitiliday anini ira ko 14586 ko tamdaw, o singsi ira ko 1038 ko tamdaw; Payworos Nipatirengan no Kitakit a Kicai Taykaku, ,i 1933 miheca a mapatireng, o mitiliday anini ira ko 15000 ko tamdaw, o singsi ira ko 700 ko tamdaw; Payworos Nipatirengan no Kitakit a Nimaomahay Taykaku, ,i 1940 miheca a mapatireng, o mitiliday anini ira ko 9106 ko tamdaw, o singsi ira ko 630 ko tamdaw;Misko Nipatirengan no Kitakit a Sowalan a Taykaku, i 1948 miheca a mapatireng, o mitiliday anini ira ko 4500 ko tamdaw, o singsi ira ko 537 ko tamdaw.</FORM>
    </S>
</TEXT>
