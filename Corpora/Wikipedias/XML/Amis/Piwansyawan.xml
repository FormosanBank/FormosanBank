<?xml version="1.0" ?>
<TEXT id="Wiki_Amis_Piwansyawan" xml:lang="pwn" source="Paiwan Wikipedia, article: Piwansyawan" copyright="CC BY-SA" citation="Piwansyawan. (2024, November 18). In Wikipedia [Paiwan]. https://pwn.wikipedia.org/wiki/Piwansyawan" BibTeX_citation="@misc{Wiki_pwn_Piwansyawan, title = Piwansyawan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Piwansyawan} }">
    <S id="0">
        <FORM>O kaacangan no Taywan koni Piwansyawan hananay a romi'ad, marecaday to Pisyongacan, Cing ming(Pipoyfongan), Twan o(Pipak cangan), Cong yin, ato Cong ciw a romi'ad, saheto o tadamaanay a romi'ad no misaTaywanay, misaNgayngayay ato misaHolamay. O Piwansyawan a romi'ad i, itiraay i saka safaw lima a romi'ad no saka cecay a folad no mihecahecaan(o katelangay a koyomi ko pinengnengan). Minengneng to masamaamaanay, makapahay a nisanga'an a malikatay a tingkitingki i Piwansyawan, ato mitatamatama to montay a misalama.</FORM>
    </S>
</TEXT>
