<TEXT id="Wiki_Amis_Haiti" xml:lang="pwn" source="" copyright="" citation="" BibTeX_citation="">
    <S id="0">
        <FORM>Hayti Kapolongan Kitakit( ;Fransu a sowal:République d'Haïti Keriyolsowal no Hayti:Repiblik d Ayiti kalopangangan o Hayti; Fransu a sowal:Haïti Keriyolsowal no Hayti:Ayiti O itiraay i Karopi Riyaran a kanatal. O polong nona kitakit itiraay i saka'etipan no sakatosa a katata'angay kanatal o Yisponiawla Kanatal(Hayti kanatal hananay ho a pangangan, isakawalian malafiyaw ato Tominika Kapolongan kitakit. O tamdaw no Hayti o itinitiniay aca a Intian Yincumin o Alawako tamdaw.nama'eco no Sipanya mahadefek a payayen no Sipangya, sanoyanan sato ko Alawako tamdaw malowan,lahedaw sanay to. Oya sa o mikowanay ton apala a kohecalay tamdaw misaadihay a mipacomod to kaohetingay tamdaw nani Afrika to mamatayal, oninian ko sakamalakohetingay kitakit ko Hayti, matayal to liomah to saka'orip. Ona Hayti o sa'ayaway a teloc no Afrika a kohetinay tamdaw ko mikowanay, o koli ko patirengay tona kitakit, yo malamicowatan sakowan ko Amirika Karopaw o sakatosa misiieday a kitakit, o sakacecay misiikeday o Karopi Riyaran Eyal(o sakatolo kapolongan kitakit ato sakacecay Kohetingay tamdaw a kapolongan kitakit. I 2012 miheca milekal ko Hayti to sakalakapotaw no Afrika Patatekoan Lekatep. O saadihayay ko kohetingay tamdaw i Amirika Karopaw ko Hayti(mahaop ko safaw no 95  a misiikeday kitakit. nikawrira, tada matatiwtiw ko kacemahad ato fiyaw Tominika kitakit o teloc no Latin tamdaw ko maro'ay itini. O samanikaway ko Hayti kitakit i Amirika Karopaw, I 2021 miheca a lalen no ni'etanan no kalotamdaw 'edengan 1943 payso no Amirika, itiraay i la'eno ho Sa'osi no Kacemahadan no Tamdaw( ;Ikiris a sowal:Human Development Index, o cecay no sasafaay ko kacemahad a kitakit( ;Ikiris a sowal:Least developed country decdecan a tilid:LDC,LDCs ihekal. I 2019 miheca, o lalen a 'orip no Hayti a tamdaw 64 mihecaan. Rikisi Ono to'asan a kamaro'an no Hayti Indian Alawako kona sera. 1492 miheca saka 12 folad saka 6 romi'ad pahicera ko tamina ni Kolompo itini, pangangan han nira to Ispaniawla kanatal( ; Sipanya a sowal:Isla de La Española; Fransu a sowal:Île d'Hispaniola; Hayti Keriyol sowal:Ispayola,1502 miheca laheci sato malamicowatan sakowan no Sipanya. Mahawikid no Yoropa a tamdaw ko kefing a lifong ato pihadefek a mipatay to itiniay a yincumin, hadefek sato malahedaw ko Alawako Indian. To ikor misaadihay a micoro' to kohetingay koli nani Afirika, malamatayal no itiniay. Do'edoen ko "Leswiko Kakaketonan" I 1697 miheca, mapa'aca no Sipanya ko Hayti i Fransu, malamicongacongay no Fransu a Sietominiko. 1791 miheca o kakeridan no kohetingay tamdaw ci Tosang Lowitor( ; Sipanya a sowal:Toussaint L'Ouverture milengat to sapisiikedaw a lalood, o sa'ayaway a midemakay to sapisiikedaw a tamdaw i Latin Amirika Karopaw. 1804 miheca, o sofitay ningra ma'afas a maro' ko Tayci Minato( ;Fransu a sowal:Port au Prince milekal to kalaheci a misiiked, patireng to Kapolongan Kitakit. I 1822 miheca tahira i 1844 niaro'an no Hayti ko isakwaliay a sera(aniniay a Tominiko kitakit. Nikawrira, yo misiiked to ko Hayti cowa ka songila' ko faco no kitakit, orasaka, cacororok sa ko nisatekeday pikowan a tapang, cilacila mafalic ko malamikowanay mafelih ko sifo, ira ko pisa'osi nani pisiikedan no Hayti tahira i 1915 miheca, tona 100 ko mihecaan ira ko 90 a mikowan macacorok matayal. I 1957 miheca ira ko padama no sofitay malacongtong ci Toawliay, o satapangan a kalotamdaw malacongtongay, patireng tono laloma'an a pikowan, tahira i 1986 miheca mafelih. Ikor to o tapang no sofitay ci Henli Nafi( ; Fransu a sowal:Henri Namphy malakakeridan no " matayalay to polong demak no kitakit a saopo" , o sofitay ko mikowanay to kitakit. 1990 miheca malacongtong ci Lang Pitolang Atilistito( ;Jean Bertrand Aristide, nikawria mafelih no sofitay. 1994 miheca Leni Poroywar( ;Fransu a sowal:René Garcia Préval to ko malacongtongay. 2000 miheca, miliyaw heca ci Atilistito malacongtong. 2004 miheca saka 2 folad o mifelihay to sifo a sofitay mipacici a papisawad ci Atilistito malacongtong malaplap tayra iroma a kitakit tahira i 2011 mihecaan. To ikor to i, do'edoen ko piketon no kimpo malapacarcaray congtong ci Ponifis Alisanta o tapang no Sakakaay Pisawkitan, ocoren no Linheko ko misimaway to rihaday a sofitay. 2006 miheca saka 2 folad saka 7 romi'ad, midemak to sinkiw to congtong ato Kalomaocan nokitakit, ira ko 33 tamdaw masadakay to sinkiw no congtong, roma i,ira ko 1300 ko tamdaw mala'afas to 129 kiing no Kalomaocan nokitakit.saka 2 folad saka 16 romi'ad, mipatarahekal to sowal ko pacarcaray a kakeridan no midemakay to sinkiw, pakaalaay to 51.15 ko masadakay to sinkiw no cacirihaday siecian kasarekad ci Poroywar a malacongtong. tahira i 2011 miheca ko katayalan. 2010 miheca saka 1 folad saka 12 romi'ad, ira ko Loysi7.0 a 'atoray, mingataay to Tayci Minato( ;Fransu a sowal:Port au Prince to 16 km,orasaka, tata'ang ko kapeleng no maamaan. Latek ira ko 10 20 'ofad ko tamdaw to mapatayay, nikawrira, ono sifo a pisa'osi 'edengan 15 'ofad ko maalaay ko tatirengan, osaw to 20 'ofad maselenay i mapelpelay a loma', oninian i, ira ko 35 'ofad ko mapatayay yo sanay.2021 miheca saka7 folad saka 8 romi'ad mapacok a mapatay ko congtong ci Lofonir Moisi( ; Faransu a sowal :Jovenel Moïse, oya nili'ayawan a nitoro'an to mamisawad a congli ci Kolawto Yiesofo( ;Fransu a sowal:Claude Joseph toro' han to pakatayal to tayal no congtong, milekal to " kakafolawan rikec " i 'edef no kitakit. saka7 folad saka 21 romi'ad, de'edoen no sifo no Hayti ko palimo'otan ni Moisi mitoro' ci Aliayr Henli( ;Fransu a sowal :Ariel Henry malaheci a malacongli, mipatokeled ho to tayal no congtong, ci Yiesofo patatikor ho to tayal no midemakay to tayal no roma a kitakit. Tona miheca saka 8 folad saka 14 romi'ad ira heca ko Loysi7.3 a 'atoray, ira ko 1419 ko mapatayay a tamdaw, 5700 ko madoka'ayay a tomdaw; oya satapang sanay ho ko katayal a congli ci Aliayr Henli milekal ho to " kakafolawan rikec " to 'edef nona kitakit, cecay folad ko pidemakan tonini ; o Linheko misa'icel a padang to sak'orip no Hayti, o Sakanga'ay Sakitatirengan a Lekatep (World Health Organization, WHO nipaini to sapipaada to madoka'ay. Kaitiraan Isaka'amisay no Yisponiawla Kanatal ko kaitiraan no Hayti, o kakahad no sera ira ko 17,750 km , ilaloma' no nini i,mahaop ko 27.560 km o sera, 190 km o nanonanoman. O kato'edaw no lislis no riyar ira ko1,771km, o kalala'edan ato fiyaw Tominika ira ko 360 km. O saka'etipan a lislis no riyar no Yisponiawla Kanatal o sapikopiko saan, nikawrira, cowa ka pina ko kanatal i lawac no riyar. Itiraay i sasifo'an no Kotilela lotolotokan, ira ko masahapinangan a faco no sera, sepatay ko tata'angay a naniwali pasitira i ka'etip ko rakat no lotolotokan. Adihay ko masamaanay a tekedan a fa'edetay kakarayan, o dafdaf i,o makedalay, o tokos i,o so'emetay, o Kotilela lotolotokan o si'enaway ko kakarayan. tada maso'emetay ko sera,patinako han o miharharay to fali a 'apilis no tokos, o 'orad ira ko 1.905mm, malecad ko i 'apilis no tokos a miki'adingay a 'apilis, 'edengan 559mm ko 'orad. O polong no sera no Hayti sakilacen: saka'amisan dafdaf, saka'amisan tokos, sasifo'an taporo, saka'amis no saka'etipan a tokos, sasifo'an tokos,Altiponito, Ciertosako, Layawkan, katimolan tokos siwa ko sakasiromaromaan no pitaparan. Cilacila miletek to kilang, o rengos i,o fa'elohay to a cengo', onini i,o fa'edetay kakarayan a matakaray rengorengosan, fa'edetay kakarayan a ilakelalay kilang,masatafotafokan a fa'edetay kakarayan a ilakelalay semot, fa'edetay kakarayan a kilang, no 'ora'oradan kilang, o fa'edetay kakarayan kilang, tokotokosan a langdaway kilang. O kinaira no pala ira ko 'oteng, fodawan, tada'ekim, 'adicaw ato nanomay saprakat to kikay. O sato'edaway a 'alo o Atiponi 'Alo, nikawrira, awaay ko manga'ay a parakat to tamina. O mikowanan a lawacay riyar 12 km no riyaran, o ingataay ira ko 24 kmno riyaran, o tekedan a riyar 200 km no riyaran. Saka'orip O samanikaway ko Hayti kitakit i Amirika Karopaw, I 2021 miheca a lalen no ni'etanan no kalotamdaw 'edengan 1943 payso no Amirika, o pinengneng no Pacemahaday Demak no Linheko( ;Fransu a sowal:Le Programme des Nations unies pour le développement ; Ikiris a sowal:The United Nations Development Programme decdecan atilid: PNUD ; UNDP itiraay i la'eno ho Sa'osi no Kacemahadan no Tamdaw( ;Ikiris a sowal:Human Development Index, o cecay no Sasafaay Kacemahad a kitakit( ;Ikiris a sowal:Least developed country decdecan a tilid:LDC,LDCs ihekal. I 2019 miheca, o lalen a 'orip no Hayti a tamdaw 64 mihecaan. Itini i polong a 189 kitakit a rayray o saka 170 ko Hayti, tada mahapinang ko kasasiroma pasasotiri'en to i taliyokay a kitakit. I 2004 miheca, o GDP no Hayti ira ko 120.5 'ok no Amirika a payso, o saka145 rayray ihekal; o lalen a GDP no kalotamdaw ira ko 380 no Amirika a payso, o saka 150 rayray ihekal. O kacakat no 'aca no dafong a lalen ira ko 22 , o kiyam no kitakit ira ko 14 'ok no Amirika a payso, cecay no kalimo'etep a tamdaw no Hayti cecay anoca tosa Amirika payso ko saka'orip to kaloromi'ad. O payso no Hayti o Koerto(Gourde, decdecan a tilid o HTG, cecay a Koerto matatodong to 100 payci. O saka'orip no Hayti a tamdaw sakakaay o liomah, nikawrira, sahetoay a paloma sanay aca I taliyok no loma' a mamangay sera, dedengdeng sanay aca o kaka'enen no lalomaan. O matiniay 'edeng o kaka'enen aca ko nipalomaan cowa ka paliwal to nipalomaan a losay a maomahay ira ko 70 , nawhani oya kakahaday a pipalomaan to tefos a omah cikcik han ni Alisanta Pitiong iikor no pisiiked nona kitakit pakilac i kohetingay tamdaw(1791miheca oni paca'acaan i roma a kitakit a 'odax no tefos ira ko 74,000 ton, tahira to i 1825 miheca malowan dengan 20,000 ton, tahira to i 1960 miheca malowan ho 'edengan 13,000 ton. I pilololan no Hayti i 1791 1802 mihecaan , mapelen no kohetingay tamdaw ko nipatirengan no kohecalay tamdaw i saka'amisan a kanahikoan a sapipananoman a lalan, tahira to pisatapangan nis aka 19sici, matayi' to koya sapipananoman a marad laheci sato a mapeleng, orasaka oya maro'ay i saka'amisan a 50 a tamdaw 'edengan 17 ko sasaliomahen a sera. 1915 1934 miheca yo ma'eco no Amirika ko Hayti, miliyaw heca ko kohecalay tamdaw a mipatireng to tata'angay kaliomahan, o kakahad no kaliomahan mahaop ko 7 a sera no polong no kitakit, ira ko 30 a nipalomaan losay no polong no kitakit. talacowa o papa'acaen i kohecalay tamdaw ko ninian losay, nikawrira, ira to ko 'etan rihaday to mamangan ko 'orip. Tamdaw O pisa'osi no Linheko i 2008 miheca, o polong a tamdaw no Hayti ira ko 980 'ofad, madedetay ko kamaro' no tamdaw. sahetoay itira i lawac no riyar ato ita'emanay a dafdaf. Laltek ira ko 95 a tamdaw no Hayti o teloc no Sa'etipay Afrika a kohetingay tamdaw, o roma i,Mula tamdaw, ira ko 93 a tamdaw no Hayti itiraay ato i safaay no 1,000 ko tamdaw a niyaro', 85 o maomahay. O sakakaay ko tiring no Mula tamdaw, orasaka, itiraay i lawac no Taci Minato matayal to no sofitay, sieci ato mala'acaay a tayal, o kohetingay a tamdaw itiraay i sanosa'etipay loma' Kanpayto hananay a niyaro a maomah, malasofitay ato matayal to kalokatayalan. O tamdaw no Hayti o laciramram to 'ireng no kohetingay tamdaw, o saawaay ko ramram takaraway ko tiring. O cecay a sowal ko Fransu a sowal ko kalosowal no sifo, nikawrira,'edengan 10 ko somowalay to sowal no Fransu. O polong no tamdaw no Hayti somowalay to Keriyol sowal no Hayti ko kalosowal nangra, o ma'emangay ato nipaliwalay a tamdaw o Ikiris a sowal. O sakakaay a pitooran bo Hayti o Roma Tinsikiw, nikaweiea, 'alomanay ko pakaso'elinay to to'asan a pitooran o Wuto Pitooran( ;Vodun vod . O skakakaay a tokay no Hayti o Taci Minato, itiraay i Konafo Kihaw, cisafaw to 200 'ofad. Isaka'amisay no Hayti a Hayti Waa' o sakatosa a sakakaay a tokay ato minato, o syoto no Micongacongay Faransu a Tatapangan tokay ato syoto no Hayti, i tini tona tokay ira ko 'akawangay makapahay a loma' ato kakahaday a lalan.potal. ikatimol nona tokay to 18 km ira ko nalacolan no pisalamaan ni Henli Keristof Honti, ona nalacolan misositiri'an ko Tata'angay Loma' Pocitan no Toic(Palais Sanssucci, ato nalacolan ni Lafiayr Nalacolan(o nalacolan no punka no hekal. Pitooran Ira ko 85 a tamdaw o miskristoay kako sanay,sahetoay o mitooray to Roma Tinsikiw. Itini i Hayti tada 'alomanay ko mitooray to Tinsikiw, itini i tona mi'ecoan a mikowan a sera itiya ho ira ho a ma'osaw ko nipatirengan a Kyokay, roma sa i,ira ko mitooray to Wuto Pitooran( ;Vodun vod , o nani Afirkaay ko kalengawan nona pitooran to mita'ongay to 'adihayay a kawas, tokeled sa i, o nani tiraay i ono Tinsikiw to pita'ong to tato'asan konini a harateng, orasaka, misafaan no nipatenakay to sowal ni Yieso a tamdaw konini a harateng. Nahani tada'aloman ko ni palitan a kohetingay a tamdaw no Fransu nani Afrika a tayni, orasaka, mohawiket kona Wuto Pitooran. Oya i'ayaway a congtong no Hayti ci Forangsowa Towaliay( ; Fransu a asowal:François Duvalier a nalacolan mala Rocokan no Hekalay kitakit( ; Ikiris a sowal:World Heritage; Fransu a sowal:Patrimoine mondia.ona ci Forangsowa Towaliay congtong mira'oy tona Wuto Pitooran a patireng to "Tonton Makoto"(Tonton Macoutea tekedan sofitay to midemak to katalawan a pikowan. Pacefaday a tilid</FORM>
    </S>
</TEXT>
