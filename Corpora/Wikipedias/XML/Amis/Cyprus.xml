<?xml version="1.0" ?>
<TEXT id="Wiki_Amis_Cyprus" xml:lang="ami" source="Amis Wikipedia, article: Cyprus" copyright="CC BY-SA" citation="Cyprus. (2025, May 05). In Wikipedia [Amis]. https://ami.wikipedia.org/wiki/Cyprus" BibTeX_citation="@misc{Wiki_ami_Cyprus, title = Cyprus, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Cyprus} }">
    <S id="0">
        <FORM kindOf="original">== Cyprus == Takaray sowal Sayporusu . O itiraay i kahiceraan no Yoropa ato Aciya, i sakawaliay no Sifo'an-Riyar a kanatal, o kakahad no sera ira ko 9,251 km². O kakafana'an to kaira no tamdaw a maro' itini i,miso'edac to 10,000 ko mihecaan,o nalacolan no itiyaay ho i,ira ko Ciyawrutiya(喬伊魯科蒂亞Choirokoitia), ono Fa'elohay-Fakelohan mihecan, tahanini materekay ho noyanan to a kasafaco no loma'. O kaitiraan no Sayporusu itiraay i saicomod nani Sifo'ay-Riyar tayra i Sa'etipan-Aciya, orasaka, nani to'asan ho a miheca makowan no Sitay ,Yasu ,Aykipto ,Posi ,Arapiya-Halifa Hontian kitakit ,Umayie-Hontian kitakit , Winis-Kapolongan Kitakit ato Awsman-Hontian kitakit, hatini to ko ka'adihay no mi'ecoay ato mikowanay to Winis. I 1878 miheca makowan no Ikiris tahira i 1959 miheca ta misiiked nani Ikiris, malamikapotay no Tata'angay-Ikiris-Lekatep. . Yo malaheci to ko pisiiked no Saypuruso, o sakakaay a tamdaw nona kitakit o Kirisiya-Finacadan ato Torki-Finacadan, cilacila malari'ing, tahira i 1974 miheca malingato ko tata'angay a fodfod.1983 miheca yo maro'ay i saka'amisan nona kanatal a teloc no Torki a Saypuruso a tamdaw, ira ko pipadama no Torki-Sifo a lekal sa to mipatireng to &quot;Saypuruso-Torki Kapolongan Kitakit&quot; nikawrira, o Torki aca a kitakit ko mihayay tona milekalay a misiiked a kitakit, orasaka, o Tatapangan Salongoc no Saypuruso ono polong a tamdaw no Saypuruso.roma sato, o so'elinay nikowanan no Kirisiya deng itiraay aca isakatimalan nona kanatal, o kakahad i,mahaop ko 63% no polong a sera nona kanatal. Oniyah a pihai to tireng o Yoropa kako ya sananay, orasaka, i 2004 miheca saka 5 folad saka 1 romi'ad mikapot i Yoropa Lekatep(歐洲聯盟/European Union, EU), malacefang no nona Lekatep. O kakahad no sera 9,251 km². Ngangan no kanatal O ngangan i,no Kirisiya a tilid:&quot;Κυπριακή Δημοκρατία&quot;;(SanoLatin:&quot;Kypriakí Demokratía&quot;),簡稱&quot;Κύπρος&quot;； Torki a sowal:&quot;Kıbrıs Cumhuriyeti&quot;,簡稱&quot;Kıbrıs&quot;: no Conghuwaminkaku:&quot;賽普勒斯&quot;; ono Congko:&quot;塞浦路斯&quot;.Pakaynien i sici a mitahidang matatapal ato &quot;Ka'amisay Saypuruso&quot; o &quot; Katimolay Saypuruso&quot;hananay a mitahidang, nikawrira, caay ka pihay ko Torki-Sifo to mitayhyo to polong a Saypuruso a Sakowan, deng o &quot;no Kirisiya-Finacadan a Sakowan no Katimolay Saypuruso&quot; hananay. Rikisi I'ayaw no 8000 miheca iraay to ko niyaro' itini. I'ayaw no 16 sici maforaw a tayni ko Kirisiya a tamdaw. Ikato'asan ho, halo Asu-Hontian Kitakit o Kiti-Kanatal(Kittim) hananay a mitahidang no Yota a tamdaw ko Saypuruso-Kanatal. 'Ayaw no 709~525 miheca matatootoor ko Asu,Aykipto ato Posi a tamdaw mi'eco tona kanatal. 'Ayaw 58 mihecaaan, satapang ko Roma-Hontian Kitakit patireng to Saypuruso-Sakowan itini, 400 ko mihecaan ko pikowan. I 395 miheca, malamikotoday no Paycantin-Hontian kona kanatal.i 1489 miheca mapateko no Winisu-Kapolong kitakit.i 1571 miheca ma'eco no Awsman-Hontian kitakit, i1573 miheca malaheci ko pipecih malasera no Awsman-Hontian kitakit. I 1960 miheca saka 8 folad saka5 romi'ad milekal to pisiiked, patireng to Saypuruso-Kapolongan kitakit. Mapatireng ko Matatekoay-Sifo no Kirisiya tamdaw ato Torki-tamdaw a sifo, tahira i 1963 miheca ira ko tata'angay a fodfod pakayni to pisanga' to Tatapangan-Rikec. 1974 miheca o sofitay no Kirisiya mifelih to sifo no Saypuruso, orasaka, miocoor ko sifo no Torki to sofitay tayra i Saypuruso, oninian ko pilekal no Torki a tomdaw mipatireng to &quot; Saypuruso-Finacadan Kitakit &quot;.tahira to i 1983 miheca miliyaw heca a milekal ko Torki to pipatireng to &quot;Sak'amisay-SaypurusoTorki Kapolongan Kitakit &quot;,nikawrira, caay ka pihay ko hekal a kitakit. I 2004 miheca saka 5 folad saka1 romi'ad oya niaro'an no Kirisiya a tamdaw a etal midemak to Kapolongan-Pitopa a mikapot i Yoropa-Lekatep, malacefang no Yoropa-Lekatep. Sieci Ona kanatal i,makalitosaay o saka'amisan o Saypuruso ono Kirisiya tamdaw a Sakowan, o Sasypuruso-kapolongan kitakit , anoca o Satimolan-Saypuruso hananay a mitahidang, mihayian no kalokitakit, o mikapotay i Linhoko ato Yoropa-Lekatep. O saka'amisay i,o Ka'amisay-Saypuruso hananay, o sakowan no Torki tamadaw, o Ka'amisay-Saypuruso Torki Kapolongan Kitakit , dengan o Torki a kitakit ko mihayiay, i 1990~1995 mihecaan oya paiteked sanany a misiiked a Nasicifan-Niyah Pikowan a kapolongan kitakit ko mihayiyay.nikawrira, cowa ka pihayi ko Tatapangan a kitakit o Yasaypayciyang tona pihayi. Anini o Torki Sifo ko milaheciay a mikowan tona ka'amisay a pecih. I 2004 miheca saka4 folad saka 24 romi'ad ira ko pitomadaw no Tapang no Linheko ci Annan to pidemak to Kapolongan-Pitopa to sakalacecayaw no Saypuruso, talacowa mihayi ko Torki tamdaw to pihalaka no Linheko, nikawrira, ono katimolay a Kirisiya a tamdaw ko 'alomanay, orasaka, mapalahedaw koya demak to sakalacecayaw. I 2004miheca saka 5 folad saka 1 romi'ad, ronok sato ko nikowanan no Kirisiya a pecih mikapot i Yoropa-Lekatep. I 2008 miheca pakaala to singkiw ci Cimitolis-Helistofiyas malacongton,o sa'ayaway o misakyosantoay a Comahaday-Matayalay Lekatep no Sieci, oninian i o tadakakafahekaan, nawhani, o sa'ayaway malacongton ko misakyosantoay itini i Yoropa a kitakit. Ponka ato pitooran O maro'ay i sasifo'an ato sakatimolan o mitooray to Saka'etipay-So'elinay Kyokai mahaop ko 78%, o ka'amisay o mitooray to Islam a Torki-Tmdaw, mahaop ko 18%. I kacanglahan ira ko Limaso-Misatrotrok-Lisin . Tamdaw I 2003 miheca a sa'osi matafesiway to ko 80 'ofad ko tamdaw, o Kirisiya a tamdaw mahaop ko 85.2%, ono Torki a Saypuruso dengan 11.6% ko tamdaw. Nani 2000 miheca misa'aloman a mipacomod to romaay a kitakit a matayalay nai Filipin,Tayko, Slilanka tayni a matayal. Itira to i 2011 miheca ira ko 838,897 ko tamdaw(caka lapot ko Ka'amisay Saypuruso), i 2013 mihecaan a sa'osi to polong nona kanatal latek ira to ko 1,141,166 ko tamdaw.</FORM>
        <FORM kindOf="standard">== Cypros == Takaray sowal Sayporoso . O itiraay i kahiceraan no Yoropa ato Aciya, i sakawaliay no Sifo'an-Riyar a kanatal, o kakahad no sera ira ko 9,251 km². O kakafana'an to kaira no tamdaw a maro' itini i,miso'edac to 10,000 ko mihecaan,o nalacolan no itiyaay ho i,ira ko Ciyawrotiya(喬伊魯科蒂亞Choirokoitia), ono Fa'elohay-Fakelohan mihecan, tahanini materekay ho noyanan to a kasafaco no loma'. O kaitiraan no Sayporoso itiraay i saicomod nani Sifo'ay-Riyar tayra i Sa'etipan-Aciya, orasaka, nani to'asan ho a miheca makowan no Sitay ,Yaso ,Aykipto ,Posi ,Arapiya-Halifa Hontian kitakit ,Umayie-Hontian kitakit , Winis-Kapolongan Kitakit ato Awsman-Hontian kitakit, hatini to ko ka'adihay no mi'ecoay ato mikowanay to Winis. I 1878 miheca makowan no Ikiris tahira i 1959 miheca ta misiiked nani Ikiris, malamikapotay no Tata'angay-Ikiris-Lekatep. . Yo malaheci to ko pisiiked no Sayporoso, o sakakaay a tamdaw nona kitakit o Kirisiya-Finacadan ato Torki-Finacadan, cilacila malari'ing, tahira i 1974 miheca malingato ko tata'angay a fodfod.1983 miheca yo maro'ay i saka'amisan nona kanatal a teloc no Torki a Sayporoso a tamdaw, ira ko pipadama no Torki-Sifo a lekal sa to mipatireng to &quot;Sayporoso-Torki Kapolongan Kitakit&quot; nikawrira, o Torki aca a kitakit ko mihayay tona milekalay a misiiked a kitakit, orasaka, o Tatapangan Salongoc no Sayporoso ono polong a tamdaw no Sayporoso.roma sato, o so'elinay nikowanan no Kirisiya deng itiraay aca isakatimalan nona kanatal, o kakahad i,mahaop ko 63% no polong a sera nona kanatal. Oniyah a pihai to tireng o Yoropa kako ya sananay, orasaka, i 2004 miheca saka 5 folad saka 1 romi'ad mikapot i Yoropa Lekatep(歐洲聯盟/Eoropean Union, EU), malacefang no nona Lekatep. O kakahad no sera 9,251 km². Ngangan no kanatal O ngangan i,no Kirisiya a tilid:&quot;Κυπριακή Δημοκρατία&quot;;(SanoLatin:&quot;Kypriakí Demokratía&quot;),簡稱&quot;Κύπρος&quot;； Torki a sowal:&quot;Kıbrıs Comhoriyeti&quot;,簡稱&quot;Kıbrıs&quot;: no Conghowaminkako:&quot;賽普勒斯&quot;; ono Congko:&quot;塞浦路斯&quot;.Pakaynien i sici a mitahidang matatapal ato &quot;Ka'amisay Sayporoso&quot; o &quot; Katimolay Sayporoso&quot;hananay a mitahidang, nikawrira, caay ka pihay ko Torki-Sifo to mitayhyo to polong a Sayporoso a Sakowan, deng o &quot;no Kirisiya-Finacadan a Sakowan no Katimolay Sayporoso&quot; hananay. Rikisi I'ayaw no 8000 miheca iraay to ko niyaro' itini. I'ayaw no 16 sici maforaw a tayni ko Kirisiya a tamdaw. Ikato'asan ho, halo Aso-Hontian Kitakit o Kiti-Kanatal(Kittim) hananay a mitahidang no Yota a tamdaw ko Sayporoso-Kanatal. 'Ayaw no 709~525 miheca matatootoor ko Aso,Aykipto ato Posi a tamdaw mi'eco tona kanatal. 'Ayaw 58 mihecaaan, satapang ko Roma-Hontian Kitakit patireng to Sayporoso-Sakowan itini, 400 ko mihecaan ko pikowan. I 395 miheca, malamikotoday no Paycantin-Hontian kona kanatal.i 1489 miheca mapateko no Winiso-Kapolong kitakit.i 1571 miheca ma'eco no Awsman-Hontian kitakit, i1573 miheca malaheci ko pipecih malasera no Awsman-Hontian kitakit. I 1960 miheca saka 8 folad saka5 romi'ad milekal to pisiiked, patireng to Sayporoso-Kapolongan kitakit. Mapatireng ko Matatekoay-Sifo no Kirisiya tamdaw ato Torki-tamdaw a sifo, tahira i 1963 miheca ira ko tata'angay a fodfod pakayni to pisanga' to Tatapangan-Rikec. 1974 miheca o sofitay no Kirisiya mifelih to sifo no Sayporoso, orasaka, miocoor ko sifo no Torki to sofitay tayra i Sayporoso, oninian ko pilekal no Torki a tomdaw mipatireng to &quot; Sayporoso-Finacadan Kitakit &quot;.tahira to i 1983 miheca miliyaw heca a milekal ko Torki to pipatireng to &quot;Sak'amisay-SayporosoTorki Kapolongan Kitakit &quot;,nikawrira, caay ka pihay ko hekal a kitakit. I 2004 miheca saka 5 folad saka1 romi'ad oya niaro'an no Kirisiya a tamdaw a etal midemak to Kapolongan-Pitopa a mikapot i Yoropa-Lekatep, malacefang no Yoropa-Lekatep. Sieci Ona kanatal i,makalitosaay o saka'amisan o Sayporoso ono Kirisiya tamdaw a Sakowan, o Sasyporoso-kapolongan kitakit , anoca o Satimolan-Sayporoso hananay a mitahidang, mihayian no kalokitakit, o mikapotay i Linhoko ato Yoropa-Lekatep. O saka'amisay i,o Ka'amisay-Sayporoso hananay, o sakowan no Torki tamadaw, o Ka'amisay-Sayporoso Torki Kapolongan Kitakit , dengan o Torki a kitakit ko mihayiay, i 1990~1995 mihecaan oya paiteked sanany a misiiked a Nasicifan-Niyah Pikowan a kapolongan kitakit ko mihayiyay.nikawrira, cowa ka pihayi ko Tatapangan a kitakit o Yasaypayciyang tona pihayi. Anini o Torki Sifo ko milaheciay a mikowan tona ka'amisay a pecih. I 2004 miheca saka4 folad saka 24 romi'ad ira ko pitomadaw no Tapang no Linheko ci Annan to pidemak to Kapolongan-Pitopa to sakalacecayaw no Sayporoso, talacowa mihayi ko Torki tamdaw to pihalaka no Linheko, nikawrira, ono katimolay a Kirisiya a tamdaw ko 'alomanay, orasaka, mapalahedaw koya demak to sakalacecayaw. I 2004miheca saka 5 folad saka 1 romi'ad, ronok sato ko nikowanan no Kirisiya a pecih mikapot i Yoropa-Lekatep. I 2008 miheca pakaala to singkiw ci Cimitolis-Helistofiyas malacongton,o sa'ayaway o misakyosantoay a Comahaday-Matayalay Lekatep no Sieci, oninian i o tadakakafahekaan, nawhani, o sa'ayaway malacongton ko misakyosantoay itini i Yoropa a kitakit. Ponka ato pitooran O maro'ay i sasifo'an ato sakatimolan o mitooray to Saka'etipay-So'elinay Kyokai mahaop ko 78%, o ka'amisay o mitooray to Islam a Torki-Tmdaw, mahaop ko 18%. I kacanglahan ira ko Limaso-Misatrotrok-Lisin . Tamdaw I 2003 miheca a sa'osi matafesiway to ko 80 'ofad ko tamdaw, o Kirisiya a tamdaw mahaop ko 85.2%, ono Torki a Sayporoso dengan 11.6% ko tamdaw. Nani 2000 miheca misa'aloman a mipacomod to romaay a kitakit a matayalay nai Filipin,Tayko, Slilanka tayni a matayal. Itira to i 2011 miheca ira ko 838,897 ko tamdaw(caka lapot ko Ka'amisay Sayporoso), i 2013 mihecaan a sa'osi to polong nona kanatal latek ira to ko 1,141,166 ko tamdaw.</FORM>
    </S>
</TEXT>