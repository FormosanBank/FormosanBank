<?xml version="1.0" ?>
<TEXT id="Wiki_Amis_Cyprus" xml:lang="pwn" source="" copyright="" citation="" BibTeX_citation="">
    <S id="0">
        <FORM> Cyprus Takaray sowal Sayporusu( ; Kirisiya a sowal: ; Roma a tilid:Kypriakí Dimokratía; Torki a sowal:K br s Cumhuriyeti. : K br s). O itiraay i kahiceraan no Yoropa ato Aciya, i sakawaliay no Sifo'an Riyar a kanatal, o kakahad no sera ira ko 9,251 km . O kakafana'an to kaira no tamdaw a maro' itini i,miso'edac to 10,000 ko mihecaan,o nalacolan no itiyaay ho i,ira ko Ciyawrutiya( Choirokoitia), ono Fa'elohay Fakelohan mihecan, tahanini materekay ho noyanan to a kasafaco no loma'. O kaitiraan no Sayporusu itiraay i saicomod nani Sifo'ay Riyar tayra i Sa'etipan Aciya, orasaka, nani to'asan ho a miheca makowan no Sitay( ; Ikiris a sowal:Hittite),Yasu( ;Yalamo sowal: ),Aykipto( ;Arapiya a sowal: ),Posi( ;Fars),Arapiya Halifa Hontian kitakit( ;Arapiya a sowal: al Khil fah ar R idah),Umayie Hontian kitakit( ;Arapiya s sowal: ), Winis Kapolongan Kitakit( ; Winis a sowal:Repùblica de Venèsia; Italiya a sowal: Repubblica di Venezia; Latin a : La Serenissima) ato Awsman Hontian kitakit, hatini to ko ka'adihay no mi'ecoay ato mikowanay to Winis. I 1878 miheca makowan no Ikiris tahira i 1959 miheca ta misiiked nani Ikiris, malamikapotay no Tata'angay Ikiris Lekatep.( ;Ikiris a sowal:Commonwealth of Nations). Yo malaheci to ko pisiiked no Saypuruso, o sakakaay a tamdaw nona kitakit o Kirisiya Finacadan ato Torki Finacadan, cilacila malari'ing, tahira i 1974 miheca malingato ko tata'angay a fodfod.1983 miheca yo maro'ay i saka'amisan nona kanatal a teloc no Torki a Saypuruso a tamdaw, ira ko pipadama no Torki Sifo a lekal sa to mipatireng to &quot;Saypuruso Torki Kapolongan Kitakit&quot;( ; Torki a sowal:Kuzey K br s Türk Cumhuriyeti KKTC)nikawrira, o Torki aca a kitakit ko mihayay tona milekalay a misiiked a kitakit, orasaka, o Tatapangan Salongoc no Saypuruso ono polong a tamdaw no Saypuruso.roma sato, o so'elinay nikowanan no Kirisiya deng itiraay aca isakatimalan nona kanatal, o kakahad i,mahaop ko 63 no polong a sera nona kanatal. Oniyah a pihai to tireng o Yoropa kako ya sananay, orasaka, i 2004 miheca saka 5 folad saka 1 romi'ad mikapot i Yoropa Lekatep( European Union, EU), malacefang no nona Lekatep. O kakahad no sera 9,251 km . Ngangan no kanatal O ngangan i,no Kirisiya a tilid: ;(SanoLatin: Kypriakí Demokratía ) Torki a sowal: K br s Cumhuriyeti K br s : no Conghuwaminkaku: ; ono Congko: .Pakaynien i sici a mitahidang matatapal ato &quot;Ka'amisay Saypuruso&quot; o &quot; Katimolay Saypuruso&quot;hananay a mitahidang, nikawrira, caay ka pihay ko Torki Sifo to mitayhyo to polong a Saypuruso a Sakowan, deng o &quot;no Kirisiya Finacadan a Sakowan no Katimolay Saypuruso&quot; hananay. Rikisi I'ayaw no 8000 miheca iraay to ko niyaro' itini. I'ayaw no 16 sici maforaw a tayni ko Kirisiya a tamdaw. Ikato'asan ho, halo Asu Hontian Kitakit o Kiti Kanatal(Kittim) hananay a mitahidang no Yota a tamdaw ko Saypuruso Kanatal. 'Ayaw no 709 525 miheca matatootoor ko Asu,Aykipto ato Posi a tamdaw mi'eco tona kanatal. 'Ayaw 58 mihecaaan, satapang ko Roma Hontian Kitakit patireng to Saypuruso Sakowan itini, 400 ko mihecaan ko pikowan. I 395 miheca, malamikotoday no Paycantin Hontian kona kanatal.i 1489 miheca mapateko no Winisu Kapolong kitakit.i 1571 miheca ma'eco no Awsman Hontian kitakit, i1573 miheca malaheci ko pipecih malasera no Awsman Hontian kitakit. I 1960 miheca saka 8 folad saka5 romi'ad milekal to pisiiked, patireng to Saypuruso Kapolongan kitakit. Mapatireng ko Matatekoay Sifo no Kirisiya tamdaw ato Torki tamdaw a sifo, tahira i 1963 miheca ira ko tata'angay a fodfod pakayni to pisanga' to Tatapangan Rikec. 1974 miheca o sofitay no Kirisiya mifelih to sifo no Saypuruso, orasaka, miocoor ko sifo no Torki to sofitay tayra i Saypuruso, oninian ko pilekal no Torki a tomdaw mipatireng to &quot; Saypuruso Finacadan Kitakit &quot;.tahira to i 1983 miheca miliyaw heca a milekal ko Torki to pipatireng to &quot;Sak'amisay SaypurusoTorki Kapolongan Kitakit &quot;,nikawrira, caay ka pihay ko hekal a kitakit. I 2004 miheca saka 5 folad saka1 romi'ad oya niaro'an no Kirisiya a tamdaw a etal midemak to Kapolongan Pitopa a mikapot i Yoropa Lekatep, malacefang no Yoropa Lekatep. Sieci Ona kanatal i,makalitosaay o saka'amisan o Saypuruso ono Kirisiya tamdaw a Sakowan, o Sasypuruso kapolongan kitakit(Kirisiya a sowal: ), anoca o Satimolan Saypuruso hananay a mitahidang, mihayian no kalokitakit, o mikapotay i Linhoko ato Yoropa Lekatep. O saka'amisay i,o Ka'amisay Saypuruso hananay, o sakowan no Torki tamadaw, o Ka'amisay Saypuruso Torki Kapolongan Kitakit(Torki a sowal:Kuzey K br s Türk Cumhuriyeti), dengan o Torki a kitakit ko mihayiay, i 1990 1995 mihecaan oya paiteked sanany a misiiked a Nasicifan Niyah Pikowan a kapolongan kitakit( ; Yasaypaylan a sowal:Naxç van Muxtar Respublikas Yaminiya a sowal: ;Rosiya a sowal: )ko mihayiyay.nikawrira, cowa ka pihayi ko Tatapangan a kitakit o Yasaypayciyang tona pihayi. Anini o Torki Sifo ko milaheciay a mikowan tona ka'amisay a pecih. I 2004 miheca saka4 folad saka 24 romi'ad ira ko pitomadaw no Tapang no Linheko ci Annan to pidemak to Kapolongan Pitopa to sakalacecayaw no Saypuruso, talacowa mihayi ko Torki tamdaw to pihalaka no Linheko, nikawrira, ono katimolay a Kirisiya a tamdaw ko 'alomanay, orasaka, mapalahedaw koya demak to sakalacecayaw. I 2004miheca saka 5 folad saka 1 romi'ad, ronok sato ko nikowanan no Kirisiya a pecih mikapot i Yoropa Lekatep. I 2008 miheca pakaala to singkiw ci Cimitolis Helistofiyas( ;Kirisiya a sowal: )malacongton,o sa'ayaway o misakyosantoay a Comahaday Matayalay Lekatep no Sieci, oninian i o tadakakafahekaan, nawhani, o sa'ayaway malacongton ko misakyosantoay itini i Yoropa a kitakit. Ponka ato pitooran O maro'ay i sasifo'an ato sakatimolan o mitooray to Saka'etipay So'elinay Kyokai mahaop ko 78 , o ka'amisay o mitooray to Islam a Torki Tmdaw, mahaop ko 18 . I kacanglahan ira ko Limaso Misatrotrok Lisin. Tamdaw I 2003 miheca a sa'osi matafesiway to ko 80 'ofad ko tamdaw, o Kirisiya a tamdaw mahaop ko 85.2 , ono Torki a Saypuruso dengan 11.6 ko tamdaw. Nani 2000 miheca misa'aloman a mipacomod to romaay a kitakit a matayalay nai Filipin,Tayko, Slilanka tayni a matayal. Itira to i 2011 miheca ira ko 838,897 ko tamdaw(caka lapot ko Ka'amisay Saypuruso), i 2013 mihecaan a sa'osi to polong nona kanatal latek ira to ko 1,141,166 ko tamdaw. Pacefaday a Tilid Countries of the World. Encyclopædia Britannica. [2020 09 15]. ( 2019 08 20). The World Factbook. CIA. [2021 01 28]. ( 2021 04 08). Statistical Service Population and Social Conditions Population Census Announcements Preliminary Results of the Census of Population, 2011. Cystat.gov.cy. 2011 12 29 [2012 01 29] .[ ] United Nations, Department of Economic and Social Affairs, Population Division. World Population Prospects: The 2012 Revision, Highlights and Advance Tables (ESA P WP.220) (PDF). New York: 52. 2013 [2015 07 31]. ( (PDF) 2015 05 01) Mikafitay i papotak</FORM>
    </S>
</TEXT>
