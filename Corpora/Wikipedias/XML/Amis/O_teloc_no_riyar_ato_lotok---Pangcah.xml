<?xml version="1.0" ?>
<TEXT id="Wiki_Amis_O_teloc_no_riyar_ato_lotok---Pangcah" xml:lang="pwn" source="Paiwan Wikipedia, article: O_teloc_no_riyar_ato_lotok---Pangcah" copyright="CC BY-SA" citation="O_teloc_no_riyar_ato_lotok---Pangcah. (2024, December 07). In Wikipedia [Paiwan]. https://pwn.wikipedia.org/wiki/O_teloc_no_riyar_ato_lotok---Pangcah" BibTeX_citation="@misc{Wiki_pwn_O_teloc_no_riyar_ato_lotok---Pangcah, title = O_teloc_no_riyar_ato_lotok---Pangcah, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/O_teloc_no_riyar_ato_lotok---Pangcah} }">
    <S id="0">
        <FORM kindOf="original">== O teloc no riyar ato lotok—Pangcah == O riyar ato lotok, o ka'oripan no Pangcah. O malalokay a tamdaw ko Pangcah. I lawacay no riyar ko 'orip a tamdaw i, mafana'ko fa'inayan a micelem, mifoting, mipacing, mi'afar, ato misalol i laloma'no nanom. O fafahian sato i, micekiw, misadipit, midamay i lawalawacan no riyar. Caay ka talaw cangra to 'orad ato fali. I lotokay ko 'orip a tamdaw i, mafana' ko fa'inayan a mi'adop. Adihay ko 'a'adopen itira, ira ko fafoy, o mangcel, o fohet, o malonem, o 'alem, ato miteker to masamaamaanay a ma^feray a 'ayam. O fafahian sato i, mafana' a midateng. Ira ko masamaamaanay a dating i lotolotokan. Ira ko dongec, o da'ci, o sokoy, o pahko, o lokot ato tatokem. Itini i niyaro', o safangcalay a kapah no Pangcah i, mafana'ay a mifoting, ato misaloma'. O limecedan a kaying i, malalok a matayal, mafana'a misacacak, ato inaneng a milosimet to laloma' no loma'. O matiniay a malalokay a wawa no Pangcah ko kakahemekan no finawlan.</FORM>
        <FORM kindOf="standard">== O teloc no riyar ato lotok—Pangcah == O riyar ato lotok, o ka'oripan no Pangcah. O malalokay a tamdaw ko Pangcah. I lawacay no riyar ko 'orip a tamdaw i, mafana'ko fa'inayan a micelem, mifoting, mipacing, mi'afar, ato misalol i laloma'no nanom. O fafahian sato i, micekiw, misadipit, midamay i lawalawacan no riyar. Caay ka talaw cangra to 'orad ato fali. I lotokay ko 'orip a tamdaw i, mafana' ko fa'inayan a mi'adop. Adihay ko 'a'adopen itira, ira ko fafoy, o mangcel, o fohet, o malonem, o 'alem, ato miteker to masamaamaanay a ma^feray a 'ayam. O fafahian sato i, mafana' a midateng. Ira ko masamaamaanay a dating i lotolotokan. Ira ko dongec, o da'ci, o sokoy, o pahko, o lokot ato tatokem. Itini i niyaro', o safangcalay a kapah no Pangcah i, mafana'ay a mifoting, ato misaloma'. O limecedan a kaying i, malalok a matayal, mafana'a misacacak, ato inaneng a milosimet to laloma' no loma'. O matiniay a malalokay a wawa no Pangcah ko kakahemekan no finawlan.</FORM>
    </S>
</TEXT>