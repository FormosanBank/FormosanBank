<?xml version="1.0" ?>
<TEXT id="Wiki_Amis_Jamaica" xml:lang="pwn" source="" copyright="" citation="" BibTeX_citation="">
    <S id="0">
        <FORM> Yamayka( ; Ikiris a sowal:Jamaica) O itiraay i Karopi Riyaran a kanatal kitakit, o kakahad no sera ira ko 10,990 km o sakatolo ko katata'ang i Tata'angay Antilis Kanatanatal( ;Ikiris a sowal:Greater Antilles; Sipanya a sowal:Antillas Mayores).2 o kaitiraan no Yamaka itiraay i katimol no Kupa latek 145 km, i saka'etip no Isponiawla to 191 km. O kamaro'an no somowalay to Alawako sowal a Alawako tamdaw ato Tayno tamdaw itiyaho, to ikor ma'eco no Sipanya a mikowan. O itiniay a yuincumin caka pakafilo to Yamayka Maota'ay Adada( ;Ikiris a asowal:Jamaican vomiting sickness)orasaka, 'aloman ko mapatayay,onian ko pisa'aloman no Sipanya a mirepet to koli nani Afrika mamalamatayalay i Yamayka. 1494 miheca, tahini ci Karonpo i Yamayka, 1509 miheca malanicowatan sakowan no Sipanya ko Yamayka.i 1655 miheca o Ikiris to ko mi'ecoay, i 1866 miheca malanicowatan sakowan no Ikiris. 1962 miheca saka 8 folad saka 6 romi'ad milekal to pisiiked, iro matini o Cisalongocay Kitakit itini i lalomaan no Tata'akay Ikiris Lekatep( ;Commonwealth of Nations). O polong a tamdaw no Yamayka ira ko 290 'ofad, o sakatolo ko ka'adihay no somowalay to Ikiris a kitakit i Amirika Karopaw, o sakasepat ko ka'adihay ko tamdaw i Karopi Riyar. O skakaay ato syoto Cinston tokay. Ona maro'ay itini a tamdaw saheyoay o teloc no nani satimolan no Sahara Tafotafokan a Afrika tamdaw, ira ko 'alomanay ciramramay to 'ilang no Yoropa ato Aciya a tamdaw. Rikisi I 'ayaw ni yiesoan to saka 5 sici o kamaro'an tono Alawako finacadan no Amirika Karopaw ko Yamayka, ona ngangan tonini Yamayka sanay i, o nani sowal no Alawako to &quot;Xaymaca&quot; o &quot; pala no nanom ato kilang&quot; sanay ko imi ningra. 1494 miheca macakat ci Kolompo itini, 1509 miheca milekal ko Sipanya o Nicowatan Sakowan ko Yamaka saan, falic han ko ngangan to Sietiyako(Santiago). Kalakolien no Sipanya koya itinitiniay a maro' a yuincumin, oninian ko sakalahedaw no Alawako tamdaw, to nika lalood, adada ato kalakoli. O sapiparoaw to mamatayal a tamdaw ko Sipanya, nani 1517 miheca satapang paliwal to koli i Yamayka, orasaka matongal ko ka'aloman no Kohetingay tamdaw, to ikor malasakakaay a finacadan. 1538 miheca, patireng to Pisitalaan Niyaro' ko Sipanya, malosyoto no Yamayka. Nani saikoran to no saka 16 sici a misatapang, kataharifaan malood no riyaran kokong no Fransu,Inkolan, Holan.1655 miheca saka 5 folad, o kalakapotan ni Wilin Pin aci Lawpo Winapoers mikeridan riyaran sofitay no Ikiris mi'eco to Yamayka. Tangasol han nangra a mitahidang koya riyaran kokong tayra i sakakaay a minato Heyaer minato(hontian minato), mipadang a misimaw a mikacaw to pico'ay no Sipanya. Itira to i 1657 miheca tahira i 1658 mihecaan, kinapinapina a milood ko Sipanya nani Kupa, nikawrira, sahetoay malowiday no Ikiris. 1670 miheca, do'edoen ko &quot;Matoli kakaketonan tilid&quot; laheci han to no Sipanya a pafeli ko Yamayka i Ikiris, o Ikiris sato tangsol han to a malakamaro'an no riyaran kokong itini, i 1692 miheca i 'ayaw no katekopan no Heyaer minato, o &quot;syoto&quot; no riyaran kokong kona minato. Ikor to i, salofen a misongila' no Ikiris ko Cinston, nornor sato malakahiceran tokay no Yamayka. Toikor to 150 mihecaan,malacinganganay nipasadakay i hekal to Tefos, Lamo 'epah ato kafi ko Yamayka. O sapipa'adingaw to 'adihayay a pipaloman to losay, patireng to Hontian Afrika Kosi( ; Ikiris a sowal&quot;Royal African Company) ko Ikiris i 1672 miheca, misa'aloman a paliwal to kohetinay koli nani Layong Kitakit. ma'asiay ta to ko pipalakoli, cilacila icowacowa palolo sato ko kohetingay koli, mangalefay, patireng sanay to misiikeday niyaro' i lotolotokan, o Malong tamdaw hananay a mitahidang. 1831 miheca,Samuer Syapo keriden ningra ko kohetingay tamdaw mipcekil to Kerismas Pilolol, talacowa caka pakamo'etep ko romi'ad malowiday to kona pilolol, misorot to pinengnengen no 'alomanay tamdaw no Ikiris. Ira ko sowal no micekiway tona fodfod, oninian ko saka pipalasawad to Koli faco no Ikiris i 1834 miheca saka 8 folad saka 1 romi'ad. Toikor to, rihaday to mamang ko 'orip no koli. I 1865 mihea ira h.ko tata'angay pirawraw no koli o Rawraw i Molanto Kihaw( ; Ikiris a soal:Morant Bay Rebellion), 1866 miheca milekal ko Ikiris to malatangsolay sakowan( ; Ikiris a sowal:Crown colony) no Ikiris ko Ymayka. I kaleponan no saka 19 sici, nornor sato a mafadi' kono tefoas a tayal, pacofay sa i, o pawli to konipalomaan. 1872 miheca laheci sato malasyoto no Yamayka ko Cinston tokay. To ikor to pina ko mo'etep a mihecaan,nornor sato a cemahad ko saka'orip no Yamayka, nikawrira, o 'orip no kalotamdaw ato kacemahadaw no punka iraay ho ko pipa'ekel no micowatay pikowan. Mangalefay i kanikawan a mihecaan, adihay ko langiwngiw no finawlan. 1939 miheca pakarawraw ko polong a matayal. Ikor to, o tapang no micowatay pikowan mapaci'eci a patorod to niyah pikowan salongoc, 1944 miheca, midemak to kapolongansimkiw. 1958 miheca mikapot ko Yamayka i Sa'etipan Indo Patekoan kitakit, nikawrira, i 1961 miheca na'ayen no finawlan kona Patekoan kitakit a kakaketonan tilid, sawad sato ko pikapot no Yamayka tona Patekoan kitakit. 1962 miheca saka 8 folad saka 6 romi'ad milekal to pisiiked ko Yamayka, ikor no pisiiked mikapot to Tata'akay Ikiris Lekatep( ;Commonwealth of Nations). 2006 miheca saka 3 folad saka 30 romi'ad, paloko to mamatayal to congli ci Posiya Miro( ;Portia Lucretia Simpson Miller) o sa'ayaway nakairaan no rikisi a fafahiyan congli. Kaitiraan O kaitiraan no Yamaka itiraay i katimol no Kupa latek 145 km, i saka'etip no Isponiawla to 191 km, i saka'etipan no Hayti to 118 km. O kakahad no sera ira ko 10,911 km . O sakatolo ko tata'ang i Tata'angay Antilis kanatanatalan, mido'edoay to Kupa kanatal ato Isponiawla kanatal. I ngata no lilis no riyar isakatimolan ira ho mamangay a kanatal. Ipangtaay riyar ira ko rakarakan. Ano do'edoen ko faco no sera, kalitoloen a mikilac ko Yamayka: sakawalian tokos, sasifo'an tata'eman ato kasapangcahan ato dafdaf i lilisa no riyar. O sa'akawangay a masapangcahay ko Lansan tokos. Ikaciferangan ira ko faliyos. O kakarayan tosaan ko kasasirom, o fa'edet no romi'ad kinaheray saheto no mihecaan Ipolong a pala no Yamayka 'adihay ko lotolotokan, ci'aporay kasapangcahan ato cinemnemay, ililis no riyar ira ko kakahaday a dafdaf. O kakarayan itini o Fa'edetay 'oraday kilakilangan, omisi'ayaway to fali a 'apilisan ira ko 1800 2000mm ko 'orad. Saheto no mihecaan a fa'edet lalen to 27 . Saka'orip O fadito, tefos ato pihamham tayal ko sakakaay tayal ato 'etan no Yamayka. O konair no pala o fadito,pakemoday ira ko 19'ok ton, o sakatolo rayray ko katata'ang ihekal. Oroma a tadafakeloh ira ho ko fodawan, marad,'oteng, sin ato 'apol. O kakahad no kilakilangan pala ira ko 26.5 'ofad kofo, sahetoay a kalokilang. O sakakaay a tayal no Ymayka ko pikarkar to fadito. O roma ira ho ko misongila'ay to kaka'enen, nananomen, tamako, maradan dafong, tinkian dafong, sapisaloma' dafong,kakak dafong ato mitono'oyay, O omah ira ko 27'ofad kofo, o mitahepoan no kilang a pala mahaop ko 20 . O sakakaay nipalomaan a losay ira ko tefos ato pawli, oroma ira ho ko koko,kafi ato kahenganay damdam. O mihamhamay to lafang a tayal o sakakaay saka'orip ato mili'etanay to payso no roma a kitakit. Tamdaw ato Punka I 2915 mihecaan a pisa'osi to polong tamdaw no Ymayka ira ko 2,731,832 ko tamdaw. kohetingay ato Molato tamdaw mahaop ko ikaka no 90 , orama i,o Indo tamdaw, kohecalay tamdaw ato Kuwaping. Itini i Ymayka ira ko mita'ongay to honti no Isopiya ci Hayer Saylasi Sakacecay a kiyokay o Lastofali Onto, tadaci'icelay ko pirecep. Pacefaday a tilid </FORM>
    </S>
</TEXT>
