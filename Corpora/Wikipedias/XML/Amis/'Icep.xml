<?xml version="1.0" ?>
<TEXT id="Wiki_Amis_'Icep" xml:lang="pwn" source="Paiwan Wikipedia, article: 'Icep" copyright="CC BY-SA" citation="'Icep. (2024, December 07). In Wikipedia [Paiwan]. https://pwn.wikipedia.org/wiki/'Icep" BibTeX_citation="@misc{Wiki_pwn_'Icep, title = 'Icep, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/'Icep} }">
    <S id="0">
        <FORM kindOf="original">== 'Icep == Pakaynien i tilid no mitiliday to kaci'icepan no Taywan i, i tira i 17 nu suki, mihawikidan no Holanta tayni Taywan malo sapaloma', tahamatini saan a ci'icep ku Taywan. Miingiday ho tu fa^detay pala, mirangiay tu caciyaw nu Formosa; tata'angaytu, mimingaytu a kanatal , sahtu u mi'icepay ku tamdaw nu Yincumin . Pi'icep nu Matu'asay I tiya ho u matu'asay nu ((|Yingcumin|Yingcumin)), anu talaumah tu, kanca mi'adup tu, pa^deng saan mitafu tu 'icep, fila' atu 'apul a pacacidek; caay ka 'anuf a mitatuy. Nawhani, adihay i umaumahan atu lutulutukan ku 'icep atu fila' . Dengan u talariyaray mifuting ta misaadihay ku pitafu. Anu mi'icep, caka^ca pipa'apul , pafila', alatek u 'akaway , u falu ku sapakapi. Mapili'ay a tamdaw, manga'ay ka ^ca pipa'apul. Nikawrira, cangu'ut sa ko pipa'apul, cupelak, adihay ku pipa'apul, maduka' ku nguyus. Unian ku mihaenan, adihay han ku fila', kaedah, adihay han ku 'akaway, ^ca ka kahngang ku pi'icep. U kaemangay, maulah mikemkem, nika caay pa'apul cangra. Pi'icep nu luma a finacadan I tini i Nangyo , i Intonisiya , Fuyliping , Malaysiya atu kasa'icu'icul nu kanatal, i tiraay a tamdaw i, maulah tu ma'ikesay a 'icep, ngiwngiw han nangra ku pa'enu nu 'icep, ta pa'atem han nangra ku tamaku a miladek, mahaenay ku nuitiraay a kaulahan. Misa'icep Cecay mihecaan kinatusa a ci fucacing ku 'icep, maedeng 6 fulad maruhemtu. Anu maruhem ku 'icep, atekak a kemkemen, tada kalimelaan a falahen. I tiyatu haw i, pecih han milatusa, milatulu a miladek, kanca ^min han milangas, pitpit han a mitangtang a mi'icang; manga'ay a matenes ku pina'ang, ta rara hantu a mi'icep. Nikawrira, u fa^luhayay mipalumaan a 'icep i, ^minen a mipinglas; caay ka fangcal a 'usawen malu sapaluma, i tiya i, sakatusatu a kaciheci, 'usaw han tahira karuheman malafuhid tu, ta manga'ay malu sapaluma. Ruma satu, anu papitefad han ku heci nu 'icep i, lumengaw i sasra a masasapal, cilacila fahal tata'ang tu a masalidung. Bunka Masamihcahcaan ku 'icep a lumahad, satakaraway i, ma^deng tulu katatingluh nu luma', i tiya tu haw i, ki^mi^mingtu ku heci ningra, tatiih tu a kuyakuyen a mikalic, uya ku letek han tu a mifalah? Caayay! Adihay ku mamasanga'. Sapisaluma', i ti:ya ho, u eli' ku fadahong nu luma', malu 'anungnung nu luma'. Ira ku mafadalay nu rihi, u sapipahecek a mituka'. Pafafuyan, pa'ayaman, u talu'an i umah, i lutuk. Anu ^ca tu ka senger nu 'urad, matenes ku tapangan nu 'icep malu 'anungnung atu hecek. Caayay ku hatiniay aca ku epuc nu 'icep hananay, anu ira ku sa'upu nu salawinawina i, pataluma'ay tu, cipadesay tu, miingkayay tu, masamaamaanay kasa'upuan nu tireng a ngasaw i, mapali'ayaw itu a maladek ku 'icep mipatala. Pahinghing caay pilawa tu 'icep a patayra i luma' nu aalaen a kadafu, awaawa mihawikid tu masalalekuay a ccay ngangarapan. Tu laday i, matu:mes tu ku 'icep atu fila', mateli i tataruan nu payluma' nu Yincumin; malu sapatala tu lafang. Matiniay ku pinangan nu pangcah a tamdaw. Tayra i palapalaan misanga' tu palu'malu tipid, pisadakan mipateli tu dateng, patenas han tu ra'ilen , wa:ta ku kaeso' nu kaen. Ira ku malalukay a tamdaw, pudac han ira ku katul nu palu' malu patafua. U ruma satu, anu takaraw tu ku tapangan nu 'icep, leteken miala ku dungec, sakuhawen, kesiren kanca simanta' han malu sala, awa ku pitulasan a kumaen. Anu i salawacan nu luma' mipaluma tu 'icep; mangalef safalucu'en a misamuecel, fangcal a manengneng, macakat ku lihoc nu niyaru'; rumakat sa i lalan, matiya ira:ay tu ku pa'adingay a mituur i ka'ayaw atu kaikur isu. Nikawrira, anu i 'apilipilisan nu lutuk paluma i, i 'ayawen ku pifariw, mipitaw a misulinga' misafangcal ta paluma han ku sapaluma a fuhid, mitala ho tu pinapina a fulad tu kaci cu'ungan nira, tuna pitala ita i, tatama anu sa tu faliyus atu kafudu'an a palapatan i, unian ku kacalemceman a demak. Nawhani, anu tata'ang tu ku 'icep, nikawrira miming ku lamit, awa ku 'icel a mikulamet tu sra, saka irasa ku fudu', tangsul mari'ri' ku kaitiraan nu pa'icepan. Adihay ku tatinakuen tu maselenay a niyaru' i Taywan. Sarakat, awaay ho kupa'acaay tu 'icep i, macimacian nu Taywan, matini satu, ^ca kasa'awas ira ku ccay pa'acaay tu 'icep a mapatireng, satisil saan i lalan nu maci. Nengneng han mita'elif, safalatfatsa ku Niong a matedi, u pa'acaay i, sahtu u misaidahidahiay a kayin, milimek i kaikur nu dadingu, matiya u ningkiw maru' i laluma', sasamisimisi saan ku heci a ma'araw tu nikacangu'ut nu sapitahpu tu tatirengan; u parakatay tu paliding atu otopay kafahalan "ki:k" saca masastul tu tatihiay a paliding tu pinengnengan aca tura kaying. Naitiniay nu'amisan tahira nutimulan nu Taywan, adihay ku pa'acaay tu matafuay tu a 'icep i lawac nu lalan, kala serangawan han tu nu Taywan ku pipa'pa' tu 'icep. Kaacekan a nengnengen ku naikuran nu tupli' atu padi' , malaklak i kasa'upuan samatiya saan u dadipis ; anu u tupli'itu caayay ku fangcalay a manengneng, salaw ira ku lawla nu Amilika a tamdaw, "Muta' tu lemes ku wenciyang nu Taywan, parakat ho tu paliding" saan. Lisin I tini nutu'asan nu Pangcah ira ku lisin tu pakayniay i 'icep Sa'ayaway kacifucacing a heci i, cakanga'ay malu sapaluma; lalangen ku kapah atu kaying a mi'icep, ^dengan u kinatuluay tu a mahufuc a fafahiyan ta manga'ay mi'icep. Cayay ku nu tireng palumaan a 'icep, aka patedu a mipipitpit; anu matrakay i sasra, aka pipudpud; anu ^ca ma'ekak kisu. Ci mapatayay tu ramud a tamdaw, anu caho ka ta'elif tu tulu fulad i, aka pisaeli tu 'icep nangra; miduduaw kisu a mapatay ku fafahi kanca u fa'inay. Anu pafelian tu, aka pilayap. Nikawrira, caay kalecad ku kasa niyaruaru'. Tafihafan 'icep 檳榔 O 'icep, awaay ko ca'ang no tapangan nira, safaw tosa tangasa safaw lima ko takaraw, i teloc no tapangan enem, siwa aca ko papah, matiya o 'opih no 'ayam macinasay, o heci nira i, kohepic ko podac, talafohid sa ko heci, laloma no heci ira ko paeno, makorahay ko cengel nira. kakaenen食用 O kacihecian no 'icep itini i lima folad tangasa i roma mihecaan sepat folad, siwa ato moetep folad ko pitpitan. Manga'ay mipa'pa' to heci, caay kanga'ay maenoc, o caay ho karohem ko mikemkeman, oya mipitpitan a 'icep, caho ka'ikes ko paeno nira, cisalang pa'pa'en. Ano mipa'pa' to 'icep, sipasip han ko apol i fila, ta tafo han to 'icep a mikamkem, manga'ay caka pacomolen to fila' ato apol, o roma a Kanatal, o maharekay to matangtang ma'icangay to mi'pa'paan nangra a 'icep. Ano mipaloma to 'icep , itini i faedetay a Kanatal, ta lomengaw ko 'icep, sepat so'ot tangasa siwa so'ot a kongce ko takaraw ko palomaan pala, ta koengel cisalang ko heci no 'icep a akaenen, fangcal ko 'aca nira. Oya caay ho kafitelak a hana no 'icep, manga'ay sakohawen, ciyanen a safelen, o kaolahan no 'Amis (Pangcah) a sinafel. Hasapimaan功效 O 'icep, manga'ay malasapaiyo, manga'ay mifotos to isi, midawa to sipir ato miremac to caayay kahalikaen a tamdaw sa ko sowal no ising. Ira haca ko sowal i cudad no ising, misanga'ay to fitoka, piyas, sipir. Likakawa no rayray文化習俗 O 'icep, i Yencomin ko tadamaanay a serangawan, ano piilisinana no riyaro'i, o sinafel ko sapacakat, nikaorira, o 'icep ko satatorongay a sapacak, maskero ko fa'inayan i pilalikidan, mi'araway i liyokay a fafahiyan, ira ko kaolahan nira fa'inayan i, pateli han noya fafahiyan ko 'icep i alifo noya kaolahan nira fa'inayan. ano pataloma' ko mamararamoday i, o sapahinghing no ciloma'ay, iar ira aca ko 'icep sapalafang, i tini mahapingan ko serangawan no 'Amis (Pangcah), i ikor ko polong no ngasaw, sa'aloman sako teloc sonasona, matiya o papah no kilang macelak. I 'orip no Pangcah, o 'icep ko tadamaanay, itini i 'orip no 'Amis (Pangcah) a tamdaw, i pilisinan to, pahanhan to, mahaholoholol to fiyafiyaw, mipalafang, caykanca o 'icep ko tadamaanay, adihay ko sapimanmaan nira, o tapangan no 'icep manga'ay misaloma', oya palo' nira manga'ay malakaysing ato sala, o sasalamaen no wawa, o cifar ko pitenesan to sinafel, o caki, o sapikpik,'saka o 'icep tiini i 'orip no Pangcah, o tadakalimelaan o rayray no mita. Mi'icep paadadayay to 'ekang sanay 嚼檳榔致癌的爭議 O sowal no Wi­fopo Cienkangci , pasowal sa o 'icep mikari'angay to tatirengan, Secieweysencoce( , ira ko patirengan a Pikinkiwan to ^Ekang no Kalokitakti(IARC;國際癌症研究總署),itinii 1987 a mihecaan, mahapingan to mikinkiway a makinkinw to, o mi'icepay a tamdaw, ano mi'icep to cilamlamay to tamako"anoca patokeled sa mitamako a mi'icep"makari'ang no ^ekang ko tatirengan, itini i ngoyos i takolaw ato i elol a ci^ekang. Itini i Taiwan a kanatal, 'aloman ko mi'icepay to 'icep, nawhani, ano mi'icepay a tamdaw, caay kafangcay ko tiring, matiya adada ko fowa', mikari'ang to wadis, caay kafangcal ko rakat no remes, maso^so, mikari'ang to takolaw ato kahemaw ko tiring no dipot a wawa. O no to'as a kimad to icep' 檳榔的傳說故事 kaemangan ho ci Panay maolah a romadiw, nika mafokil masakero cingra. Yo cecay a romi'ad, tayra i pa'icepan cingra, tangasa i 'ice'icepan aro sa romadiw ci Panay, manengneng nira ko papah no 'icep, siwsiw sa ko fali, samingaming sa pasifafaed, pasilaeno, pasikawanan, pasikawili, mato o kaying sa masakero kowaming saan a masakero. Salipak sa ko faloco' ni Panay minengneng to nika iyof no fali ko papah no 'icep, o radiw nira satata'ak satata'ak sato, kafahalan sa milecad matiyaya to o papah no 'icep ko kamay nira a miwakawak, talakawanan, talakawili, pasifafaed, pasilaeno ko piwakawak, roma i mifetir to wa'ay, cahocaho miwakawak to kamay, tala'ayaw talaikor ko pi'awas, mitakonol, mica'a ko tatirengan, o radiw ato wakawak satatodong saan, oya lipahak no faloco' maemin to matahtah a masadak.Kamatiya nira, sedak sa ko kakitaan no niyaro' miraod, pakanengneng to nika fangcal ko radiw ko kero ni Panay, hemek sa palata'ang, licay han nira, " Wawaaw, ona radiw ato kero na icowa kiso a minanam? " han nira. Paca'of han ni Panay " Kangodoan kiso faki, o radiw ako nano soni no 'ayam a minanam, o kero ako i o papah no 'icep a minanam kako " han nira. Nano itiya, ira to ko pinangan a kero no Pangcah tangasa anini.</FORM>
        <FORM kindOf="standard">== 'Icep == Pakaynien i tilid no mitiliday to kaci'icepan no Taywan i, i tira i 17 no soki, mihawikidan no Holanta tayni Taywan malo sapaloma', tahamatini saan a ci'icep ko Taywan. Miingiday ho to fa^detay pala, mirangiay to caciyaw no Formosa; tata'angayto, mimingayto a kanatal , sahto o mi'icepay ko tamdaw no Yincomin . Pi'icep no Mato'asay I tiya ho o mato'asay no ((|Yingcomin|Yingcomin)), ano talaomah to, kanca mi'adop to, pa^deng saan mitafo to 'icep, fila' ato 'apol a pacacidek; caay ka 'anof a mitatoy. Nawhani, adihay i omaomahan ato lotolotokan ko 'icep ato fila' . Dengan o talariyaray mifoting ta misaadihay ko pitafo. Ano mi'icep, caka^ca pipa'apol , pafila', alatek o 'akaway , o falo ko sapakapi. Mapili'ay a tamdaw, manga'ay ka ^ca pipa'apol. Nikawrira, cango'ot sa ko pipa'apol, copelak, adihay ko pipa'apol, madoka' ko ngoyos. Unian ko mihaenan, adihay han ko fila', kaedah, adihay han ko 'akaway, ^ca ka kahngang ko pi'icep. U kaemangay, maolah mikemkem, nika caay pa'apol cangra. Pi'icep no loma a finacadan I tini i Nangyo , i Intonisiya , Foyliping , Malaysiya ato kasa'ico'icol no kanatal, i tiraay a tamdaw i, maolah to ma'ikesay a 'icep, ngiwngiw han nangra ko pa'eno no 'icep, ta pa'atem han nangra ko tamako a miladek, mahaenay ko noitiraay a kaolahan. Misa'icep Cecay mihecaan kinatosa a ci focacing ko 'icep, maedeng 6 folad marohemto. Ano marohem ko 'icep, atekak a kemkemen, tada kalimelaan a falahen. I tiyato haw i, pecih han milatosa, milatolo a miladek, kanca ^min han milangas, pitpit han a mitangtang a mi'icang; manga'ay a matenes ko pina'ang, ta rara hanto a mi'icep. Nikawrira, o fa^lohayay mipalomaan a 'icep i, ^minen a mipinglas; caay ka fangcal a 'osawen malo sapaloma, i tiya i, sakatosato a kaciheci, 'osaw han tahira karoheman malafohid to, ta manga'ay malo sapaloma. Roma sato, ano papitefad han ko heci no 'icep i, lomengaw i sasra a masasapal, cilacila fahal tata'ang to a masalidong. Bonka Masamihcahcaan ko 'icep a lomahad, satakaraway i, ma^deng tolo katatingloh no loma', i tiya to haw i, ki^mi^mingto ko heci ningra, tatiih to a koyakoyen a mikalic, oya ko letek han to a mifalah? Caayay! Adihay ko mamasanga'. Sapisaloma', i ti:ya ho, o eli' ko fadahong no loma', malo 'anongnong no loma'. Ira ko mafadalay no rihi, o sapipahecek a mitoka'. Pafafoyan, pa'ayaman, o talo'an i omah, i lotok. Ano ^ca to ka senger no 'orad, matenes ko tapangan no 'icep malo 'anongnong ato hecek. Caayay ko hatiniay aca ko epoc no 'icep hananay, ano ira ko sa'opo no salawinawina i, pataloma'ay to, cipadesay to, miingkayay to, masamaamaanay kasa'opoan no tireng a ngasaw i, mapali'ayaw ito a maladek ko 'icep mipatala. Pahinghing caay pilawa to 'icep a patayra i loma' no aalaen a kadafo, awaawa mihawikid to masalalekoay a ccay ngangarapan. To laday i, mato:mes to ko 'icep ato fila', mateli i tataroan no payloma' no Yincomin; malo sapatala to lafang. Matiniay ko pinangan no pangcah a tamdaw. Tayra i palapalaan misanga' to palo'malo tipid, pisadakan mipateli to dateng, patenas han to ra'ilen , wa:ta ko kaeso' no kaen. Ira ko malalokay a tamdaw, podac han ira ko katol no palo' malo patafoa. U roma sato, ano takaraw to ko tapangan no 'icep, leteken miala ko dongec, sakohawen, kesiren kanca simanta' han malo sala, awa ko pitolasan a komaen. Ano i salawacan no loma' mipaloma to 'icep; mangalef safaloco'en a misamoecel, fangcal a manengneng, macakat ko lihoc no niyaro'; romakat sa i lalan, matiya ira:ay to ko pa'adingay a mitoor i ka'ayaw ato kaikor iso. Nikawrira, ano i 'apilipilisan no lotok paloma i, i 'ayawen ko pifariw, mipitaw a misolinga' misafangcal ta paloma han ko sapaloma a fohid, mitala ho to pinapina a folad to kaci co'ongan nira, tona pitala ita i, tatama ano sa to faliyos ato kafodo'an a palapatan i, onian ko kacalemceman a demak. Nawhani, ano tata'ang to ko 'icep, nikawrira miming ko lamit, awa ko 'icel a mikolamet to sra, saka irasa ko fodo', tangsol mari'ri' ko kaitiraan no pa'icepan. Adihay ko tatinakoen to maselenay a niyaro' i Taywan. Sarakat, awaay ho kopa'acaay to 'icep i, macimacian no Taywan, matini sato, ^ca kasa'awas ira ko ccay pa'acaay to 'icep a mapatireng, satisil saan i lalan no maci. Nengneng han mita'elif, safalatfatsa ko Niong a matedi, o pa'acaay i, sahto o misaidahidahiay a kayin, milimek i kaikor no dadingo, matiya o ningkiw maro' i laloma', sasamisimisi saan ko heci a ma'araw to nikacango'ot no sapitahpo to tatirengan; o parakatay to paliding ato otopay kafahalan "ki:k" saca masastol to tatihiay a paliding to pinengnengan aca tora kaying. Naitiniay no'amisan tahira notimolan no Taywan, adihay ko pa'acaay to matafoay to a 'icep i lawac no lalan, kala serangawan han to no Taywan ko pipa'pa' to 'icep. Kaacekan a nengnengen ko naikoran no topli' ato padi' , malaklak i kasa'opoan samatiya saan o dadipis ; ano o topli'ito caayay ko fangcalay a manengneng, salaw ira ko lawla no Amilika a tamdaw, "Mota' to lemes ko wenciyang no Taywan, parakat ho to paliding" saan. Lisin I tini noto'asan no Pangcah ira ko lisin to pakayniay i 'icep Sa'ayaway kacifocacing a heci i, cakanga'ay malo sapaloma; lalangen ko kapah ato kaying a mi'icep, ^dengan o kinatoloay to a mahofoc a fafahiyan ta manga'ay mi'icep. Cayay ko no tireng palomaan a 'icep, aka patedo a mipipitpit; ano matrakay i sasra, aka pipodpod; ano ^ca ma'ekak kiso. Ci mapatayay to ramod a tamdaw, ano caho ka ta'elif to tolo folad i, aka pisaeli to 'icep nangra; midodoaw kiso a mapatay ko fafahi kanca o fa'inay. Ano pafelian to, aka pilayap. Nikawrira, caay kalecad ko kasa niyaroaro'. Tafihafan 'icep 檳榔 O 'icep, awaay ko ca'ang no tapangan nira, safaw tosa tangasa safaw lima ko takaraw, i teloc no tapangan enem, siwa aca ko papah, matiya o 'opih no 'ayam macinasay, o heci nira i, kohepic ko podac, talafohid sa ko heci, laloma no heci ira ko paeno, makorahay ko cengel nira. kakaenen食用 O kacihecian no 'icep itini i lima folad tangasa i roma mihecaan sepat folad, siwa ato moetep folad ko pitpitan. Manga'ay mipa'pa' to heci, caay kanga'ay maenoc, o caay ho karohem ko mikemkeman, oya mipitpitan a 'icep, caho ka'ikes ko paeno nira, cisalang pa'pa'en. Ano mipa'pa' to 'icep, sipasip han ko apol i fila, ta tafo han to 'icep a mikamkem, manga'ay caka pacomolen to fila' ato apol, o roma a Kanatal, o maharekay to matangtang ma'icangay to mi'pa'paan nangra a 'icep. Ano mipaloma to 'icep , itini i faedetay a Kanatal, ta lomengaw ko 'icep, sepat so'ot tangasa siwa so'ot a kongce ko takaraw ko palomaan pala, ta koengel cisalang ko heci no 'icep a akaenen, fangcal ko 'aca nira. Oya caay ho kafitelak a hana no 'icep, manga'ay sakohawen, ciyanen a safelen, o kaolahan no 'Amis (Pangcah) a sinafel. Hasapimaan功效 O 'icep, manga'ay malasapaiyo, manga'ay mifotos to isi, midawa to sipir ato miremac to caayay kahalikaen a tamdaw sa ko sowal no ising. Ira haca ko sowal i codad no ising, misanga'ay to fitoka, piyas, sipir. Likakawa no rayray文化習俗 O 'icep, i Yencomin ko tadamaanay a serangawan, ano piilisinana no riyaro'i, o sinafel ko sapacakat, nikaorira, o 'icep ko satatorongay a sapacak, maskero ko fa'inayan i pilalikidan, mi'araway i liyokay a fafahiyan, ira ko kaolahan nira fa'inayan i, pateli han noya fafahiyan ko 'icep i alifo noya kaolahan nira fa'inayan. ano pataloma' ko mamararamoday i, o sapahinghing no ciloma'ay, iar ira aca ko 'icep sapalafang, i tini mahapingan ko serangawan no 'Amis (Pangcah), i ikor ko polong no ngasaw, sa'aloman sako teloc sonasona, matiya o papah no kilang macelak. I 'orip no Pangcah, o 'icep ko tadamaanay, itini i 'orip no 'Amis (Pangcah) a tamdaw, i pilisinan to, pahanhan to, mahaholoholol to fiyafiyaw, mipalafang, caykanca o 'icep ko tadamaanay, adihay ko sapimanmaan nira, o tapangan no 'icep manga'ay misaloma', oya palo' nira manga'ay malakaysing ato sala, o sasalamaen no wawa, o cifar ko pitenesan to sinafel, o caki, o sapikpik,'saka o 'icep tiini i 'orip no Pangcah, o tadakalimelaan o rayray no mita. Mi'icep paadadayay to 'ekang sanay 嚼檳榔致癌的爭議 O sowal no Wi­fopo Cienkangci , pasowal sa o 'icep mikari'angay to tatirengan, Secieweysencoce( , ira ko patirengan a Pikinkiwan to ^Ekang no Kalokitakti(IARC;國際癌症研究總署),itinii 1987 a mihecaan, mahapingan to mikinkiway a makinkinw to, o mi'icepay a tamdaw, ano mi'icep to cilamlamay to tamako"anoca patokeled sa mitamako a mi'icep"makari'ang no ^ekang ko tatirengan, itini i ngoyos i takolaw ato i elol a ci^ekang. Itini i Taiwan a kanatal, 'aloman ko mi'icepay to 'icep, nawhani, ano mi'icepay a tamdaw, caay kafangcay ko tiring, matiya adada ko fowa', mikari'ang to wadis, caay kafangcal ko rakat no remes, maso^so, mikari'ang to takolaw ato kahemaw ko tiring no dipot a wawa. O no to'as a kimad to icep' 檳榔的傳說故事 kaemangan ho ci Panay maolah a romadiw, nika mafokil masakero cingra. Yo cecay a romi'ad, tayra i pa'icepan cingra, tangasa i 'ice'icepan aro sa romadiw ci Panay, manengneng nira ko papah no 'icep, siwsiw sa ko fali, samingaming sa pasifafaed, pasilaeno, pasikawanan, pasikawili, mato o kaying sa masakero kowaming saan a masakero. Salipak sa ko faloco' ni Panay minengneng to nika iyof no fali ko papah no 'icep, o radiw nira satata'ak satata'ak sato, kafahalan sa milecad matiyaya to o papah no 'icep ko kamay nira a miwakawak, talakawanan, talakawili, pasifafaed, pasilaeno ko piwakawak, roma i mifetir to wa'ay, cahocaho miwakawak to kamay, tala'ayaw talaikor ko pi'awas, mitakonol, mica'a ko tatirengan, o radiw ato wakawak satatodong saan, oya lipahak no faloco' maemin to matahtah a masadak.Kamatiya nira, sedak sa ko kakitaan no niyaro' miraod, pakanengneng to nika fangcal ko radiw ko kero ni Panay, hemek sa palata'ang, licay han nira, " Wawaaw, ona radiw ato kero na icowa kiso a minanam? " han nira. Paca'of han ni Panay " Kangodoan kiso faki, o radiw ako nano soni no 'ayam a minanam, o kero ako i o papah no 'icep a minanam kako " han nira. Nano itiya, ira to ko pinangan a kero no Pangcah tangasa anini.</FORM>
    </S>
</TEXT>