<?xml version="1.0" ?>
<TEXT id="Wiki_Amis_Paraguay" xml:lang="ami" source="Amis Wikipedia, article: Paraguay" copyright="CC BY-SA" citation="Paraguay. (2025, May 05). In Wikipedia [Amis]. https://ami.wikipedia.org/wiki/Paraguay" BibTeX_citation="@misc{Wiki_ami_Paraguay, title = Paraguay, year = 2025, month = May, day = 5, note = {In Wikipedia [Amis]}, url = {https://ami.wikipedia.org/wiki/Paraguay} }">
    <S id="0">
        <FORM kindOf="original">== Paraguay,República del Paraguay == Parakuay Kapolongan aKitakit Takaray sowal Ono Sipanya sowal: República del Paraguay,ono Kuwarani sowal: Tetã Paraguái, o kalosowal o Parakuay hananay a pangangan kona kitakit.itiraay i sifo' no Katimolay Amirika, ilawac no Parakuay 'alo sa ira ko minato,i ka'amis malaingiday to Miru,i ka'etip i,o Polipiya a kitakit, katimol i malafiyaway to Alucincin, mataliyokay nona kitakit, o i kemoday a kitakita. O sici nona kitakit i Nikapolongan Faco, o tatapangan a niyaro' i Asunsyon Ona ngangan tonini nani Asunción de María, o kacakatan ni Mariya tayra i kakarayan sanay ko imi nona sowal. Rikisi I ka'ayaw ni Kolonpos O itiniay a maro'ay a tamdaw i,o Kuwarani hananay a finacadan, o 'orip ona fincadan matiyaay o away ho ko maamaan sapidemak a dafong, o kamay sanay ko sapiala to saka'orip. Tayhira sato i 16sici(i 'ayaw no 500 so'ot miheca ) ta ira ko Yoropa a mikalicay to tamina ci Sipasciyan Kapoto , do'edo han ningra ko La Polata 'alo a pahicera itini ton apala. Micowat a Mikowan ko Sipanya I 1537miheca o mikeridan ni Poinos Ailis a misahinahinamay a kapot tayni tona pala i,tangsol a patireng to Asunsyon niyaro' malopala to no Sipanya. Itini tona pala i ira ko 'adopay a Ciyaluya finacadan, o Kuwarani a tamdaw i mafana'ay to a mipaloma to losay, iray to ko omah nangra, ikakayay ko punka nangra saka ikaka ko 'orip no Kuwarani tamdaw. Orasaka malalekatep ato Sipanya a mitoker to romaroma a Intian tamdaw. O Sipanya a tamdaw mahemek a malalekatep ato Kuwarani a tamdaw, sa manga'ay ko kalawidang nona tosa a masasiromaay a finacadan, Sa aloman sato ko malaramoday to roma afinacadan, oya cilamlamay to roma a 'ilang a wawa o Mistiso hananay a pangangan. 1617miheca,malacinowas ko pikowan no Sipanya to Asunsyon niyaro ato Poinos Ailis niyaro' ,paiteked sato ko sakowan. I aikor tono 17sici sa aloman sato ko patenakay tono Kristo a pitooran a Yiso Hui , mipasifana' to sakacakat no 'orip to saliomah. Ona Yiso Hui nani Sanpawlo niyaro' no Poraciruay a tayni, itiya i ira ko mipapaliwalay to koli a tamdaw ci Pantirancis ,pafelien no Yiso Hui ko Kuwarani to kowang a malacafay a milood tona paliwalay to koli a tamdaw. Ona sofitay tonini i, cilacila pakalowid to sofitay no Porutokaru, milaoc i lawac no sakowan no Sipanya. Toikor to i, malosofitay no Patikan Kyowo ,orasaka, halo honti no Sipanya ca to ka pakasowal tona sofitay, patahtah sato ko demak no Yiso Hui, matiya sato o paiteked sanay a kitakit, o Intian a tamdaw caay to ka samsam no roma a kohecaly a tamdaw, 100miheca ko kakapah no 'orip. 1750miheca oya itiray i niyaro' no Kuwarani a Yiso Hui malalood ato Sipanya ato Portokaru, malowid ko Yiso Hui tona lalood, sawad han to no Kurani ko Ra Porata a pala orasaka molowan to pito ko Yiso Hui. To ikor to tona lalood malaplap ko Yiso Hui nani Satimolan Amirika, oya sato Kuwarani a tamdaw o Sipanya ato Portokaru ko mikowanay. Nisiided ato Tokeled Pikowan 1810miheca sak5fola saka25romi'ad,mifelih to mikowanay i Pinos Ailis ci Polutiniyo, oya sakatosa a tapang no mikowanay ci La Polata siiked sato kami nani Sipanya sa a milekal, nikawrira, ya cisofitayay ititraay i Parakuay ci Pan・Olintalu ,ci Aluto・Piru(Alto Perú)ato ci Korupa(Córdoba) ca ka pihai to pifelih ni Polutiniyo. 1814miheca, malasakaay mikowanay ci Hosi・Kasuparu・Rotrikis・ti・Franciya・ ・Pirasko(José Gaspar Rodríguez de Francia y Velasco,1766 miheca,saka1folad saka6romi'ad – 1840 miheca saksiwa folad saka20romi'ad),1816 miheca, tahira i kapatayan ko kala Mikowanay. Tahira i kapatayan ko kalamikowanay sanay i,saka ira no moamahay a finawlan a micoker sa malaheci, o polong a sera no kitakit i ono mikowanay , , away kono niyah a sera, sa malalen ci sera ko kalotamdaw. Halafin tato ko kalatapang i ataraw ci Franciya to mamifelih a teloc no Sipanya tamdaw, sa itira ko piroharoh ningra to Kuwarani tamdaw ato masafinawlanay to a teloc no ciramramay to remes no Kuwarani tamdaw, ano ira ko maliyangay to pikowan i laplapen ni Franciya, ira ko nipatayan a maliyangay tamdaw. Tona mihecahecaan i adihay ko lalood itini i Satimolay Amirika, odeng o Parakuay ko caay ka ci rawraw,misa'icel a papitilid ko sifo,sa ira ko sowal no mipalafangay: itini i Parakuay awaay ko mitakoway, awaay ko macahiway sanay.Pakayni to pisawidang to romaroma a kitakit fangcal ito ko demak. Yo mapatay to ci Franciya i 1940 miheca, marawraw to ko kitakit,tahira to i 1844 Miheca malacongtong ko mifakiay ci Franciya ci Karulos・Antoniyo・Lopis・Insifran(Carlos Antonio López Ynsfrán,1790 mihwca,11folad,4romi'ad – 1862 miheca, folad,10romi'ad),sa malaliyaw a lahoday ko 'orip no tamtamdaw. O pikowan ni Lopis i,falicen ningra ko pikowan to sera, itiya ho 98%a sera ono sifo kapolongan sera , caay ko cisera ko kalotamdaw, tado han ni Lopis kona pikowan a faco no sera paloma to Mati ociya ato tamako, tadatata'ang ko 'etan,o 'edeng o Parakuay ko caay kacikiyam i Satimolan Amirika,ona payso i sapisanga'en ni Lopis to marad ato tata'angay kowang,papitiliden ningra ko kapah tayra i Yoropa, 1861 miheca malaheci ko lalan no cinamalay tahira i tatapangay niyaro' Ansunsyon. Mitahidang ho to citanengay a tamdaw no Ikiris ato roma a kitakit, mapacakat to ko taneng no Parakuway a tamdaw. O hatiniay a lahodayay a 'orip, ma'inap ko Arucincin ato Poracir lengat sa amirawraw to demak no Parakuay, o Parakuay to damaen ningra ko rawraw no Urakuay kitakit, onini ko saka lood no Arucincin ato Poracir ato Parakuay. Ona lalood pangangan han Parakuay Laood anoca Toloay kitakit a Lalood. Malalood to Toloay a Malalekatepay Kitakit 1862 miheca mapatay koya sa'ayaway congtong, o sakakaay a wawa ningra ci Fransisko Solano Lapis Karilo (Francisco Solano López Carrillo, 1826miheca,7folad,24romi'ad – 1870miheca,3folad,1romi'ad)ko mido'edoay Malacongtong.1864 miheca, malanangen to pilalalang no Ppuracir ato Arucincin ko Urakuay, misa'eli to picoker no Parakuay, o Parakuay sa i malecad a ma'esamen to larawraw no Puracir ato Arucincin, sa tangsol sa amihai to pinanay no Urakuay. O congtong sato no Parkuay ci Lapis Karilo kerid to ningra ko sofitay a micoar a mi'odot ko Puracir ato Arucincin, satapang sato ko tada palafadfadesay a lalood i Satimolan Amirika, oya sato Puracir ato Arucincin ato Urakuay a tolo kitakit malalekatep a mipaco'ay to Parakuay, o sofitay no Parakuay i tahira i katekopan a misa'icel a milood, sacisowal sa ko tarokos no Amirika mihemek to kaci'icel no faloco' ato tada olah to kitakit no sofitay no Parakuay. 1870 miheca sakatolo folad, mapatay ci Lapis congtong tona lalood, sa lasawad sato kona lalood, namalowid ko Parakuay tona lalood i pecihen ko cecay no sepat ma'edeng 14㎢ a pala no kitakit to sapatefoc i Puracir ato Arucincin, o roma a sera mapatangic a mapa'aca i Arucincin a tamdaw, tona lalood 'aloman ko mapatayay,i 'ayaw no lalood i 52 ofad ko tamdaw no Parakuay, malaheci to ko lalood i 21 ofad to ko osaw a tamdaw, o faihayan tosa no kalitolo ko mapatayay. Nakalaloodan caay ko tamdaw aca ko malowanay, o sera to, o sata to, o katayalan to malahedaw, toya ikor to 50 miheca lacaan sato ko kicay, tahanini ira ho naikoran a kunis no lalood. Lalood i Ciyaco Malaheci to koya Toloay a Malalekatepay Kitakit a lalood, o kakeridan no sofitay to ko mikowanay tona kitakit,sa'ayaway a tata'angay a tayal i,o sapitongalaw to tamdaw, sa itira ko pinanay to kafolaw a tayni no Suis,Toic ato Italiya a maomahay tamdaw, nikawrira, naikoran ho no lalood sa caay ka hakowa kotayniay a mafolaw. Caay ka tangsol sa a lahoday ko 'orip no tamtamdaw, sa adihay mayakiyak ko lihaf, itini i Ciyako hananay a palapalan adihayay ko simal sako lihaf mayakayak.1932 miheca oya fiyaw a kitakit Polifiya takaw sa a milood to Parakuay i Ciyako, (o Ciyako lalood hananay konini)o sofita no Parakuay caay ka hakowa ko tamdaw, o na'osawan a kowang ko sapilood, malowid nangra ko 'alomanay a sofitay no Polifiya. 1938 miheca masasowal to sakalali'ay itira i Puinoalis, maala a patatikor koya micowatan no Sipanyaan ho miheca Kurata Ciyako pala. Tona lalood i Ciyako 4ofad ko mapatayay a tamdaw, tongal sato ko kalacaan no 'orip no kalotmadaw. Oya tadamaanay a sofitay toya Ciyako lalood ci Frair Franko malacontong, macaloh tato ko tayal to sapiliyawaw misongila' patireng to kitakit, caka pakatoor ko kalotamdaw, teked hanto ningra koya niyah a kapot a mikowan to kitaki ,sa mafelih no finawlan malaplap i 1937miheca. Sofiatayan Nisateked Pikowan Mido'edoay malakakeridan no Parakuay i ci Hikiniyon Moriniko (Higinio Morínigo Martínez (1897miheca, 1folad,11romi'ad, -1983miheca, 1folad, 27romi'ad) . O pikowan ningra to kitakit i, safatad han ca ko kala no finawlan a kitakit sanay, o hatiniay a tayal i,macangal ko finawlan sa matatoker ko Sakatosa Folad Tang ato Koroto Tang, marawraw to ko tamtamdaw, ono laloma' a lalood no Parakuay hann a pangangan konini. Tona lalood i matafesiw ko 20 ofad ko tamdaw milaliw tara i romaroma a kitakit. Ikor to nona lalood i,ci Fitiriko Ciyapas (Federico Chaves Careaga (February 15, 1882 – April 24, 1978) ko malakakeridan no kitakit, nikawrira, caka pakafilo amisopsop to karawraw no kitakit, malalalowadan no rawraw konini,o sofitay to ko mifelihay palasawad. 1954 miheca ira ko picoker no sofitay no Puracir, tireng sa malatapang no kitakit ci Alfreto・Sutoroisnir・Matinawda(Alfredo Stroessner Matiauda,1912 miheca,11 Folad,3romi'ad – 2006miheca,8folad, 16romi'ad), o kalacongtong ningra i, 35 miheca ko kahalafing. O kalacongtong ningra i o Puracir ko cokeray sa o tayal ningra i,'aning sanay to Puracir wawaay kono niyah nisafaloco'an a tayal. O nano sofitay ko tiring ningra sa misatekeday ko pikowan ningra, ano ira ko sapifelihaw a maliyang i penecen, o cowa ka aloman ko tamdaw a finacadan ato Yincomin(Intihinna) matayen, sa itira to ko pitefoc no Amirika ato roma a kitakit. Hato caacaay ko mangoyangoy ko kamaro' ni Sutoroisnir, safana' sa a tomireng a mifelih ci Antoris Rotrikis Pitotis(Andrés Rodríguez Pedotti)mlapacalcalay contong,nikawrira caka dahamham ko faloco' ni Sutoroisnir, keriden ho ningra ko papinapina a sofitay mirawraw i kasaniyaroaro'. Caka pakafilo amitoker taha ikor ta malaplap tara i Puracir. O hatiniay ko kakaya' ko kacongtong 'odeng konini ko ma'araway i Satimolan Amirika. O sinkiw ko sakalacongtong Mafelih ni Rotrikis ko ka'ayaway a congtong i,malapacalcalay a congtong falicen Ningra ko demak ni Rotrikis mala no finawlan a kitakit ko Parakuay, o sinkiw ko sakalacongtong, orasaka, i 1993miheca saka5 folad misinkiw maala ci Fan KarosWasimosi(Juan Carlos Wasmosy)malasa'ayaway a o sinkiw ko kalacontong. 1996 miheca 4folad,o tada ci'icelay a kakeridan no sofitay ci Lino Opiyito(Lino Oviedo)palasawad han no congtong ko kala kakeridan no sofitay a paliten, nawhani, mipapacoliay a mirawraw to tayal no sifo. Nikawrira,1998 miheca o kapot ni Lino Opiyito ci Lauru Kupas(Raul Cubas)maala malacongtong tangsol han ningta a mihepol ko kapalit ni Lino Opiyito. Na masadak ci Lino Opiyito nani kapalitan, salatiktik sa a dademak i cani'iw amicawcaw to tayal no sifo. 1999 miheca saka3 folad saka23 romi'ad, mangaw ko sadamacongton ci Luis Mariya Arkaniya(Luis Maria Argaña),matalaw to ci Lino Opiyito aci Kupas to kapalitan, soikor han to nangra kono niyah kitakit a milaliw tara roma a kitakit, tona folad ci Luis Koncalis Maki ko malacongtongay(Luis Gonzalez Macchi), i 2000 miheca sakalima folad ira ko sapifelihaw no sofitay nika caay ka Laheci,2003 miheca saka4folad,ci Nikaruno Toaruti Frutos ko malacongtongay(Nicanor Duarte Frutos). I 2008 miheca saka4folad ira kono congtong a sinkiw, o caay ko i sifoay a tang(tangwai han no kaping sowal) malacecay a misanga' to&quot;sapilahodayaw a maolah to kitakit&quot;sanay a tang (The Patriotic Alliance for Change (Spanish: Alianza Patriótica por el Cambio, APC), milifet to roma a tatoloay masadakay tomireng to sinkiw no congtong. Malemed ko kakeridan nona APC tang ci Firnanto Arminto Luko Mintis (Fernando Armindo Lugo Méndez),sa itini to a mapalasawd ko pikowan no sofitay a tang nani 1947 miheca rarid sa taha 61 miheca ko kakaya' a pikowan no sofitay, mapalahedaw to ko Kororato Tang. Nikawrira, 2012 miheca saka6 folad, mafelih no Lipoin(no kitakit a kayki)ci Firnanto Arminto Luko Mintis mapalasawad ko kalacongtong ningra, oya sadama a congtong ci Fitiliko Franko cakat sa pacalcal a malacongtong, 2013 miheca saka4 folad a sinkiw i ci Olasyo Karutis ko maalaay malacongtong, ona tamdaw i Kororato Tang, ona Kororato Tang i,o harateng nangra milalangay to kacisalongac no kalotamdaw, ano saki kitakit manga'ay to a mipenec to kalotamdaw sanaay, orasaka o sofitay ko mikowanay to kalotamdaw. O sici O sakaay a mikowanay to kitakit i o congtong, o tapang no sifo, away ko pakafiloay to sakowan 'icel ningra. 5 mihaeca ko kalacongtong, caay ka haien no rikec a palalid a malacongtong,nikawrira, 2013 miheca namalacongtong ci Orasio Manuir Karotis Hara , sapifalicaw to kinpo ta manga'ay palalid a malacongtong kako yo sananay, nikawrira caay ka laheci ko pifalic to kinpo. O sinkiw no congtong i o palikoay to congtong ato sadamacongtong o cecay a kumi ko sa'osi, o kalotamdaw ko mi topaay,oya saadihayay ko satopa a kumi ko mamaala. Ano mapatay ano ca mapalasawad no lipoin ko congtong i, oya sadamacongtong ko macakat malacongtong, milepon toya 'osaw a kalacongtongan a miheca. Away ko Sincinyincang hananay a kamaro'an, o congtong sanay ko mikowanay to polong a tayal no kitakit. O lipoin(pikaykian no kitakit) O lipoin no Parakuay i tosaay, o cecay i o Fafa'eday Kayki , o cecay i o La'enoay Kayki , o Fafa'eday Kayki a lipoiin i 45 ko tamdaw, o polong no kitakit ko pisinkiwan, o La'enoay Kayki a lipoiin i 80 ko tamdaw,o 18 a sakowan a tamdaw ko mitopaay. Ona tosa a pikaykian no kitakit a lipoiin i 5 miheca ko kalalipoiin nangra, sa malecad ko romi'ad ko pisikiwan no congtong,ya i cilaay a sinkiw i 2013 miheca saka 4 folad saka 21 romi'ad, o maalaay a lipoiin paki tangen i iara ila'eno a silsilen: Fafa'eday Kayki: ＊kororato Tang: 19 ko iin ＊PLRA Tang:13 ko iin ＊Kuwas Tang:5 ko iin ＊Mincin Tatng:3 ko iin ＊Apansa Pais:2 ko iin ＊UNACE Tang:1 ko iin ＊Komin Tang: 1 ko iin La'enoay Kayki: ＊kororato Tang: 44 ko iin ＊PLRA Tang:27 ko iin ＊Mincin Tatng:3 ko iin ＊Apansa Pais:2 ko iin ＊UNACE Tang:2 ko iin ＊Komin Tang: 2 ko iin ＊Kuwas Tang:1 ko iin ＊To'asan Tang:1 ko iin ＊Ciyakiniya Tang:1 ko iin Nano kairaan no Parakuay kitakit, o sici nona kitakit i matiya o sowal ni Simon・ Poliparu (Simón Bolívar) o tada ngangan ningra i ci Simon・Hosi・Antoniyon・ti ・Santisima・Trinitato・Poliparu・Palasios・Ponti・I・Pranko(Simón José Antonio de la Santísima Trinidad Bolívar Palacios Ponte y Blanco,1783 miheca,saka7folad, saka24romi'ad –1830miheca,saka12folad,17romi'ad, omi keriday to saka tomireng no Satimalan Amirika a kitakit): ano ca ko sofitay ko nisateked mikowan, o pakoniyah sanay matiya o awaay ko sifo, naka mapalasawad malatapang no kitakit ci Sitoisniru, lahodayay to mamang ko 'orip no tamtamdaw, nikawrira, o sofitay ko so'elinay a mikowan tona kitakit. Kalawidang to roma kitakit O cecay a mikapotay no Mirukosir hananay a saopo ,ona saopo i, o kapolongan a pili'etanan i katimolay no Satimolan Amirika. Manga'ay ko kalafiyaw ato Poracir,Arucincin ato Urakuay. I 'ayaw no 20sici masasiwar no mipadafo'an no Ikiris a kitakit Arucincin, i aikor tono 20sici masasiwar ho no mipadafo'an no Amirika a kitakit Poracir ko demak. Orasaka, 2005 miheca pakamaro'en ko sofitay no Amirika tona kitakit, hato patalaway to fiyaw a kitakit, onini ko lalengatan no fangafang ato fiyaw a kitakit. O kalawidan ato Conghuaminko O Parakuay a kitakit i o mihantayay to Kiwsanto , malecad ato Conghuwaminko, onini ko kakaketonan a malawidang, 1957 miheca, saka 7 folad, saka 12 romi'ad makakaketon to tilid a malawidang, itini i Satimolan Amirika odengan ona kitakit ko mihaiay pakasicien. Naw han, yo malacongtong ci Arufreto Sutoroisnir i 1954 miheca mihantay to kiwsanto, matiya o pihantay no Conghuwaminko sa tongal sa ko kanga'ay no kalawidang nona tosa a kitakit. 1959 miheca saka11 folad, saka 29 romi'ad, mapatireng ko tasukuwan no Conghuwaminko i Parakuay, o Parakuay ho patireng ko tasukuwan i Taypak. O sakowan O polong kasasiroma sakowan no Parakuay i, o Tatapangan a Niyaro'(Siwto) ato 17 a sakowan(departomentos),ya i rarikoray 'i,o tatapangan a niyaro' no sakowan: 1.Arto Parakuay sakowan (Firti Olinpo) 2.Arto Parana sakowan( Alto Paraná) (Siwta Tir Isti ) 3.Amanpay sakowan( Amambay)(Pitoro Fan Kapaciro)ira ho koroma a niyaro' Kapitan Pato. 4.Ansiyon Tatapangan Sakowan( Departamento de Asunción) (Ansiyon) 5.Pokiron sakowan(Boquerón )(Firatifiya) 6.Kaakuas sakowan( Caaguazú) (Koronir Opito) 7.Kasapa sakowan( Caazapá)(Kasapa) 8.Kanintiyo( Canindeyú)(Saruto ti Kuayra) 9.Sintora sakowan (Arikua) 10.Konsipciyon sakowan( Concepción) (Konsipciyon) 11.Kortilira (Kaakupi) 12.Kuayra(Guairá)(Piciyalika) 13.Itapua(Itapúa) (Inkarunasion) 14.Sisionis sakowan(Misiones)(San Fan Pautista) 15.Ninpok sakowan (Ñeembucú) (Piraru) 16.Parakuali sakowan (Paraguarí)(Parakuali) 17.Poritinti Acis sakowan(Presidente Hayes)(Poso Kororato) 18.San Pitoro sakowan (San Pitoro ti Ukuamancio) Palapalaan O Parakuay a kitakit 'i, malala'eday to Parakuay 'alo malalitosa a mapecih, o Ka'etipay Parakuay ato Kawaliay Parakuay,ira ho ko Ciyako hananay a pala. Ora i kawaliay a pala 'i, mahaop ko 40% a sera no kitakit, 97% ko maro'ay tamdaw, ira ko masatapolopoloay a sera, ira ko masahadhaday a sera, ira ko kilakilangan ato cihanekay a sera. O Amanpay a rotorotokan ko kasala'ed ato Puracir kitakit. Nikawrira, o i saka'etipay a Parakuay 'i, macaco'isay ko kinahirahira, ma'icangay ko sera, matakaray ko kilalang o tamdaw sa 'i, matakaray to, o karara'ed ato Arucincin kitakit a Pirukomayon 'alo o sena'sena'an,i lilis nona 'alo o ka'amisay no Yoropa a tamdaw ato Rosiya a tamdaw ko mafolaway a tayni, itiratira i saidahiay a sera toya Ciyako 'i, caayay ka cisafaw to 10 ofad ko kaaloman no maro'ay tamdaw. I sak'eti'etip no satimalan a pala 'i, o Parana 'alo ko kasala'ed to roma a kitakit, o nanom ona Paran 'alo ko sapisang' to tata'angay tafa' (Itaypu Tafa', o roma ngangan o Ikuaso Tafa' hananay)alaciwasilay ato Puracir. O misangaan nona tafa' a dinki o sakakaay i nitahepoan no kakayaran a kitakit. Tona Parana 'alo ira ho ko cecay a tafa' o Ciyasrita Tafa', malalilamay ato Arucincin. Orasaka, anini o saadihayay ko mipaliwalay i romaroma a kitakit to dinki ko Parakuay. O dadahal no kilakilangan a pala 'i,780 ofad kofo, mahaop ko 40% a sera no polong no Parakuay kitakit. Finacadan O tamdaw no Parakuay mahaop ko 90% o Kurani Finacadan, ira ho ko ciramramay to remes no Yoropa tamdaw, o Mitis hananay pangangan. Ona Mitis hananay a tamdaw 'i, ya mafolaw a tayni ko kohecal tamdaw no Yoropa tona sera, saci'icel sa pararamod to Kuarani Yincumin, sa 'aloman ko ciramramay to remes no Yoropa. O lalengatan itiyay to katayni no patenakay to Kristo Pitooran a Yiso Hui saopo , mipa'icel a mipatenak,mi'osaw to punka no Kurani, nikawrira malaplap sato ko Yiso Hui 'i, caay sa kala tokay ko kaloniyaro' no Parakuay, oroma sa 'i, o teloc no kohecalay tamdaw no Yoropa, away ko ci'icelay a mikowanay, toya sato mikerid ko Puinoaris to sapisiiked a mikowan, manaay ko Parakuay a tamdaw a mido'edo, o niyah a kitakit o niniyah ko patireng sa ko tamdaw no Parakuay. Itiya sato tomireng ci Fransiya hakasi malasa'ayaway congtong, micorcor anoca mipatangic a pakararamod to roma afinacadan,oya hato sapifelihaw to tayal a teloc no Yoropa tamdaw, laplapen ningra. Orasaka, ciremes no Kurani ko kalotamdaw no Parakuay, malita'ang to kaciremes no Kurani. O mafolaway a tamdaw 'i, ira ko Toic,ira ko Italiya, Sipanya, Dipon, Kaping ato Arapiya, iraroma nonini a tamtadaw o Puracir ato Arucincin ko pakasiwar to demak no Parakuat a tamdaw. O sowal Ono sifo a kapolongan sowal 'i, o Sipanya sowal ato Kurani sowal, mahaop ko 94% a tamdaw no Parakuay mafana'ay somowal to Kurani sowal, 75% a tamdaw mafana'ay a somowal tono Sipanya sowal. Caay konini aca, ira ko 16 ofad mahaop ko 2.5% a tamdaw mafana'ay tono Toic a sowal. O pitooran Mahaop ko 90% a tamdaw o Tinsikiw ko pitooran, o roma sa 'i, ira ko Minonita, Fancalay Aocoran ni Yiso Kristo Kiwkay(The Church of Jesus Christ of Latter-day Saints, kantang han pangangan: LDS),o kafana'an no kalotamdaw 'i,o Molomon hananay a pitooran. Paifaloco' sanay ko pitoor. Punka O kalotamdaw no Parakuay 'i, cirURamramay to remes no Sipanya, o wama 'i, Sipanya tamdaw. O wina 'i, o Kurani tamdaw, orasaka, caay ka pisakakinih a misaicowa, matatoy nangra kona tosa a punka ato ta'as a pinangan, tahanini ira ho ko 80% a tamdaw no Parakuay kalasowal han nangra ko tosa a sowal. Kaka'enen Matiya o fiyaw a kitakit tada maolah a minanom to Mati a ocia, maolah to Tilili hananay ko piminanom to Mati ociw. Ona Tilili 'i,ono tato'asan ho a pinangan. Naw iro maolah a minanom to Mati ocia, halititiay ko ka'en nangra, ona ocia o sapiserer to ka'akawang no 'ilang, mipatongalay to witamin ato sakacisoher mifalah to tatiih no tiring. O nano to'asan maolahay to a minanom to Mati ociw ko Parakuay tamdaw, ora Tilili hananay 'i, itiyaay i Ciyako Kalaloodan a mapatenak ko matiyaay a pinanom to ocia. O kaka'enen to romi'ami'ad o niparamraman to Mancioka hananay a kililang, o nini Mancioka ko sapisanga' to 'epang. O dafong no nitahepoan no kakayaran O citodongay to demak no Kiwiku, Kakaku ato Punka no Linhoko (United Nations Educational, Scientific and Cultural Organization, UNESCO), o mihinamay a pakika to tadamaanay dafong no nitahafan no kakaryan, ono Parakuay a radamaanay dafong 'i,cecay aca ko mitokian i 1993 miheca, o Ra Santisima Torinita ti Parana ato His ti Taparanki a Yiso Hui Patenakan to Sowal no Wama(Missions jésuites de la Santísima Trinidad de Paraná et Jesús de Tavarangue). O maro'ay itini a tamdaw'i, &quot;Torinita nalacolan&quot;hananay a misarahoday a pangangan, onini a nalacolan 'i, o mapatirengay i katimaol no Parakuay ato ka'amis no Arucincin, mahaopay ko Parana 'alo, aloman ko nani cowacoway misalamaay a tamdaw. O itiraay i Inkarunasion Niyaro' a Torinita i 1706 miheca a patireng tona niyaro', ira ko isifo'ay a potal, Tata'angay Kyokai, sefi', pitilidan, katayalan,pitelian to to'asan dafong, ato niyaro' no Yincumin. 1767 miheca namalaplap ko YisoHui, naikoran to lahedaw sato ko sasiwar no Yiso Hui,o Torinita sa 'i, awa sato ko milingwaay tona nalacolan, nikawrira, masongila' ko pisalof ta fangcal ko katelek taha nini. Pihapinangan Tilid &quot;TESTIMONIOS DE UN PRESIDENTE – ENTREVISTA AL GRAL. HIGINIO MORÍNIGO,&quot; by Augusto Ocampos Caballero. Retrieved October 29, 2014. a b c d ラテン・アメリカを知る事典,pp.303-305 パラグアイの項</FORM>
        <FORM kindOf="standard">== Paragoay,República del Paragoay == Parakoay Kapolongan aKitakit Takaray sowal Ono Sipanya sowal: República del Paragoay,ono Kowarani sowal: Tetã Paragoái, o kalosowal o Parakoay hananay a pangangan kona kitakit.itiraay i sifo' no Katimolay Amirika, ilawac no Parakoay 'alo sa ira ko minato,i ka'amis malaingiday to Miro,i ka'etip i,o Polipiya a kitakit, katimol i malafiyaway to Alocincin, mataliyokay nona kitakit, o i kemoday a kitakita. O sici nona kitakit i Nikapolongan Faco, o tatapangan a niyaro' i Asonsyon Ona ngangan tonini nani Asonción de María, o kacakatan ni Mariya tayra i kakarayan sanay ko imi nona sowal. Rikisi I ka'ayaw ni Kolonpos O itiniay a maro'ay a tamdaw i,o Kowarani hananay a finacadan, o 'orip ona fincadan matiyaay o away ho ko maamaan sapidemak a dafong, o kamay sanay ko sapiala to saka'orip. Tayhira sato i 16sici(i 'ayaw no 500 so'ot miheca ) ta ira ko Yoropa a mikalicay to tamina ci Sipasciyan Kapoto , do'edo han ningra ko La Polata 'alo a pahicera itini ton apala. Micowat a Mikowan ko Sipanya I 1537miheca o mikeridan ni Poinos Ailis a misahinahinamay a kapot tayni tona pala i,tangsol a patireng to Asonsyon niyaro' malopala to no Sipanya. Itini tona pala i ira ko 'adopay a Ciyaloya finacadan, o Kowarani a tamdaw i mafana'ay to a mipaloma to losay, iray to ko omah nangra, ikakayay ko ponka nangra saka ikaka ko 'orip no Kowarani tamdaw. Orasaka malalekatep ato Sipanya a mitoker to romaroma a Intian tamdaw. O Sipanya a tamdaw mahemek a malalekatep ato Kowarani a tamdaw, sa manga'ay ko kalawidang nona tosa a masasiromaay a finacadan, Sa aloman sato ko malaramoday to roma afinacadan, oya cilamlamay to roma a 'ilang a wawa o Mistiso hananay a pangangan. 1617miheca,malacinowas ko pikowan no Sipanya to Asonsyon niyaro ato Poinos Ailis niyaro' ,paiteked sato ko sakowan. I aikor tono 17sici sa aloman sato ko patenakay tono Kristo a pitooran a Yiso Hoi , mipasifana' to sakacakat no 'orip to saliomah. Ona Yiso Hoi nani Sanpawlo niyaro' no Poraciroay a tayni, itiya i ira ko mipapaliwalay to koli a tamdaw ci Pantirancis ,pafelien no Yiso Hoi ko Kowarani to kowang a malacafay a milood tona paliwalay to koli a tamdaw. Ona sofitay tonini i, cilacila pakalowid to sofitay no Porotokaro, milaoc i lawac no sakowan no Sipanya. Toikor to i, malosofitay no Patikan Kyowo ,orasaka, halo honti no Sipanya ca to ka pakasowal tona sofitay, patahtah sato ko demak no Yiso Hoi, matiya sato o paiteked sanay a kitakit, o Intian a tamdaw caay to ka samsam no roma a kohecaly a tamdaw, 100miheca ko kakapah no 'orip. 1750miheca oya itiray i niyaro' no Kowarani a Yiso Hoi malalood ato Sipanya ato Portokaro, malowid ko Yiso Hoi tona lalood, sawad han to no Korani ko Ra Porata a pala orasaka molowan to pito ko Yiso Hoi. To ikor to tona lalood malaplap ko Yiso Hoi nani Satimolan Amirika, oya sato Kowarani a tamdaw o Sipanya ato Portokaro ko mikowanay. Nisiided ato Tokeled Pikowan 1810miheca sak5fola saka25romi'ad,mifelih to mikowanay i Pinos Ailis ci Polotiniyo, oya sakatosa a tapang no mikowanay ci La Polata siiked sato kami nani Sipanya sa a milekal, nikawrira, ya cisofitayay ititraay i Parakoay ci Pan・Olintalo ,ci Aloto・Piro(Alto Perú)ato ci Koropa(Córdoba) ca ka pihai to pifelih ni Polotiniyo. 1814miheca, malasakaay mikowanay ci Hosi・Kasoparo・Rotrikis・ti・Franciya・ ・Pirasko(José Gaspar Rodrígoez de Francia y Velasco,1766 miheca,saka1folad saka6romi'ad – 1840 miheca saksiwa folad saka20romi'ad),1816 miheca, tahira i kapatayan ko kala Mikowanay. Tahira i kapatayan ko kalamikowanay sanay i,saka ira no moamahay a finawlan a micoker sa malaheci, o polong a sera no kitakit i ono mikowanay , , away kono niyah a sera, sa malalen ci sera ko kalotamdaw. Halafin tato ko kalatapang i ataraw ci Franciya to mamifelih a teloc no Sipanya tamdaw, sa itira ko piroharoh ningra to Kowarani tamdaw ato masafinawlanay to a teloc no ciramramay to remes no Kowarani tamdaw, ano ira ko maliyangay to pikowan i laplapen ni Franciya, ira ko nipatayan a maliyangay tamdaw. Tona mihecahecaan i adihay ko lalood itini i Satimolay Amirika, odeng o Parakoay ko caay ka ci rawraw,misa'icel a papitilid ko sifo,sa ira ko sowal no mipalafangay: itini i Parakoay awaay ko mitakoway, awaay ko macahiway sanay.Pakayni to pisawidang to romaroma a kitakit fangcal ito ko demak. Yo mapatay to ci Franciya i 1940 miheca, marawraw to ko kitakit,tahira to i 1844 Miheca malacongtong ko mifakiay ci Franciya ci Karolos・Antoniyo・Lopis・Insifran(Carlos Antonio López Ynsfrán,1790 mihwca,11folad,4romi'ad – 1862 miheca, folad,10romi'ad),sa malaliyaw a lahoday ko 'orip no tamtamdaw. O pikowan ni Lopis i,falicen ningra ko pikowan to sera, itiya ho 98%a sera ono sifo kapolongan sera , caay ko cisera ko kalotamdaw, tado han ni Lopis kona pikowan a faco no sera paloma to Mati ociya ato tamako, tadatata'ang ko 'etan,o 'edeng o Parakoay ko caay kacikiyam i Satimolan Amirika,ona payso i sapisanga'en ni Lopis to marad ato tata'angay kowang,papitiliden ningra ko kapah tayra i Yoropa, 1861 miheca malaheci ko lalan no cinamalay tahira i tatapangay niyaro' Ansonsyon. Mitahidang ho to citanengay a tamdaw no Ikiris ato roma a kitakit, mapacakat to ko taneng no Parakoway a tamdaw. O hatiniay a lahodayay a 'orip, ma'inap ko Arocincin ato Poracir lengat sa amirawraw to demak no Parakoay, o Parakoay to damaen ningra ko rawraw no Urakoay kitakit, onini ko saka lood no Arocincin ato Poracir ato Parakoay. Ona lalood pangangan han Parakoay Laood anoca Toloay kitakit a Lalood. Malalood to Toloay a Malalekatepay Kitakit 1862 miheca mapatay koya sa'ayaway congtong, o sakakaay a wawa ningra ci Fransisko Solano Lapis Karilo (Francisco Solano López Carrillo, 1826miheca,7folad,24romi'ad – 1870miheca,3folad,1romi'ad)ko mido'edoay Malacongtong.1864 miheca, malanangen to pilalalang no Pporacir ato Arocincin ko Urakoay, misa'eli to picoker no Parakoay, o Parakoay sa i malecad a ma'esamen to larawraw no Poracir ato Arocincin, sa tangsol sa amihai to pinanay no Urakoay. O congtong sato no Parkoay ci Lapis Karilo kerid to ningra ko sofitay a micoar a mi'odot ko Poracir ato Arocincin, satapang sato ko tada palafadfadesay a lalood i Satimolan Amirika, oya sato Poracir ato Arocincin ato Urakoay a tolo kitakit malalekatep a mipaco'ay to Parakoay, o sofitay no Parakoay i tahira i katekopan a misa'icel a milood, sacisowal sa ko tarokos no Amirika mihemek to kaci'icel no faloco' ato tada olah to kitakit no sofitay no Parakoay. 1870 miheca sakatolo folad, mapatay ci Lapis congtong tona lalood, sa lasawad sato kona lalood, namalowid ko Parakoay tona lalood i pecihen ko cecay no sepat ma'edeng 14㎢ a pala no kitakit to sapatefoc i Poracir ato Arocincin, o roma a sera mapatangic a mapa'aca i Arocincin a tamdaw, tona lalood 'aloman ko mapatayay,i 'ayaw no lalood i 52 ofad ko tamdaw no Parakoay, malaheci to ko lalood i 21 ofad to ko osaw a tamdaw, o faihayan tosa no kalitolo ko mapatayay. Nakalaloodan caay ko tamdaw aca ko malowanay, o sera to, o sata to, o katayalan to malahedaw, toya ikor to 50 miheca lacaan sato ko kicay, tahanini ira ho naikoran a konis no lalood. Lalood i Ciyaco Malaheci to koya Toloay a Malalekatepay Kitakit a lalood, o kakeridan no sofitay to ko mikowanay tona kitakit,sa'ayaway a tata'angay a tayal i,o sapitongalaw to tamdaw, sa itira ko pinanay to kafolaw a tayni no Sois,Toic ato Italiya a maomahay tamdaw, nikawrira, naikoran ho no lalood sa caay ka hakowa kotayniay a mafolaw. Caay ka tangsol sa a lahoday ko 'orip no tamtamdaw, sa adihay mayakiyak ko lihaf, itini i Ciyako hananay a palapalan adihayay ko simal sako lihaf mayakayak.1932 miheca oya fiyaw a kitakit Polifiya takaw sa a milood to Parakoay i Ciyako, (o Ciyako lalood hananay konini)o sofita no Parakoay caay ka hakowa ko tamdaw, o na'osawan a kowang ko sapilood, malowid nangra ko 'alomanay a sofitay no Polifiya. 1938 miheca masasowal to sakalali'ay itira i Poinoalis, maala a patatikor koya micowatan no Sipanyaan ho miheca Korata Ciyako pala. Tona lalood i Ciyako 4ofad ko mapatayay a tamdaw, tongal sato ko kalacaan no 'orip no kalotmadaw. Oya tadamaanay a sofitay toya Ciyako lalood ci Frair Franko malacontong, macaloh tato ko tayal to sapiliyawaw misongila' patireng to kitakit, caka pakatoor ko kalotamdaw, teked hanto ningra koya niyah a kapot a mikowan to kitaki ,sa mafelih no finawlan malaplap i 1937miheca. Sofiatayan Nisateked Pikowan Mido'edoay malakakeridan no Parakoay i ci Hikiniyon Moriniko (Higinio Morínigo Martínez (1897miheca, 1folad,11romi'ad, -1983miheca, 1folad, 27romi'ad) . O pikowan ningra to kitakit i, safatad han ca ko kala no finawlan a kitakit sanay, o hatiniay a tayal i,macangal ko finawlan sa matatoker ko Sakatosa Folad Tang ato Koroto Tang, marawraw to ko tamtamdaw, ono laloma' a lalood no Parakoay hann a pangangan konini. Tona lalood i matafesiw ko 20 ofad ko tamdaw milaliw tara i romaroma a kitakit. Ikor to nona lalood i,ci Fitiriko Ciyapas (Federico Chaves Careaga (Febroary 15, 1882 – April 24, 1978) ko malakakeridan no kitakit, nikawrira, caka pakafilo amisopsop to karawraw no kitakit, malalalowadan no rawraw konini,o sofitay to ko mifelihay palasawad. 1954 miheca ira ko picoker no sofitay no Poracir, tireng sa malatapang no kitakit ci Alfreto・Sotoroisnir・Matinawda(Alfredo Stroessner Matiaoda,1912 miheca,11 Folad,3romi'ad – 2006miheca,8folad, 16romi'ad), o kalacongtong ningra i, 35 miheca ko kahalafing. O kalacongtong ningra i o Poracir ko cokeray sa o tayal ningra i,'aning sanay to Poracir wawaay kono niyah nisafaloco'an a tayal. O nano sofitay ko tiring ningra sa misatekeday ko pikowan ningra, ano ira ko sapifelihaw a maliyang i penecen, o cowa ka aloman ko tamdaw a finacadan ato Yincomin(Intihinna) matayen, sa itira to ko pitefoc no Amirika ato roma a kitakit. Hato caacaay ko mangoyangoy ko kamaro' ni Sotoroisnir, safana' sa a tomireng a mifelih ci Antoris Rotrikis Pitotis(Andrés Rodrígoez Pedotti)mlapacalcalay contong,nikawrira caka dahamham ko faloco' ni Sotoroisnir, keriden ho ningra ko papinapina a sofitay mirawraw i kasaniyaroaro'. Caka pakafilo amitoker taha ikor ta malaplap tara i Poracir. O hatiniay ko kakaya' ko kacongtong 'odeng konini ko ma'araway i Satimolan Amirika. O sinkiw ko sakalacongtong Mafelih ni Rotrikis ko ka'ayaway a congtong i,malapacalcalay a congtong falicen Ningra ko demak ni Rotrikis mala no finawlan a kitakit ko Parakoay, o sinkiw ko sakalacongtong, orasaka, i 1993miheca saka5 folad misinkiw maala ci Fan KarosWasimosi(Joan Carlos Wasmosy)malasa'ayaway a o sinkiw ko kalacontong. 1996 miheca 4folad,o tada ci'icelay a kakeridan no sofitay ci Lino Opiyito(Lino Oviedo)palasawad han no congtong ko kala kakeridan no sofitay a paliten, nawhani, mipapacoliay a mirawraw to tayal no sifo. Nikawrira,1998 miheca o kapot ni Lino Opiyito ci Laoro Kopas(Raol Cobas)maala malacongtong tangsol han ningta a mihepol ko kapalit ni Lino Opiyito. Na masadak ci Lino Opiyito nani kapalitan, salatiktik sa a dademak i cani'iw amicawcaw to tayal no sifo. 1999 miheca saka3 folad saka23 romi'ad, mangaw ko sadamacongton ci Lois Mariya Arkaniya(Lois Maria Argaña),matalaw to ci Lino Opiyito aci Kopas to kapalitan, soikor han to nangra kono niyah kitakit a milaliw tara roma a kitakit, tona folad ci Lois Koncalis Maki ko malacongtongay(Lois Gonzalez Macchi), i 2000 miheca sakalima folad ira ko sapifelihaw no sofitay nika caay ka Laheci,2003 miheca saka4folad,ci Nikarono Toaroti Frotos ko malacongtongay(Nicanor Doarte Frotos). I 2008 miheca saka4folad ira kono congtong a sinkiw, o caay ko i sifoay a tang(tangwai han no kaping sowal) malacecay a misanga' to&quot;sapilahodayaw a maolah to kitakit&quot;sanay a tang (The Patriotic Alliance for Change (Spanish: Alianza Patriótica por el Cambio, APC), milifet to roma a tatoloay masadakay tomireng to sinkiw no congtong. Malemed ko kakeridan nona APC tang ci Firnanto Arminto Loko Mintis (Fernando Armindo Logo Méndez),sa itini to a mapalasawd ko pikowan no sofitay a tang nani 1947 miheca rarid sa taha 61 miheca ko kakaya' a pikowan no sofitay, mapalahedaw to ko Kororato Tang. Nikawrira, 2012 miheca saka6 folad, mafelih no Lipoin(no kitakit a kayki)ci Firnanto Arminto Loko Mintis mapalasawad ko kalacongtong ningra, oya sadama a congtong ci Fitiliko Franko cakat sa pacalcal a malacongtong, 2013 miheca saka4 folad a sinkiw i ci Olasyo Karotis ko maalaay malacongtong, ona tamdaw i Kororato Tang, ona Kororato Tang i,o harateng nangra milalangay to kacisalongac no kalotamdaw, ano saki kitakit manga'ay to a mipenec to kalotamdaw sanaay, orasaka o sofitay ko mikowanay to kalotamdaw. O sici O sakaay a mikowanay to kitakit i o congtong, o tapang no sifo, away ko pakafiloay to sakowan 'icel ningra. 5 mihaeca ko kalacongtong, caay ka haien no rikec a palalid a malacongtong,nikawrira, 2013 miheca namalacongtong ci Orasio Manoir Karotis Hara , sapifalicaw to kinpo ta manga'ay palalid a malacongtong kako yo sananay, nikawrira caay ka laheci ko pifalic to kinpo. O sinkiw no congtong i o palikoay to congtong ato sadamacongtong o cecay a komi ko sa'osi, o kalotamdaw ko mi topaay,oya saadihayay ko satopa a komi ko mamaala. Ano mapatay ano ca mapalasawad no lipoin ko congtong i, oya sadamacongtong ko macakat malacongtong, milepon toya 'osaw a kalacongtongan a miheca. Away ko Sincinyincang hananay a kamaro'an, o congtong sanay ko mikowanay to polong a tayal no kitakit. O lipoin(pikaykian no kitakit) O lipoin no Parakoay i tosaay, o cecay i o Fafa'eday Kayki , o cecay i o La'enoay Kayki , o Fafa'eday Kayki a lipoiin i 45 ko tamdaw, o polong no kitakit ko pisinkiwan, o La'enoay Kayki a lipoiin i 80 ko tamdaw,o 18 a sakowan a tamdaw ko mitopaay. Ona tosa a pikaykian no kitakit a lipoiin i 5 miheca ko kalalipoiin nangra, sa malecad ko romi'ad ko pisikiwan no congtong,ya i cilaay a sinkiw i 2013 miheca saka 4 folad saka 21 romi'ad, o maalaay a lipoiin paki tangen i iara ila'eno a silsilen: Fafa'eday Kayki: ＊kororato Tang: 19 ko iin ＊PLRA Tang:13 ko iin ＊Kowas Tang:5 ko iin ＊Mincin Tatng:3 ko iin ＊Apansa Pais:2 ko iin ＊UNACE Tang:1 ko iin ＊Komin Tang: 1 ko iin La'enoay Kayki: ＊kororato Tang: 44 ko iin ＊PLRA Tang:27 ko iin ＊Mincin Tatng:3 ko iin ＊Apansa Pais:2 ko iin ＊UNACE Tang:2 ko iin ＊Komin Tang: 2 ko iin ＊Kowas Tang:1 ko iin ＊To'asan Tang:1 ko iin ＊Ciyakiniya Tang:1 ko iin Nano kairaan no Parakoay kitakit, o sici nona kitakit i matiya o sowal ni Simon・ Poliparo (Simón Bolívar) o tada ngangan ningra i ci Simon・Hosi・Antoniyon・ti ・Santisima・Trinitato・Poliparo・Palasios・Ponti・I・Pranko(Simón José Antonio de la Santísima Trinidad Bolívar Palacios Ponte y Blanco,1783 miheca,saka7folad, saka24romi'ad –1830miheca,saka12folad,17romi'ad, omi keriday to saka tomireng no Satimalan Amirika a kitakit): ano ca ko sofitay ko nisateked mikowan, o pakoniyah sanay matiya o awaay ko sifo, naka mapalasawad malatapang no kitakit ci Sitoisniro, lahodayay to mamang ko 'orip no tamtamdaw, nikawrira, o sofitay ko so'elinay a mikowan tona kitakit. Kalawidang to roma kitakit O cecay a mikapotay no Mirokosir hananay a saopo ,ona saopo i, o kapolongan a pili'etanan i katimolay no Satimolan Amirika. Manga'ay ko kalafiyaw ato Poracir,Arocincin ato Urakoay. I 'ayaw no 20sici masasiwar no mipadafo'an no Ikiris a kitakit Arocincin, i aikor tono 20sici masasiwar ho no mipadafo'an no Amirika a kitakit Poracir ko demak. Orasaka, 2005 miheca pakamaro'en ko sofitay no Amirika tona kitakit, hato patalaway to fiyaw a kitakit, onini ko lalengatan no fangafang ato fiyaw a kitakit. O kalawidan ato Conghoaminko O Parakoay a kitakit i o mihantayay to Kiwsanto , malecad ato Conghowaminko, onini ko kakaketonan a malawidang, 1957 miheca, saka 7 folad, saka 12 romi'ad makakaketon to tilid a malawidang, itini i Satimolan Amirika odengan ona kitakit ko mihaiay pakasicien. Naw han, yo malacongtong ci Arofreto Sotoroisnir i 1954 miheca mihantay to kiwsanto, matiya o pihantay no Conghowaminko sa tongal sa ko kanga'ay no kalawidang nona tosa a kitakit. 1959 miheca saka11 folad, saka 29 romi'ad, mapatireng ko tasokowan no Conghowaminko i Parakoay, o Parakoay ho patireng ko tasokowan i Taypak. O sakowan O polong kasasiroma sakowan no Parakoay i, o Tatapangan a Niyaro'(Siwto) ato 17 a sakowan(departomentos),ya i rarikoray 'i,o tatapangan a niyaro' no sakowan: 1.Arto Parakoay sakowan (Firti Olinpo) 2.Arto Parana sakowan( Alto Paraná) (Siwta Tir Isti ) 3.Amanpay sakowan( Amambay)(Pitoro Fan Kapaciro)ira ho koroma a niyaro' Kapitan Pato. 4.Ansiyon Tatapangan Sakowan( Departamento de Asonción) (Ansiyon) 5.Pokiron sakowan(Boqoerón )(Firatifiya) 6.Kaakoas sakowan( Caagoazú) (Koronir Opito) 7.Kasapa sakowan( Caazapá)(Kasapa) 8.Kanintiyo( Canindeyú)(Saroto ti Koayra) 9.Sintora sakowan (Arikoa) 10.Konsipciyon sakowan( Concepción) (Konsipciyon) 11.Kortilira (Kaakopi) 12.Koayra(Goairá)(Piciyalika) 13.Itapoa(Itapúa) (Inkaronasion) 14.Sisionis sakowan(Misiones)(San Fan Paotista) 15.Ninpok sakowan (Ñeembocú) (Piraro) 16.Parakoali sakowan (Paragoarí)(Parakoali) 17.Poritinti Acis sakowan(Presidente Hayes)(Poso Kororato) 18.San Pitoro sakowan (San Pitoro ti Ukoamancio) Palapalaan O Parakoay a kitakit 'i, malala'eday to Parakoay 'alo malalitosa a mapecih, o Ka'etipay Parakoay ato Kawaliay Parakoay,ira ho ko Ciyako hananay a pala. Ora i kawaliay a pala 'i, mahaop ko 40% a sera no kitakit, 97% ko maro'ay tamdaw, ira ko masatapolopoloay a sera, ira ko masahadhaday a sera, ira ko kilakilangan ato cihanekay a sera. O Amanpay a rotorotokan ko kasala'ed ato Poracir kitakit. Nikawrira, o i saka'etipay a Parakoay 'i, macaco'isay ko kinahirahira, ma'icangay ko sera, matakaray ko kilalang o tamdaw sa 'i, matakaray to, o karara'ed ato Arocincin kitakit a Pirokomayon 'alo o sena'sena'an,i lilis nona 'alo o ka'amisay no Yoropa a tamdaw ato Rosiya a tamdaw ko mafolaway a tayni, itiratira i saidahiay a sera toya Ciyako 'i, caayay ka cisafaw to 10 ofad ko kaaloman no maro'ay tamdaw. I sak'eti'etip no satimalan a pala 'i, o Parana 'alo ko kasala'ed to roma a kitakit, o nanom ona Paran 'alo ko sapisang' to tata'angay tafa' (Itaypo Tafa', o roma ngangan o Ikoaso Tafa' hananay)alaciwasilay ato Poracir. O misangaan nona tafa' a dinki o sakakaay i nitahepoan no kakayaran a kitakit. Tona Parana 'alo ira ho ko cecay a tafa' o Ciyasrita Tafa', malalilamay ato Arocincin. Orasaka, anini o saadihayay ko mipaliwalay i romaroma a kitakit to dinki ko Parakoay. O dadahal no kilakilangan a pala 'i,780 ofad kofo, mahaop ko 40% a sera no polong no Parakoay kitakit. Finacadan O tamdaw no Parakoay mahaop ko 90% o Korani Finacadan, ira ho ko ciramramay to remes no Yoropa tamdaw, o Mitis hananay pangangan. Ona Mitis hananay a tamdaw 'i, ya mafolaw a tayni ko kohecal tamdaw no Yoropa tona sera, saci'icel sa pararamod to Koarani Yincomin, sa 'aloman ko ciramramay to remes no Yoropa. O lalengatan itiyay to katayni no patenakay to Kristo Pitooran a Yiso Hoi saopo , mipa'icel a mipatenak,mi'osaw to ponka no Korani, nikawrira malaplap sato ko Yiso Hoi 'i, caay sa kala tokay ko kaloniyaro' no Parakoay, oroma sa 'i, o teloc no kohecalay tamdaw no Yoropa, away ko ci'icelay a mikowanay, toya sato mikerid ko Poinoaris to sapisiiked a mikowan, manaay ko Parakoay a tamdaw a mido'edo, o niyah a kitakit o niniyah ko patireng sa ko tamdaw no Parakoay. Itiya sato tomireng ci Fransiya hakasi malasa'ayaway congtong, micorcor anoca mipatangic a pakararamod to roma afinacadan,oya hato sapifelihaw to tayal a teloc no Yoropa tamdaw, laplapen ningra. Orasaka, ciremes no Korani ko kalotamdaw no Parakoay, malita'ang to kaciremes no Korani. O mafolaway a tamdaw 'i, ira ko Toic,ira ko Italiya, Sipanya, Dipon, Kaping ato Arapiya, iraroma nonini a tamtadaw o Poracir ato Arocincin ko pakasiwar to demak no Parakoat a tamdaw. O sowal Ono sifo a kapolongan sowal 'i, o Sipanya sowal ato Korani sowal, mahaop ko 94% a tamdaw no Parakoay mafana'ay somowal to Korani sowal, 75% a tamdaw mafana'ay a somowal tono Sipanya sowal. Caay konini aca, ira ko 16 ofad mahaop ko 2.5% a tamdaw mafana'ay tono Toic a sowal. O pitooran Mahaop ko 90% a tamdaw o Tinsikiw ko pitooran, o roma sa 'i, ira ko Minonita, Fancalay Aocoran ni Yiso Kristo Kiwkay(The Chorch of Jesos Christ of Latter-day Saints, kantang han pangangan: LDS),o kafana'an no kalotamdaw 'i,o Molomon hananay a pitooran. Paifaloco' sanay ko pitoor. Ponka O kalotamdaw no Parakoay 'i, cirURamramay to remes no Sipanya, o wama 'i, Sipanya tamdaw. O wina 'i, o Korani tamdaw, orasaka, caay ka pisakakinih a misaicowa, matatoy nangra kona tosa a ponka ato ta'as a pinangan, tahanini ira ho ko 80% a tamdaw no Parakoay kalasowal han nangra ko tosa a sowal. Kaka'enen Matiya o fiyaw a kitakit tada maolah a minanom to Mati a ocia, maolah to Tilili hananay ko piminanom to Mati ociw. Ona Tilili 'i,ono tato'asan ho a pinangan. Naw iro maolah a minanom to Mati ocia, halititiay ko ka'en nangra, ona ocia o sapiserer to ka'akawang no 'ilang, mipatongalay to witamin ato sakacisoher mifalah to tatiih no tiring. O nano to'asan maolahay to a minanom to Mati ociw ko Parakoay tamdaw, ora Tilili hananay 'i, itiyaay i Ciyako Kalaloodan a mapatenak ko matiyaay a pinanom to ocia. O kaka'enen to romi'ami'ad o niparamraman to Mancioka hananay a kililang, o nini Mancioka ko sapisanga' to 'epang. O dafong no nitahepoan no kakayaran O citodongay to demak no Kiwiko, Kakako ato Ponka no Linhoko (United Nations Edocational, Scientific and Coltoral Organization, UNESCO), o mihinamay a pakika to tadamaanay dafong no nitahafan no kakaryan, ono Parakoay a radamaanay dafong 'i,cecay aca ko mitokian i 1993 miheca, o Ra Santisima Torinita ti Parana ato His ti Taparanki a Yiso Hoi Patenakan to Sowal no Wama(Missions jésoites de la Santísima Trinidad de Paraná et Jesús de Tavarangoe). O maro'ay itini a tamdaw'i, &quot;Torinita nalacolan&quot;hananay a misarahoday a pangangan, onini a nalacolan 'i, o mapatirengay i katimaol no Parakoay ato ka'amis no Arocincin, mahaopay ko Parana 'alo, aloman ko nani cowacoway misalamaay a tamdaw. O itiraay i Inkaronasion Niyaro' a Torinita i 1706 miheca a patireng tona niyaro', ira ko isifo'ay a potal, Tata'angay Kyokai, sefi', pitilidan, katayalan,pitelian to to'asan dafong, ato niyaro' no Yincomin. 1767 miheca namalaplap ko YisoHoi, naikoran to lahedaw sato ko sasiwar no Yiso Hoi,o Torinita sa 'i, awa sato ko milingwaay tona nalacolan, nikawrira, masongila' ko pisalof ta fangcal ko katelek taha nini. Pihapinangan Tilid &quot;TESTIMONIOS DE UN PRESIDENTE – ENTREVISTA AL GRAL. HIGINIO MORÍNIGO,&quot; by Aogosto Ocampos Caballero. Retrieved October 29, 2014. a b c d ラテン・アメリカを知る事典,pp.303-305 パラグアイの項</FORM>
    </S>
</TEXT>