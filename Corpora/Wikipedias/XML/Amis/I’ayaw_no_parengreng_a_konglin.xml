<?xml version="1.0" ?>
<TEXT id="Wiki_Amis_I’ayaw_no_parengreng_a_konglin" xml:lang="pwn" source="Paiwan Wikipedia, article: I’ayaw_no_parengreng_a_konglin" copyright="CC BY-SA" citation="I’ayaw_no_parengreng_a_konglin. (2024, November 18). In Wikipedia [Paiwan]. https://pwn.wikipedia.org/wiki/I’ayaw_no_parengreng_a_konglin" BibTeX_citation="@misc{Wiki_pwn_I’ayaw_no_parengreng_a_konglin, title = I’ayaw_no_parengreng_a_konglin, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/I’ayaw_no_parengreng_a_konglin} }">
    <S id="0">
        <FORM>I'ayaw no parengreng a konglin O mamikapot to parengreng a pakarongay i o 'ayaw parengreng a konglin no satimolan a Pangcah konian, i'ayaw mamicomod o sasafaay a selal ko mamikerid tayra i palapalaan cecay a lipay anca moetep a romi'ad tatootoor sa ko pikonglin. O ka konglinen i, i palapalaan a ma'orip, mi'adop, sapila'is, sakafana' matayal, radiw to kero, sakilisin, sakingodo, mikasoy, misaloma', palalan, misanga' to kayakay hatira ka sifana' to saka'orip. Hatiniay a romi'ad, sinanoten ko faloco', kingodoen ko pinanam, mimaan ko demak tatiih miala to kakaenen a tayra, no pala ko kakaenen, ano ngosngosen anca tangtangen o kakaenen ko kacipinangan ko sapifecol to cahiw. Saka ira ko pisaliway a sa'osi, ano o kopir to, o lolo no tali, o 'adiyam, no papahan a kolang ato foting tatiih a komaen. Onini pisaliway, o pilifet to 'icel no faloco', sa milalang komaen to cipapahay a dateng, o pa'icel to pakarongay mitanam mikilim anca mi'adop to pinanowan. Hatiniay a konglin i, o pi'araw to pakarongay no Pangcah tahacowa ko 'icel a milifet to serayan a ma'orip konini. Pi'arawan to lakaw 1998 : . 2008 : . 2001 : : .</FORM>
    </S>
</TEXT>
