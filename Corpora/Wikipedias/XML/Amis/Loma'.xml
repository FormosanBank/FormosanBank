<?xml version="1.0" ?>
<TEXT id="Wiki_Amis_Loma'" xml:lang="pwn" source="Paiwan Wikipedia, article: Loma'" copyright="CC BY-SA" citation="Loma'. (2024, December 07). In Wikipedia [Paiwan]. https://pwn.wikipedia.org/wiki/Loma'" BibTeX_citation="@misc{Wiki_pwn_Loma', title = Loma', year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Loma'} }">
    <S id="0">
        <FORM kindOf="original">O pisanga' no 'Amis to loma' i,misi'ayaw to kasadakan no cidal. O pipawalian to panay ko sakapihaen nawhani, i i'ayaw no loma' ko potal ta caay ka 'ading ko pipawalian to panay. O satapangan no pisaloma' i, misongila' to sera to malopipatirengan to loma'. Lopayenho nangara ko sota'. O sapisaloma' to loma' no 'Amis o kilang,o 'aol,o penen, o folo'. Pili'en ko rakes a kilang to malo hecek no loma'.Onini a rakes a kilang i,caay ka kaen no 'aayad.Karkaren nangra ko sera a misatalolong to saka tanektek no katomireng no hecek.Mapateli i sepatay a toko ko safalat a 'alinonong('anonong) a kilang. misaloma' a serangawan no 'Amis Ma'oripay itini i Taiwan a Yin-cu-min, Masasiroma koni patireng to loma', Tinako o 'Amis a finacadan itira i dahetal a patireng to loma', o i ngata'ay a lotok a kilang ato 'a'ol fulo' fitunay 'eli' ato 'oway ko sapi saloma'; ono Manowan a finacadan itini i lotolotokan a patireng to loma', o masa sapaday a fokeloh ato kilang ato 'oway ko sapi saloma'; ono Fotod a finacadan itira i kasa 'apilis a mi korkor to paloma'an o fokeloh sapi taring malo patih, o kilang ko hecek o 'eli' ko sapi fadahong, ta: da mahapinang ko taneng no Yin-cu-min a mafana' mikitado to mata todongay sapi saloma' a kalomaan a losay. O sefi, loma', pikacawan, pakolongan, cukep, demi' no 'Amis, saheto o kilang o 'a'ol o 'eli' ato 'oway ko sapi patireng, o na sapi simsim mi kilim ato mi pili', o taneng no to'as no 'Amis konini, o maan a kilang ko a lohecek? O maan a 'a'olan ko malo dayna? Maanen ko pifalod ta makedec tanektek? Ma 'emin mateli mana'ang i fongoh no mato'asay, onini saheto o papalifeten no mita a minanam a mifana', Aka tawalen no mita, mala sawadaw ko fenek no to'as a patireng to loma'. O kapah o pakarongay no 'Amis pakayni i pisaloma' mifuting ato mitilo ko saka lafainayan, mifuting ato mitilo o sapa ka'en to paro no loma', fainayan a tamdaw mafana' misanga' to kalomaan a sakatayal, mafana' misacaki, mafana' misakanas, mafana' misatapila', kasaloma'an mafana' a mipalimaw misanga' to paliding, 'epip no wawa, o saka tayal no ina i demi' a kaliling, tepi, 'alapit, sakahir, todong no malakadafuay a misa 'icel patireng to parod. Misaloma', misa'ariri', misanga' topikacawan ato misasefi sahto no finawlan malacecay amipatireng, todongay o malacecayay ko 'orip sanay a serangawan, o polong fainayan a tamdaw nani pakarongay tangasa i mato'asay ma'emin a mikihatiya matayal, itini inipisakilang a pasifana' komato'asay to kapah maanen ko nipisimsim to kilang, maanen ko nipi'oway, Adihay ko limo'ot a papina'on to kapah to tayal, yo malepon ko tayal to no romi'adan. Isa sifoan no lafi' pacecay heca a pakimad ko mato'asay amipa 'icel to kasaselal ato palimo'ot to rayray no tayal ano dafak, itini i limo'ot ato kimad no mato'asay malahad cicefad ko taneng no fainayan a tamdaw, mangalef mangalef koka aredet no kimad no kapah no finawlan.</FORM>
        <FORM kindOf="standard">O pisanga' no 'Amis to loma' i,misi'ayaw to kasadakan no cidal. O pipawalian to panay ko sakapihaen nawhani, i i'ayaw no loma' ko potal ta caay ka 'ading ko pipawalian to panay. O satapangan no pisaloma' i, misongila' to sera to malopipatirengan to loma'. Lopayenho nangara ko sota'. O sapisaloma' to loma' no 'Amis o kilang,o 'aol,o penen, o folo'. Pili'en ko rakes a kilang to malo hecek no loma'.Onini a rakes a kilang i,caay ka kaen no 'aayad.Karkaren nangra ko sera a misatalolong to saka tanektek no katomireng no hecek.Mapateli i sepatay a toko ko safalat a 'alinonong('anonong) a kilang. misaloma' a serangawan no 'Amis Ma'oripay itini i Taiwan a Yin-co-min, Masasiroma koni patireng to loma', Tinako o 'Amis a finacadan itira i dahetal a patireng to loma', o i ngata'ay a lotok a kilang ato 'a'ol folo' fitonay 'eli' ato 'oway ko sapi saloma'; ono Manowan a finacadan itini i lotolotokan a patireng to loma', o masa sapaday a fokeloh ato kilang ato 'oway ko sapi saloma'; ono Fotod a finacadan itira i kasa 'apilis a mi korkor to paloma'an o fokeloh sapi taring malo patih, o kilang ko hecek o 'eli' ko sapi fadahong, ta: da mahapinang ko taneng no Yin-co-min a mafana' mikitado to mata todongay sapi saloma' a kalomaan a losay. O sefi, loma', pikacawan, pakolongan, cokep, demi' no 'Amis, saheto o kilang o 'a'ol o 'eli' ato 'oway ko sapi patireng, o na sapi simsim mi kilim ato mi pili', o taneng no to'as no 'Amis konini, o maan a kilang ko a lohecek? O maan a 'a'olan ko malo dayna? Maanen ko pifalod ta makedec tanektek? Ma 'emin mateli mana'ang i fongoh no mato'asay, onini saheto o papalifeten no mita a minanam a mifana', Aka tawalen no mita, mala sawadaw ko fenek no to'as a patireng to loma'. O kapah o pakarongay no 'Amis pakayni i pisaloma' mifoting ato mitilo ko saka lafainayan, mifoting ato mitilo o sapa ka'en to paro no loma', fainayan a tamdaw mafana' misanga' to kalomaan a sakatayal, mafana' misacaki, mafana' misakanas, mafana' misatapila', kasaloma'an mafana' a mipalimaw misanga' to paliding, 'epip no wawa, o saka tayal no ina i demi' a kaliling, tepi, 'alapit, sakahir, todong no malakadafoay a misa 'icel patireng to parod. Misaloma', misa'ariri', misanga' topikacawan ato misasefi sahto no finawlan malacecay amipatireng, todongay o malacecayay ko 'orip sanay a serangawan, o polong fainayan a tamdaw nani pakarongay tangasa i mato'asay ma'emin a mikihatiya matayal, itini inipisakilang a pasifana' komato'asay to kapah maanen ko nipisimsim to kilang, maanen ko nipi'oway, Adihay ko limo'ot a papina'on to kapah to tayal, yo malepon ko tayal to no romi'adan. Isa sifoan no lafi' pacecay heca a pakimad ko mato'asay amipa 'icel to kasaselal ato palimo'ot to rayray no tayal ano dafak, itini i limo'ot ato kimad no mato'asay malahad cicefad ko taneng no fainayan a tamdaw, mangalef mangalef koka aredet no kimad no kapah no finawlan.</FORM>
    </S>
</TEXT>