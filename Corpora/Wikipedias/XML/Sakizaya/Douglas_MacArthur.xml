<?xml version="1.0" ?>
<TEXT id="Wiki_Sakizaya_Douglas_MacArthur" xml:lang="pwn" source="Paiwan Wikipedia, article: Douglas_MacArthur" copyright="CC BY-SA" citation="Douglas_MacArthur. (2024, December 07). In Wikipedia [Paiwan]. https://pwn.wikipedia.org/wiki/Douglas_MacArthur" BibTeX_citation="@misc{Wiki_pwn_Douglas_MacArthur, title = Douglas_MacArthur, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Douglas_MacArthur} }">
    <S id="0">
        <FORM kindOf="original">ci Douglas MacArthur (Hulam a sulit: 麥克阿瑟) nilacul ci Douglas MacArthur hananay a tademaw sa, u sikatinengan nu kitakitay a sakasenengan a mikeliday tu hitay, i mahida nika lalaisan nai 1880 a mihcaan katukuh i 1964 nikaudipan sa, u tatapangan nu mamikeliday tu hitayan mala sakakaay cinida nipahemekan nu Taywanay sa ci May-suway saan, nika idaw kunu Dipunay nipaseneng tu ci May-yun-suway sa. ci Douglas MacArthur hananay sa nai 1930 a mihcaan mala u nu sakakaay i sasay a hitay mamikeliday imahida sa nikatusaan nu kitakitay nikalalais i bayubayuan mapulungay a hitayay a patataay a tatapangan nikasasungayaw i Fey-Lu-Bin imahida sa kapah ku nipililitan tu hitay, sisa sikawlah cinida tu sakasenengan a kunpay sakay hitay. ya Dipun hananay namademec i sakatusaay a nika lalaisan nadikudan sa pataydaan cinida mala sakakay nu mikeliday i tida sikatukuh i 1950 a mihcaan sa, masasungayaw tu Kaw-li hananay a kanatalay nika nadatengan nida atu sakakay nu Amuhuwan ci Tu-lu-men hananay a cung-tung masasula'cus ku heni, sisa i 1951 a mihcaan mapaales ku sakaidaw nu canancanan sakay kawaw nida mahida satu sa, miales cinida tu nu hitayay a kakawaw nika imahida sa namay taneng tu cinida tu nu hananay midademec tu malecaday tu nikakaputan a tademaw, nika sikademec nu namalasabaay i hitay a kakasubanaan tuway ci Ay-Sen-Haw hananay a malecaday tu mikeliday tu hitay a tademaw. u hananay sa nai 1950 a mihcaan ya sakakay nu Su-lien a kanatalay ci Se-ta-lin hananay atu nu amisay a kanatalay ya Pey-han hananay nipabalucu'an tayda milakuwit tu tiya (38 度) a nipiditekan a sakacaay picalap, a nika sasakamuwan tu a saketun pabesus saan mingayaw katukuh i nu timulan nu Han-Kuo a satabakiyay a kakitidaan, imahida sa macebis debungan ku Han-Zen hananay a tuse u Suo-Er han nu aydaay nipangangan, sisa sakakaay nu Amuhuwan ci Tu-lu-men misabalucu' patayda tu hitay nuheni, mikilihida mingayaw tu nika saupuwan nu Su-lien a maladayay. nadikudan sa pabalucu' tuku Amuhuwan maydih tayda mikilihida mingayaw, ya mihcaan sa ya lekec nu kanatal a nipilubangan sipakayda i Amuhuwan makaala tu nisaketunan, ya masakaputay u paykanatalay a mapulungay a hitay taydaan i tida malalais ci May-ke-a-se ku mamikelid malasakakaay. i teban nu nikalalais sa sipakaydaan nu masakaputay a hitay i Zen-Cuan hananay a kakitidaan maydebung sipibateluan kya a nu binacadanay a hitay sikalaliwasak tu nu ada, imahida sisa kasenun saan ku hitay nu sakaput nu kung-can-tan , nadikudan sa milunguc kya mamikeliday nu Pey-han ci hananay milatuh tiya sakakaay nu ci Maw-Ce-Tong an miedap pasaicelang sakay ngayaw tu hitay nu paykanatalay, hang saan ci Maw-Ce-Ton patayda tu hitay nu heni papikelidan ci Pong-Hway-Te . ya mihcaan nu cacay a bataan a bulad idaw ku sabaw siwaay a demiadan sa, nu paykanatalay a hitay sikalaheci nuheni midebung tu hananay a kakitidaan nu Pey-han , nika imahida sa sunuk saan masatedep kya hitay nu masatuluay kuni picumud i misaicelang mingayaw tu hitay nu paykanatalay a hitay. katukuh satu i 1950 a mihcaan nudikudan tu niya bulad sa, nikasungayaw nu hananay tada icelang tu ku nipaculi u mamademec tu ku Amuhuwan ya ci May-ke-a-se sa, idaw ku nipacukatan tu sakay pidemec tu hitay nu Pey-han maydih mikawida tu ya hananay a pabesut asa mingayaw katukuhen i kanatal nu Cung-Kuo mahida kuni pidateng, nika ya sakakaay nu Amuhuwanay a cung-tung ci Tu-lu-men sa, i 1950 a mihcaan cacayay a bataan a bulad idaw ku sabaw limaan a demiad takusan nida ci May-ke-a-se i tida i hananay a subal nilubangan nuheni sa, uyda sa maydih kasenun sa a misaketun tu nikalalais makayi tada matenes mingayaw, nadikudan satu caay kangaay ku nidatengan ni May-ke-a-se mubelih tu nakamuwan nu sakakaay pauculan nida ku hikuki pabesut saan milakuwit midebung tu kakitidaan nu Cung-Kuo . u sikaalesan ni Douglas MacArthur a kawaw i 1951 a mihcaan sepatat a bulad idaw ku sabaw cacay nu demiadan, ya masakakaay a cung-tung nu Amuhuwan ci Tu-lu-men hananay saketunen nida papialesen mamikelitay nu hitay ci Douglas MacArthur caay katatudung ku saketun saan, sisa sipaliyunen cinida, paliyung han sa ci ku mamikelit tu paykanatalay a hitay, namahida satu sikatinengan ni Douglas MacArthur sa milihud tu acawa nida ci hananay taneng tu kita mumul taluma' sa, mahida ku nikasibalucu' mangaay cayay pilaliwngiw. namahida satu mumul taluma' i niyadu' nu heni a malemed i tida i kanatal sikanamuhan nu binawlan, ya tademaw militemuhay sa macacelcel i nu dadanan. pasu nu dumaay a tuse, mahida u malalaway ku nikahida, sisa yadah ku paayaway cinidaan, mipaculi ci Tu-lu-men makayi tu nikahida mapaales milihida tu dikecan ku sapihpih, pasuhata paculi nakawawan nu dikudan satu, u mipaayaway tiya mala cung-tungan, ngay sa siliwan satu maka idaw tu 26% a dada ku tademaw, idaw aca ku micuduhay tu sepatay a lalalubangan ku nisaketunan milunguc tiya mala cung-tung a tatapangay, dimut i ku nabalucu'an han nu binawlan maylunguc, sisa katukuh i 1951 a mihcaan sepatay a bulad sabaw siwaay a demiadan papelu ci Douglas MacArthur a Kawaw i tida nu kanatal nu Amuhuwanay a lalubangan tiya hananay sakatinengan nu kitakitay a nipapeluan. ya nipapeluan nisulitan i cudad hini saan "katukuh han tu a ma'deng tu ku limaay a bataan idaw ku tusaay a mihcaan nu hitayay a nipalamitan nikalahitayan nu maku sa. na i nu ayawan nu sabaw siwaay a se-ci nikalingatu nu mihcaan. uyni sa nu masawawaay henay sakaydihan atu nasimpian a pacukatan. namakay ya hananay nu hitayay a cacudadan sa, nisabalucu'an i nakitakit kinapinaay tu idaw ku nikasumad, zayhan u idih nu maku atu nasimpian inaayaw tu mamalawpes nika idaw henay kuni katinengan cayay kapawan, ya cacay a sakanamuhan nu imahida nu hitayay a dadiw, sakasenengan nu hitay sa cinida, cayay kau nikabelec nu tuas nu hitay. nika haymaw sananay mabadi a dada .</FORM>
        <FORM kindOf="standard">ci Dooglas MacArthor (Holam a solit: 麥克阿瑟) nilacol ci Dooglas MacArthor hananay a tademaw sa, o sikatinengan no kitakitay a sakasenengan a mikeliday to hitay, i mahida nika lalaisan nai 1880 a mihcaan katokoh i 1964 nikaodipan sa, o tatapangan no mamikeliday to hitayan mala sakakaay cinida nipahemekan no Taywanay sa ci May-soway saan, nika idaw kono Diponay nipaseneng to ci May-yon-soway sa. ci Dooglas MacArthor hananay sa nai 1930 a mihcaan mala o no sakakaay i sasay a hitay mamikeliday imahida sa nikatosaan no kitakitay nikalalais i bayobayoan mapolongay a hitayay a patataay a tatapangan nikasasongayaw i Fey-Lo-Bin imahida sa kapah ko nipililitan to hitay, sisa sikawlah cinida to sakasenengan a konpay sakay hitay. ya Dipon hananay namademec i sakatosaay a nika lalaisan nadikodan sa pataydaan cinida mala sakakay no mikeliday i tida sikatokoh i 1950 a mihcaan sa, masasongayaw to Kaw-li hananay a kanatalay nika nadatengan nida ato sakakay no Amohowan ci To-lo-men hananay a cong-tong masasola'cos ko heni, sisa i 1951 a mihcaan mapaales ko sakaidaw no canancanan sakay kawaw nida mahida sato sa, miales cinida to no hitayay a kakawaw nika imahida sa namay taneng to cinida to no hananay midademec to malecaday to nikakapotan a tademaw, nika sikademec no namalasabaay i hitay a kakasobanaan toway ci Ay-Sen-Haw hananay a malecaday to mikeliday to hitay a tademaw. o hananay sa nai 1950 a mihcaan ya sakakay no So-lien a kanatalay ci Se-ta-lin hananay ato no amisay a kanatalay ya Pey-han hananay nipabaloco'an tayda milakowit to tiya (38 度) a nipiditekan a sakacaay picalap, a nika sasakamowan to a saketon pabesos saan mingayaw katokoh i no timolan no Han-Koo a satabakiyay a kakitidaan, imahida sa macebis debongan ko Han-Zen hananay a tose o Soo-Er han no aydaay nipangangan, sisa sakakaay no Amohowan ci To-lo-men misabaloco' patayda to hitay noheni, mikilihida mingayaw to nika saopowan no So-lien a maladayay. nadikodan sa pabaloco' toko Amohowan maydih tayda mikilihida mingayaw, ya mihcaan sa ya lekec no kanatal a nipilobangan sipakayda i Amohowan makaala to nisaketonan, ya masakapotay o paykanatalay a mapolongay a hitay taydaan i tida malalais ci May-ke-a-se ko mamikelid malasakakaay. i teban no nikalalais sa sipakaydaan no masakapotay a hitay i Zen-Coan hananay a kakitidaan maydebong sipibateloan kya a no binacadanay a hitay sikalaliwasak to no ada, imahida sisa kasenon saan ko hitay no sakapot no kong-can-tan , nadikodan sa milongoc kya mamikeliday no Pey-han ci hananay milatoh tiya sakakaay no ci Maw-Ce-Tong an miedap pasaicelang sakay ngayaw to hitay no paykanatalay, hang saan ci Maw-Ce-Ton patayda to hitay no heni papikelidan ci Pong-Hway-Te . ya mihcaan no cacay a bataan a bolad idaw ko sabaw siwaay a demiadan sa, no paykanatalay a hitay sikalaheci noheni midebong to hananay a kakitidaan no Pey-han , nika imahida sa sonok saan masatedep kya hitay no masatoloay koni picomod i misaicelang mingayaw to hitay no paykanatalay a hitay. katokoh sato i 1950 a mihcaan nodikodan to niya bolad sa, nikasongayaw no hananay tada icelang to ko nipacoli o mamademec to ko Amohowan ya ci May-ke-a-se sa, idaw ko nipacokatan to sakay pidemec to hitay no Pey-han maydih mikawida to ya hananay a pabesot asa mingayaw katokohen i kanatal no Cong-Koo mahida koni pidateng, nika ya sakakaay no Amohowanay a cong-tong ci To-lo-men sa, i 1950 a mihcaan cacayay a bataan a bolad idaw ko sabaw limaan a demiad takosan nida ci May-ke-a-se i tida i hananay a sobal nilobangan noheni sa, oyda sa maydih kasenon sa a misaketon to nikalalais makayi tada matenes mingayaw, nadikodan sato caay kangaay ko nidatengan ni May-ke-a-se mobelih to nakamowan no sakakaay paocolan nida ko hikoki pabesot saan milakowit midebong to kakitidaan no Cong-Koo . o sikaalesan ni Dooglas MacArthor a kawaw i 1951 a mihcaan sepatat a bolad idaw ko sabaw cacay no demiadan, ya masakakaay a cong-tong no Amohowan ci To-lo-men hananay saketonen nida papialesen mamikelitay no hitay ci Dooglas MacArthor caay katatodong ko saketon saan, sisa sipaliyonen cinida, paliyong han sa ci ko mamikelit to paykanatalay a hitay, namahida sato sikatinengan ni Dooglas MacArthor sa milihod to acawa nida ci hananay taneng to kita momol taloma' sa, mahida ko nikasibaloco' mangaay cayay pilaliwngiw. namahida sato momol taloma' i niyado' no heni a malemed i tida i kanatal sikanamohan no binawlan, ya tademaw militemohay sa macacelcel i no dadanan. paso no domaay a tose, mahida o malalaway ko nikahida, sisa yadah ko paayaway cinidaan, mipacoli ci To-lo-men makayi to nikahida mapaales milihida to dikecan ko sapihpih, pasohata pacoli nakawawan no dikodan sato, o mipaayaway tiya mala cong-tongan, ngay sa siliwan sato maka idaw to 26% a dada ko tademaw, idaw aca ko micodohay to sepatay a lalalobangan ko nisaketonan milongoc tiya mala cong-tong a tatapangay, dimot i ko nabaloco'an han no binawlan maylongoc, sisa katokoh i 1951 a mihcaan sepatay a bolad sabaw siwaay a demiadan papelo ci Dooglas MacArthor a Kawaw i tida no kanatal no Amohowanay a lalobangan tiya hananay sakatinengan no kitakitay a nipapeloan. ya nipapeloan nisolitan i codad hini saan "katokoh han to a ma'deng to ko limaay a bataan idaw ko tosaay a mihcaan no hitayay a nipalamitan nikalahitayan no mako sa. na i no ayawan no sabaw siwaay a se-ci nikalingato no mihcaan. oyni sa no masawawaay henay sakaydihan ato nasimpian a pacokatan. namakay ya hananay no hitayay a cacodadan sa, nisabaloco'an i nakitakit kinapinaay to idaw ko nikasomad, zayhan o idih no mako ato nasimpian inaayaw to mamalawpes nika idaw henay koni katinengan cayay kapawan, ya cacay a sakanamohan no imahida no hitayay a dadiw, sakasenengan no hitay sa cinida, cayay kao nikabelec no toas no hitay. nika haymaw sananay mabadi a dada .</FORM>
    </S>
</TEXT>