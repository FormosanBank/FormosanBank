<?xml version="1.0" ?>
<TEXT id="Wiki_Sakizaya_kapahay_ku_wayway-Tiway_Sayun﹙misaydan﹚~sakatinusa" xml:lang="pwn" source="Paiwan Wikipedia, article: kapahay_ku_wayway-Tiway_Sayun﹙misaydan﹚~sakatinusa" copyright="CC BY-SA" citation="kapahay_ku_wayway-Tiway_Sayun﹙misaydan﹚~sakatinusa. (2024, December 07). In Wikipedia [Paiwan]. https://pwn.wikipedia.org/wiki/kapahay_ku_wayway-Tiway_Sayun﹙misaydan﹚~sakatinusa" BibTeX_citation="@misc{Wiki_pwn_kapahay_ku_wayway-Tiway_Sayun﹙misaydan﹚~sakatinusa, title = kapahay_ku_wayway-Tiway_Sayun﹙misaydan﹚~sakatinusa, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kapahay_ku_wayway-Tiway_Sayun﹙misaydan﹚~sakatinusa} }">
    <S id="0">
        <FORM kindOf="original">kapahay ku wayway-Tiway Sayun﹙misaydan﹚~sakatinusa lacul tu nasulitan ngatu cacay lunabay ku nu ayawan nu luma' i ciwidian, izaw ku pinapina a kilang, sipisanga'an niza ku luma' nu ayam, saka caluway pakan, atu caluway miazih tu ayam, i takalay a cudad u aazihan tu canacanan a ayam, uzuma masasukamu kami, u mahiniay a ayam mahica ku kaen mahica ku kasidibu, nu binacadan mahica ku piazih tu mahiniay a ayam ! manamuh ku saydang tu ayam, u akak dada' kakaiyan niza, zayhan nakamuan nu banalaki sa, makasicay a tatayna sa mala akak sa. ngatu tusa pasayza sasingalan ku piazih tu nu'tipan, sasumanah sa azihen ku cilal, ayza ayinsetan, sukeladi atu aazihen tu nu ayam a cudad, mahiza zikuz nu enem a mihca ayza mapazeng i labu nu galas ku nalimaan micudad, mabelih a mabuhat i sasa nu dinki. zatengen itawya ci niza, misacelem ku demiad, kinabakah sa tu uzip mabilil mizikec tu sasulit micudad. silaed tu galas miazih tu nacudadan niza, malecad u makazihay ci nizaan, mikulawit milalaba' tu laying, nay amis nu kalinku katukuh timul, nay lumaluma'an katukuh umaumahan, nay zuma a niyazu' katukuh i niyazu', nay wawa katukuh kabalakian, inacudad mapahzek tu, hizahiza sa u uzip niza mapazeng tu pinaay a mihca audadan sa atu kinabakah sa paicelang palekal tu binacadan ta. cacay a cudad atu cacay ku kamu tungusay u kacekil nu balucu', nika ayza inamahiniay makulahay tu a tatipeluk, caay tu kapalita ku cudad. ngatu tulu madapuay nu likat nu bunac a takal ilabu nu luma' kalimucu' nu kakabi'an. nuwalian u bayu, macekul ku dadipasan atu niyazu'. sakalecadan aniwiway i lala' a adingu, patanuwalian ku piazih i sasingalan. mizikec tu sasulit, micudad tu sasakamuen, tusa a ubad ku demiad, pitu bataan ku mihca a mauzip, cacay ku sasulit makacacudad hakiya? haymaw han miasip ku cudad niza, kakatinengan ku baat nu naculilan niza i niyaniyazu'an, macunus ku nikatinengan ni misaydan, mabuhat ku nizateng, macunus ku pinanam, limulak ku nika uzip. u nikasuped tu ninanaman nitengilan maazihay i niyazu', sakasitangah niza a paicelang tu binacadan, lalacalacal sa ku tademaw limulak tu damiamiad. makayza i picudad, ci niza i aazihen a kenis nu paykanatal a cudad , atu sabalad nu likisi miwanik tu liken a misapkim. ngatu sepat itawya a mihca, namaka taypi kaku taluma' i kalinku. caay hen kasulimet ku tuud, matabal tayni i luma' aku. "izaw ku pinapina a kawaw azihen may, madayum sa." ahemaw tengilen ku kamu, nika caay katatawa ku bihid. pinapina tu a mihca tiya katinengan naku, ayaw nu katayni niza tu cacay a demiad natayza i taypi tabakiay cacudadan mikaygi, macaculi tu cacay a saydang, wini ku kamu niza. "niyam a kumi aenem ku tademaw, sasepat ku kalas atu kaku, nayay ku mahiniay kisu matinengay misulit tu cudad, pilihizai kisu may." ngatu lima hang kiya madayum nasa kaku, pahezek ku kawaw i cacudadan, taluma' kaku milusimet tu nakaygian nuheni a kamu atu palacudaden ku nisulutan a kamu. yu milusimet ku tu pisulit a kawaw sa u samangelu'ay imahiza. maliyuh kaku misuli tu nu yincumin kiyu sakamuen tu, satikutiku han misaliyaliyaw micudad, ngelu' sa ku izaay, mahamin sa tayza i niyazu' pasubana'. pinapina ku demiad manglu', tineng sa kaku, madayum sa ku kamu niza, kaku u izumaay a niyazu' a tademaw i tuse ku eneng, cacay bataan tu ku pasubana' tu micudaday nayaan pasubana, tu nu yincumin, u kataluma' u nu dietu a nipazazan sa kaku.</FORM>
        <FORM kindOf="standard">kapahay ko wayway-Tiway Sayon﹙misaydan﹚~sakatinosa lacol to nasolitan ngato cacay lonabay ko no ayawan no loma' i ciwidian, izaw ko pinapina a kilang, sipisanga'an niza ko loma' no ayam, saka caloway pakan, ato caloway miazih to ayam, i takalay a codad o aazihan to canacanan a ayam, ozoma masasokamo kami, o mahiniay a ayam mahica ko kaen mahica ko kasidibo, no binacadan mahica ko piazih to mahiniay a ayam ! manamoh ko saydang to ayam, o akak dada' kakaiyan niza, zayhan nakamoan no banalaki sa, makasicay a tatayna sa mala akak sa. ngato tosa pasayza sasingalan ko piazih to no'tipan, sasomanah sa azihen ko cilal, ayza ayinsetan, sokeladi ato aazihen to no ayam a codad, mahiza zikoz no enem a mihca ayza mapazeng i labo no galas ko nalimaan micodad, mabelih a mabohat i sasa no dinki. zatengen itawya ci niza, misacelem ko demiad, kinabakah sa to ozip mabilil mizikec to sasolit micodad. silaed to galas miazih to nacodadan niza, malecad o makazihay ci nizaan, mikolawit milalaba' to laying, nay amis no kalinko katokoh timol, nay lomaloma'an katokoh omaomahan, nay zoma a niyazo' katokoh i niyazo', nay wawa katokoh kabalakian, inacodad mapahzek to, hizahiza sa o ozip niza mapazeng to pinaay a mihca aodadan sa ato kinabakah sa paicelang palekal to binacadan ta. cacay a codad ato cacay ko kamo tongosay o kacekil no baloco', nika ayza inamahiniay makolahay to a tatipelok, caay to kapalita ko codad. ngato tolo madapoay no likat no bonac a takal ilabo no loma' kalimoco' no kakabi'an. nowalian o bayo, macekol ko dadipasan ato niyazo'. sakalecadan aniwiway i lala' a adingo, patanowalian ko piazih i sasingalan. mizikec to sasolit, micodad to sasakamoen, tosa a obad ko demiad, pito bataan ko mihca a maozip, cacay ko sasolit makacacodad hakiya? haymaw han miasip ko codad niza, kakatinengan ko baat no nacolilan niza i niyaniyazo'an, maconos ko nikatinengan ni misaydan, mabohat ko nizateng, maconos ko pinanam, limolak ko nika ozip. o nikasoped to ninanaman nitengilan maazihay i niyazo', sakasitangah niza a paicelang to binacadan, lalacalacal sa ko tademaw limolak to damiamiad. makayza i picodad, ci niza i aazihen a kenis no paykanatal a codad , ato sabalad no likisi miwanik to liken a misapkim. ngato sepat itawya a mihca, namaka taypi kako taloma' i kalinko. caay hen kasolimet ko tood, matabal tayni i loma' ako. "izaw ko pinapina a kawaw azihen may, madayom sa." ahemaw tengilen ko kamo, nika caay katatawa ko bihid. pinapina to a mihca tiya katinengan nako, ayaw no katayni niza to cacay a demiad natayza i taypi tabakiay cacodadan mikaygi, macacoli to cacay a saydang, wini ko kamo niza. "niyam a komi aenem ko tademaw, sasepat ko kalas ato kako, nayay ko mahiniay kiso matinengay misolit to codad, pilihizai kiso may." ngato lima hang kiya madayom nasa kako, pahezek ko kawaw i cacodadan, taloma' kako milosimet to nakaygian noheni a kamo ato palacodaden ko nisolotan a kamo. yo milosimet ko to pisolit a kawaw sa o samangelo'ay imahiza. maliyoh kako misoli to no yincomin kiyo sakamoen to, satikotiko han misaliyaliyaw micodad, ngelo' sa ko izaay, mahamin sa tayza i niyazo' pasobana'. pinapina ko demiad manglo', tineng sa kako, madayom sa ko kamo niza, kako o izomaay a niyazo' a tademaw i tose ko eneng, cacay bataan to ko pasobana' to micodaday nayaan pasobana, to no yincomin, o kataloma' o no dieto a nipazazan sa kako.</FORM>
    </S>
</TEXT>