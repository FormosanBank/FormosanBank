<?xml version="1.0" ?>
<TEXT id="Wiki_Sakizaya_Taywan_tulu_u_satabakiay_a_pakilangan" xml:lang="pwn" source="Paiwan Wikipedia, article: Taywan_tulu_u_satabakiay_a_pakilangan" copyright="CC BY-SA" citation="Taywan_tulu_u_satabakiay_a_pakilangan. (2024, November 18). In Wikipedia [Paiwan]. https://pwn.wikipedia.org/wiki/Taywan_tulu_u_satabakiay_a_pakilangan" BibTeX_citation="@misc{Wiki_pwn_Taywan_tulu_u_satabakiay_a_pakilangan, title = Taywan_tulu_u_satabakiay_a_pakilangan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Taywan_tulu_u_satabakiay_a_pakilangan} }">
    <S id="0">
        <FORM> kakiliman Taywan tulu u satabakiay a pakilangan i kalipunan tu1890 a mihcan pikuwan henay nu lipun ku Taywan hawsa, sibalucu' tu a mipatadas tu buyu' nu Taywan, u kamu nu tau tu tuluay a pakilangan, nituzu'an sa uynian u &quot;nialisan a pakilangan. nilaculan taypinsan pakilangan atu pasin pakilangan&quot;. satu i kalipunan pikuwan nu lipan titaan u Taywan hawsa, malingatu tu patadas tu buyu' a mikilang u kahenulan nu lipun ku pakilangan. itawya i kalipunan yadah ku niketunay tu satabakiay u kasatiman atu matekesay a kilang nu Taywan, na milawat tu piketun tu kilangan henay hawsa, maluayaw tu maculu' patayza i lipun mala u sapisanga' nu heni tu luma', ayza pazuma hantu ku situngusa u Cung huwa min kuw satalakawayan kalukday linu'ci satu, au i cuwaay a kilangkilangan nu buyu'a kenis auyzaan tu ku mikuwanay. Taywan tuluay a pakilangan u saayaway a patadas hawsa i Alisan, i 1912 a mihcaan malingatu misakilang ku lipun, sakatusa i 1915 a mihcaanu Pasin a pakilangan, sakatulu i 1916 a mihcaan u taypinsan a pakilangan. uyni na pakilangan u palecad tu kaahebal a kayadah ku kilang sa, u saayaway ku Alisan a pakilangan, sakatusa u Taypinsan a pakilangan, sakatulu u Pasin a pakilangan.Taywan nazikuzan nu lipun kyami hawsa zayhan nazikuzan na mangangayaw madih a misebek miletek tu kilang. i kahulaman tu 47 a mihcaan katukuh i 65 a mihcaan u pikilanga a mihcaan.paymihcaan piketun tu kilang hawsa mangasiw tu cacay a lasubu mang adepah, katukuh i 52 a mihcaan tu nu kasumamada i 1963 a mihcaan masatesep tu miketun tu kilang, mahizasa paliyucan tu mala u nu kilakilangan tu a piidangan. alisan a pakilangan hani aca i kalipunan uyni cacay tuluay a pakilangan ku satabakiay u singanganay aca, satu itiza u sangaleb satu yadah ku canancanan u mulangaway milaladay a mauzipay, kanatal nu mita yadah tu ku talakaway a buyu' azihan ya ladem mahiza u bayu, ka salungan, kanihalan, atu kalabiyan salungan azihen ku hekal, ayza alisan mala u sakanamuhan kakaydihan tu nu labang tayza midang, i Taypakay a taypinsan atu Pasin a buyu kilul satu misumad mala u piidangan tunu kilakilangan a buyu', a pawasa tu binawlan sakapahay piidangan nu kilakilangan a buyu', mala u kakaydihan tu nu labanng a katayzan. nisulitan namakayniay a nasulitan nasakamuan atu natinengan Taywan [ 01]Youtube nasulitan ni Sabak Tutuy i 2019 a mihcaan itiza i hupu a niyazu'</FORM>
    </S>
</TEXT>
