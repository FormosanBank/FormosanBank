<?xml version="1.0" ?>
<TEXT id="Wiki_Sakizaya_Dawu" xml:lang="pwn" source="Paiwan Wikipedia, article: Dawu" copyright="CC BY-SA" citation="Dawu. (2024, December 07). In Wikipedia [Paiwan]. https://pwn.wikipedia.org/wiki/Dawu" BibTeX_citation="@misc{Wiki_pwn_Dawu, title = Dawu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Dawu} }">
    <S id="0">
        <FORM kindOf="original">Dawu (Hulam a sulit: 大武鄉) a sakuwan ku Taitung. kumud nu kalesakan, 62.59 km². (kalesakan nu linpanti 5.7 km², kalesakan nu pawliwti 43.47 km²), u kasabinawlan, 4,435 ku tademaw. u kasalumaluma' sa, 1,781 ku luma'. ilabu nu kasaniyazu' nu siyang sa, 3,151 ku ingcumin a tademaw. u kasabinawlan, Pakalatu 71% (Paiwan) ku kasabinawlan. u Paiwan ku sakalaniyazu'. nikasakuwakuwan Dawu mala 5 a cuwen atu 10 ku niyazu'. kina 10 a niyazu'sa, Pangwi , Qaljapang , Ru ja qas , Pacavalj , Ku shu shu , Qu chn.la love vn , Tjacupu , Tjukuvulj , Seqeciin , Seqalapit . 大武鄉(排灣語:Palangoe) . ina Dawu hananay a kenis sa, (u kamu nu Paiwan: Palangoe), i nu Taywanay Pusungku sawalian masatimul ku eneng, micapi tu ya Tay-ma-li a kitidaan nu kenis, kawalian sa u Tay-ping-yang a bayu, nutipan atu nu masatimu malbiyaw tu ya Daren a kanis, masa nu kasawalian atu nutipanay nu Taywan kasahenulan a cacaliwayan nu kakaydaan a dadan. nudikudan nu kitidaan sa ya Cung-yang hananay a buyubuyu'an, u masabuyu'ay ku nikakiyadah tu enal, idaw kya Dawu a sauwac, U-wang a sauwac, Caw-yung a sauwac, u demiad sa masa nu kacaledesan nu puu'ay paymihmihcaan, nika sikacaay kalecad nu katalakaw nu buyu' sa caay tu kalecad ku demiad. i labu nu kenis sa idaw ku yin-cu-min ya Paiwan, Layak, Ngayngay, atu mahkatayniay nu dumaay kanatalay a tademaw, u sakasilacul nu kaidaw sa, u nu malukay atu nu pahabayay tu buting ku sakasitungus, u sakay nu pakusiay atu musamukingay sa caay kalukedaw. sakay nu likisi ina Dawu a kenis sa namakay i kasumamadan sanu Paiwanay a binacadan a pilatlatan a kakitidaan, malumanay a nipangangan sa u "Pa-lang-wi" han, nakamuan nu Paiwan a binacadan sa u "midekec tu sapekpek sananay" a imi. i mahida sa u Paiwan hananay a binacadan namakay i buyubuyu'an a kitidaan mabulaw, taynien i tapiingan nu Dawu a sauwac, miliyas tu sikacaay a enengan nu lanulanuan sa, midikec tu unuc mipekpek tu sakacaay kaelul, sakatineg tu i cuwa ku nipabacu, kiyu mahini ku kasingangan i hekal. i kaDipunan a nipikuwan sa, sipasumaden tu kina kitidaan tu ya "Dawu", iti 1920 a mihcaan sa patideng tu yakuba, i 1937 a mihcaan pasumad han tu a patideng tu ya Dawu hananay a niyadu', sipainien pala nu Pusungay a mamikuwan, nadikudan nu nikalalais sa, pulung han tu nu Layak atu nu yin-cu-minay a kenis patideng tina Dawu hananay, 1946 a mihcaan sa sipalatusaen a patideng tu kenis, katukuh ayda ku nipatideng tina Daren hananay a kenis. u sakay nu sapaising u Dawu hananay a kenis sa sakaaydaay nikaidaw tu sapaising kainayian a masausi i Taywan, sakay nu kenisay a sapaising sa, uyda sa u nu pakumeceday i niyadu' nu Dawu. u sakacapian nu tabakiay a sapaising sa, pasay nu amisan hakay makaala tu enemay a bataan a kung-li kabaad nu caculilan, ya nu Pusungay a pakakumeceday a paisingan, u kitidaan sa i tukay nu Pusung siaadihan nu tademaw a tayda. u aidangan . u Cing-shuy-ing hananay a caculilan atu sakayakayan a dadan, idaw aca ku nipangangan tu ya San-tyaw-lun a cacaliwayan a dadan han. sakay nu likisi namakay i 1874 a mihcaan na sikawaw tu ya Mu-tan hananay a pingayaw a kawaw sa, u kalahungtian a mamikuwanay sa, idaw ku nipisanga'an nu sapadadan tu sikalihalay tayda i Pusung atu Pingtung, i tidaay tu a binacadan mamin a matatengil tu sakikawaw, nudikudan sa mikukkut tu kakaydaan i nu sakatayda i naka. i 1882 a mihcaan, u tapang nu mamikuwanay nu Hulam ci Cow-ta-huwa a tademaw, cinida ku mamikantukay sikining tu misakapah a misapal tu sikayda, sapangaay a kaydaan nu Tangabulan ya Ma-ka-taw hananay a binacadan mabulaw tayda i Pusungku, i mahida sa kalingatuan nu sacumud a kitidaan idaw ku San-tyaw-lun ba'tuway nu hitayay a pisebeng a kalahitayan, simuku tu cacekulan tu canacanan miading, kiyu u kakitidaan nu i mahidaay sa sipangangan han tu ya (San-tyaw-lun kakaydaan a dadan han). i mahida sa u mabelecay nu hitay sa sipitadem i masayiyungan a papadengan a kitidaan. i dikudikudan nu masahungtiay a nipikuwan sa, kaylabu nu ya Patongguanay kasumamaday a dadan pasu kiyadahay nudumaay a dadan, mamin kasenun sa siales caay tu sikaydaan, uyda satu ya San-tyaw-lun cacunmudan a dadan ku sikayda i Pusung, macaluay ku nipicaliway nu kalalacalan. u sikatinengan a tademaw ci Hu-te-huwa wama ni Hu-se hananay, iti ya kuwang-si sabaw walu a mihcaan sa, na i Taywan Pusung malamikeliday a tapang, kutusi sa uynian kasumamaday a dadan ku sikatayda i Pusung a musakawaw. i kaDipunan a ziday nipikuwanan sa, u Dipun a tademaw nakinaenem a misakapah a misanga', tu niya kahulamanay a San-tyaw-lun a sasebengan nu hitay a sikayda nu dadan, sikayda a mamikuwan tu binacadan nu yin-cu-min, u sapikelec tu kacaay pisulul nu balucu' nu Paiwanay a binacadan, na u kakaydaan a maycaliway tiya satalakaway a picekulan a sasebengan, ya nu hitayay a kitidaan i 1901 a mihcaan a mapatideng, nudikudan sa pasumad han a muliyaw a sipangangan, tu ya Cing-shuy-ing sikayakayan tu buyu' a dadan, na nikayzuan saahebalan kiya dadan sa, u nikayda sa sikalecad tu nu ayaway a sapicaliway tu masatuluay a dadan, i mahida sa u nu walianay a katalalan atu kaduh sipatayda i nutipan a kitidaan, mala sacacayay a kalalcay nu pisiwbay a dadan, kutusi sa masa nu walianay, nutipanay kalalacal nu tengpu, atu nu yubinay a pakatukuh a sikay nu caculilan. nadikudan iti 1945 a mihcaan sa, ina kasumamadan a dadan sanisani a mala nu muculilay a hitay a sipiecaw mitesekay a kakitidaan. iti 1968 a mihcaan ya satalakaway a mamikuwanay tu hitay sa, ku maydih a itini i Ta-han hananay a masatukunay a kitidaan, a misaketun tu a patideng itida ya Ta-han hananay a kitidaan tu Liy-ta hananay a micekul tu nisaungayan nu ada, sipakay i kasadihepan a sauwac katukuh i cung-yang a buyubuyu'an masatungusay a buyu', musakapah a milusimet tu sikayda a dadan nu hitay, sakusaan sa mala nu aydaay ya Ta-han hananay a kilakilanhan a dadan, nu mukasiay makay nutipanay a cacaliwayan a dadan, kiyadahan nu sipakutay nu baluhayay a dadan, nuwalianay a sikayda a dadan sa matenes matenes a caay kaidaw nu maycaliwayay, kiyu haymaw satu a mapaales a sikapawan mabakah. katukuh i 1990 a mihcaan a ziday, a muliyaw a mikingsa tu kasumamadan a sikayda a dadan, muliyaw aca a sibalucu' a misuayaw tu pakakumeced nu nidateng tu a maylayap tu sikasa'timan.</FORM>
        <FORM kindOf="standard">Dawo (Holam a solit: 大武鄉) a sakowan ko Taitong. komod no kalesakan, 62.59 km². (kalesakan no linpanti 5.7 km², kalesakan no pawliwti 43.47 km²), o kasabinawlan, 4,435 ko tademaw. o kasalomaloma' sa, 1,781 ko loma'. ilabo no kasaniyazo' no siyang sa, 3,151 ko ingcomin a tademaw. o kasabinawlan, Pakalato 71% (Paiwan) ko kasabinawlan. o Paiwan ko sakalaniyazo'. nikasakowakowan Dawo mala 5 a cowen ato 10 ko niyazo'. kina 10 a niyazo'sa, Pangwi , Qaljapang , Ro ja qas , Pacavalj , Ko sho sho , Qo chn.la love vn , Tjacopo , Tjokovolj , Seqeciin , Seqalapit . 大武鄉(排灣語:Palangoe) . ina Dawo hananay a kenis sa, (o kamo no Paiwan: Palangoe), i no Taywanay Posongko sawalian masatimol ko eneng, micapi to ya Tay-ma-li a kitidaan no kenis, kawalian sa o Tay-ping-yang a bayo, notipan ato no masatimo malbiyaw to ya Daren a kanis, masa no kasawalian ato notipanay no Taywan kasahenolan a cacaliwayan no kakaydaan a dadan. nodikodan no kitidaan sa ya Cong-yang hananay a boyoboyo'an, o masaboyo'ay ko nikakiyadah to enal, idaw kya Dawo a saowac, U-wang a saowac, Caw-yong a saowac, o demiad sa masa no kacaledesan no poo'ay paymihmihcaan, nika sikacaay kalecad no katalakaw no boyo' sa caay to kalecad ko demiad. i labo no kenis sa idaw ko yin-co-min ya Paiwan, Layak, Ngayngay, ato mahkatayniay no domaay kanatalay a tademaw, o sakasilacol no kaidaw sa, o no malokay ato no pahabayay to boting ko sakasitongos, o sakay no pakosiay ato mosamokingay sa caay kalokedaw. sakay no likisi ina Dawo a kenis sa namakay i kasomamadan sano Paiwanay a binacadan a pilatlatan a kakitidaan, malomanay a nipangangan sa o "Pa-lang-wi" han, nakamoan no Paiwan a binacadan sa o "midekec to sapekpek sananay" a imi. i mahida sa o Paiwan hananay a binacadan namakay i boyoboyo'an a kitidaan mabolaw, taynien i tapiingan no Dawo a saowac, miliyas to sikacaay a enengan no lanolanoan sa, midikec to onoc mipekpek to sakacaay kaelol, sakatineg to i cowa ko nipabaco, kiyo mahini ko kasingangan i hekal. i kaDiponan a nipikowan sa, sipasomaden to kina kitidaan to ya "Dawo", iti 1920 a mihcaan sa patideng to yakoba, i 1937 a mihcaan pasomad han to a patideng to ya Dawo hananay a niyado', sipainien pala no Posongay a mamikowan, nadikodan no nikalalais sa, polong han to no Layak ato no yin-co-minay a kenis patideng tina Dawo hananay, 1946 a mihcaan sa sipalatosaen a patideng to kenis, katokoh ayda ko nipatideng tina Daren hananay a kenis. o sakay no sapaising o Dawo hananay a kenis sa sakaaydaay nikaidaw to sapaising kainayian a masaosi i Taywan, sakay no kenisay a sapaising sa, oyda sa o no pakomeceday i niyado' no Dawo. o sakacapian no tabakiay a sapaising sa, pasay no amisan hakay makaala to enemay a bataan a kong-li kabaad no cacolilan, ya no Posongay a pakakomeceday a paisingan, o kitidaan sa i tokay no Posong siaadihan no tademaw a tayda. o aidangan . o Cing-shoy-ing hananay a cacolilan ato sakayakayan a dadan, idaw aca ko nipangangan to ya San-tyaw-lon a cacaliwayan a dadan han. sakay no likisi namakay i 1874 a mihcaan na sikawaw to ya Mo-tan hananay a pingayaw a kawaw sa, o kalahongtian a mamikowanay sa, idaw ko nipisanga'an no sapadadan to sikalihalay tayda i Posong ato Pingtong, i tidaay to a binacadan mamin a matatengil to sakikawaw, nodikodan sa mikokkot to kakaydaan i no sakatayda i naka. i 1882 a mihcaan, o tapang no mamikowanay no Holam ci Cow-ta-howa a tademaw, cinida ko mamikantokay sikining to misakapah a misapal to sikayda, sapangaay a kaydaan no Tangabolan ya Ma-ka-taw hananay a binacadan mabolaw tayda i Posongko, i mahida sa kalingatoan no sacomod a kitidaan idaw ko San-tyaw-lon ba'toway no hitayay a pisebeng a kalahitayan, simoko to cacekolan to canacanan miading, kiyo o kakitidaan no i mahidaay sa sipangangan han to ya (San-tyaw-lon kakaydaan a dadan han). i mahida sa o mabelecay no hitay sa sipitadem i masayiyongan a papadengan a kitidaan. i dikodikodan no masahongtiay a nipikowan sa, kaylabo no ya Patonggoanay kasomamaday a dadan paso kiyadahay nodomaay a dadan, mamin kasenon sa siales caay to sikaydaan, oyda sato ya San-tyaw-lon caconmodan a dadan ko sikayda i Posong, macaloay ko nipicaliway no kalalacalan. o sikatinengan a tademaw ci Ho-te-howa wama ni Ho-se hananay, iti ya kowang-si sabaw walo a mihcaan sa, na i Taywan Posong malamikeliday a tapang, kotosi sa oynian kasomamaday a dadan ko sikatayda i Posong a mosakawaw. i kaDiponan a ziday nipikowanan sa, o Dipon a tademaw nakinaenem a misakapah a misanga', to niya kaholamanay a San-tyaw-lon a sasebengan no hitay a sikayda no dadan, sikayda a mamikowan to binacadan no yin-co-min, o sapikelec to kacaay pisolol no baloco' no Paiwanay a binacadan, na o kakaydaan a maycaliway tiya satalakaway a picekolan a sasebengan, ya no hitayay a kitidaan i 1901 a mihcaan a mapatideng, nodikodan sa pasomad han a moliyaw a sipangangan, to ya Cing-shoy-ing sikayakayan to boyo' a dadan, na nikayzoan saahebalan kiya dadan sa, o nikayda sa sikalecad to no ayaway a sapicaliway to masatoloay a dadan, i mahida sa o no walianay a katalalan ato kadoh sipatayda i notipan a kitidaan, mala sacacayay a kalalcay no pisiwbay a dadan, kotosi sa masa no walianay, notipanay kalalacal no tengpo, ato no yobinay a pakatokoh a sikay no cacolilan. nadikodan iti 1945 a mihcaan sa, ina kasomamadan a dadan sanisani a mala no mocolilay a hitay a sipiecaw mitesekay a kakitidaan. iti 1968 a mihcaan ya satalakaway a mamikowanay to hitay sa, ko maydih a itini i Ta-han hananay a masatokonay a kitidaan, a misaketon to a patideng itida ya Ta-han hananay a kitidaan to Liy-ta hananay a micekol to nisaongayan no ada, sipakay i kasadihepan a saowac katokoh i cong-yang a boyoboyo'an masatongosay a boyo', mosakapah a milosimet to sikayda a dadan no hitay, sakosaan sa mala no aydaay ya Ta-han hananay a kilakilanhan a dadan, no mokasiay makay notipanay a cacaliwayan a dadan, kiyadahan no sipakotay no balohayay a dadan, nowalianay a sikayda a dadan sa matenes matenes a caay kaidaw no maycaliwayay, kiyo haymaw sato a mapaales a sikapawan mabakah. katokoh i 1990 a mihcaan a ziday, a moliyaw a mikingsa to kasomamadan a sikayda a dadan, moliyaw aca a sibaloco' a misoayaw to pakakomeced no nidateng to a maylayap to sikasa'timan.</FORM>
    </S>
</TEXT>