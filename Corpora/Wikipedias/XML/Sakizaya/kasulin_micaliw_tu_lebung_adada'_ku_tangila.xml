<?xml version="1.0" ?>
<TEXT id="Wiki_Sakizaya_kasulin_micaliw_tu_lebung_adada'_ku_tangila" xml:lang="pwn" source="" copyright="" citation="" BibTeX_citation="">
    <S id="0">
        <FORM>kasulin micaliw tu lebung adada' ku tangila sapuelac ngatu cacay anu mikacaw kami tu kasulin, kya kasulin macaliw tu lebung saca buhang sa, caay haw kisu adada' ku tangila? kanahantu matengil tu ku suni',caay tu kapah ku suni', caay kasiwatan ku suni' haw? kya mahiza saw? uyniyan sa, u tangila nu mita, ilabu' a tangila, sipiatep nay bali kya. izaw ku duhpicay a telis, kya ngangan nu hulam sa, u &quot;kumuo &quot;. ilabu' nu kumuo maziket tulu a wukak, taneng patudu' ninel nu kumuo, tina kakitizaan singangan ku &quot;teban tangila&quot;. i demiad sa, u bali sapiatep nu teban tangila mahiza nu hekalay, taneng sapalalen. nika anu ihekalay a bali sapiatep tasul talakaw saca puenel sa, uyniyan a sapiatep caay tu sapalalen, bucici tu ku talakaway a bali sapiatep tayza puenelay sapiatep. ku kumuo talabu' saca tahekal, caay tu kakapah ku tangila nu mita. ngatuc tusa micumud tu lebung ku kasulin, kya bali sapiatep tansul amatasasa', talakaw tu ku bali sapiatep ilabu' nu teban tangila, uzama sa, bucici tu ku kumuo nay labu' tahekal. sisa, adada' tu ku tangila nu mita. mahiza tu mikacaw tu hikuki, tapabaw ku hikuki, adada' tu ku tangila nu mita. usakasa, mapuenel ku bali sapiatep ihekal nu hikuki. u belih sa, anu mikacaw kami tu tianti( : ), tansul sa tasasa' kya tianti, tansul talakaw ku bali sapiatep nu tianti. bucici kumuo nay hekal talabu', mahiza sa, adada' tu ku tangila nu mita. musepi, sihusu matulin teban tangil atu cihe salaedan( salaedan ), u tangila takulaw husu. pisuwab saca pienuc taneng mibuhat tu tangila takulaw husu, miedap sapalaen bali sapiatep nu teban tangil aut hekal tangila. anu mahiza sa, caay tu kaadada' ku tangila. namakayniyan a nasulitan nasakamuwan atu natinengan Wikipayke paybalucu'ay pulungamin a cudad Protein behind hearing 3D Ear page Details of various ear problems Ear wiggling mechanism unmasked Cotton swabs can pose serious health risk: coroner from ctv.ca nasulitan nay pabalucu'ay a kawaw nu subana'ay a pu 2018 1, nasulitan ni Tuku Sayun.</FORM>
    </S>
</TEXT>
