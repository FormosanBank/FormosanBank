<?xml version="1.0" ?>
<TEXT id="Wiki_Sakizaya_Uuy" xml:lang="szy" source="Sakizaya Wikipedia, article: Uuy" copyright="CC BY-SA" citation="Uuy. (2025, May 05). In Wikipedia [Sakizaya]. https://szy.wikipedia.org/wiki/Uuy" BibTeX_citation="@misc{Wiki_szy_Uuy, title = Uuy, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Uuy} }">
    <S id="0">
        <FORM kindOf="original">sitineng tu, sapalatuh tu katuuday. inasilumaay atabatad ku heni miliwku, kiya mipadeng tu kalibuwa' i sisuledaay akaysing padengen i labu nu pinsiyang. . namikuli kaku i luma' nu Duwic malakalung misahemayay musimaway tu luma',nakinacacay u tawkiyaku ataluma' mididaw tu luma' nuheni, atayda iDuwic, pahanhan kaku mikuli. meduk sa kuheni sakacacay ademiad, ya tawkiyaku papiala takywan tu cacay akasing nu namu, padengen kidananum i lizuku sa, anu malakuli tu kunanum niyakasing sa, padengi tu cacay akalibuwa ipabaw niya sulad sa. . dateng sakaku caay kaku pakadateng kiyahida satu kaku, masikad kaku mipalita tu tawkiyaku, ya tawkiyaku maliyuh musakamu tu numitaakamu, caay kaku pisasuwal tu henian. Payawan satu kaku, padeng han naku! mahida sa taluma' tu kuheni tatulu iDuwic. dikudan nu cacay a bulad, taluma' tu kuheni namaka Duwic, taydatu kakamikuli tu henian. Nuayawan nipi kuliaku miawaw kidalimeceda takuwan sakamu sa hamineng mibakah ku labuay nu lizukuay alami' sa, ilabu nulizuku idaw ku titinukatalan, titinusidi, ukak nu pabuy, heci nu tulakuk, nu taduk, atu nuibayu'ay a cacanan. ya ilabuay nu lizuku acacanan kiya laecus mukan ? miadih kaku tina cacanan kapah namin! Masikad kaku tu tawkiyak mipalita, hamin han naku misilemud I naylung a milacul, palasuapataluma' sipalasit aku tu belaw, alahican yu limecedan hina pabitakuwan tu malakuwiytay a cacanan a kakanen patalumaen palasit aku tu biyaw. . anu taluma' kaku namikuli mamin tu kaku amutabu, patalumaen aku, makaadih ku biyaw aku ci sisang tuniawit aku tinatuud, tanunamuh sa, matineng cinida caay kaku pakahamin mukan palasitan naku kuheni. tatenga caay kaku pakahamin amukan tinatuud, alatusa han naku pabeli ci nidaan, uliwan sa padengen naca aku i lizuku. dedemiad amikuli ayaan silawad amusahemay, kiyu padeng han henay naming. . sakatusa ademiad, nuayawan aku amikuli, mahicay kiya kubihid nida biyaw aku, palita han naku mahica saw ? sakamu satu kidabiyaw, tinatusa ademiad mapiyas kaku, mamin ku labunuluma mapiyas sa,palita kidabiyaw takuwan yanipataluma' isu alami u laecusay haw. sakamu han naku kidabiyaw unikaiyan nu tawkiyaku sipibakahi satakuwan, saetimen kaku kiyu pataluma hatu nu maku. Sakamu satu kidabiyaw bakahi sipabeleti, lacus tu haw kida titi. pabaliw kaku, ya titi kapah tu naming i lizuku, kiya laecus satu kaku pabaliw, tulin aku mikuli idaw ku pabaliw aku. pikulian naku sa, mududuc kaku mibanaw tu lizuku, maadih aku kidakaysingay akuli ilabu nu lizuku, ya nipadeng aku catu kaadih, itawya cay kaku pisaadihadih, patahekal han naku kidakaysing amutuhtuh tidakuli pakeda han naku amalananum. Malananum tu kidakuli, amibanaw kaku tidakaysing sa ilabu maadih aku kida cacayay a kalibuwa, yah caykawni padengaku itawya kinakalibuwa, satu kaku? Kiya kasenun sa mahetik I labunukaysing? Panukasen naku kida kalibuwa tu tawkiak, sakamu satu kidatawku maliyuh musakamu tunu hulan sadakadakay sa musakamu, sakamusa&quot;inakalibuwa mahetik ilabunukaysing haw?&quot; sakamu han naku &quot;hang&quot; masasukamu kuheni talacawa, cay katineng kaku tu kamu nuheni, musakakawaw tu kaku. nadikudan sa musakamu kida tawkiyaku yatatama sakamusa&quot;anu mahetik kida kalibuwa isasanu kaysing haw, anu mahida sa nakayinayian nu dingki kinaluma' namasatedep ku dingki ya lizukuay a cacanan masanek tu namin laecus tu, niwacac ku dingki malakuli aca, ya ikaysingay a nanum malakuliaca, nika ya kalibuwa mahetik isasatu nu kaysing&quot;palita kida tatama atawki sipabelet isu kidacacanan haw, sakamu hantuwak sipabelet tu, metalaw kaku musakamu sipatalumaaku, mukan kida biyawaku sikaimelang. nudikudan nina nisulitan; namakayni masemel tu kaku, matineng tu kaku tu mahinaay akawaw. , inaluma' anu tabatad kanca mipadeng tu sikuliay ikaysing padengen tu cacay ku kalibuwa, anu mahetik isasanukaysing sa, ilabuay nu lizuku acacanan haminen mibakah, yakalibuwa sa mahetik tasasa winisa alaw namasatedep ku dingki matenes, mamin ku kaysing malananum. anu yakalibuwa mahidahida tu nipadengan say a labuay nu lizuku kapah henay akanen, winisa cay katenes kunikapaneng tu dingki, cay pakalatusa kukalananum tu kaysingay akuli, ina kakanen kapahenay akanen. anu ipabaw henay kida kalibuwa sa, daheked kitamukan misaasuasu' mukan, winisa pakatineng nacaay kasatedep ku dingki .</FORM>
        <FORM kindOf="standard">sitineng to, sapalatoh to katooday. inasilomaay atabatad ko heni miliwko, kiya mipadeng to kalibowa' i sisoledaay akaysing padengen i labo no pinsiyang. . namikoli kako i loma' no Dowic malakalong misahemayay mosimaway to loma',nakinacacay o tawkiyako ataloma' mididaw to loma' noheni, atayda iDowic, pahanhan kako mikoli. medok sa koheni sakacacay ademiad, ya tawkiyako papiala takywan to cacay akasing no namo, padengen kidananom i lizoko sa, ano malakoli to konanom niyakasing sa, padengi to cacay akalibowa ipabaw niya solad sa. . dateng sakako caay kako pakadateng kiyahida sato kako, masikad kako mipalita to tawkiyako, ya tawkiyako maliyoh mosakamo to nomitaakamo, caay kako pisasowal to henian. Payawan sato kako, padeng han nako! mahida sa taloma' to koheni tatolo iDowic. dikodan no cacay a bolad, taloma' to koheni namaka Dowic, taydato kakamikoli to henian. Noayawan nipi koliako miawaw kidalimeceda takowan sakamo sa hamineng mibakah ko laboay no lizokoay alami' sa, ilabo nolizoko idaw ko titinokatalan, titinosidi, okak no paboy, heci no tolakok, no tadok, ato noibayo'ay a cacanan. ya ilaboay no lizoko acacanan kiya laecos mokan ? miadih kako tina cacanan kapah namin! Masikad kako to tawkiyak mipalita, hamin han nako misilemod I naylong a milacol, palasoapataloma' sipalasit ako to belaw, alahican yo limecedan hina pabitakowan to malakowiytay a cacanan a kakanen patalomaen palasit ako to biyaw. . ano taloma' kako namikoli mamin to kako amotabo, patalomaen ako, makaadih ko biyaw ako ci sisang toniawit ako tinatood, tanonamoh sa, matineng cinida caay kako pakahamin mokan palasitan nako koheni. tatenga caay kako pakahamin amokan tinatood, alatosa han nako pabeli ci nidaan, oliwan sa padengen naca ako i lizoko. dedemiad amikoli ayaan silawad amosahemay, kiyo padeng han henay naming. . sakatosa ademiad, noayawan ako amikoli, mahicay kiya kobihid nida biyaw ako, palita han nako mahica saw ? sakamo sato kidabiyaw, tinatosa ademiad mapiyas kako, mamin ko labonoloma mapiyas sa,palita kidabiyaw takowan yanipataloma' iso alami o laecosay haw. sakamo han nako kidabiyaw onikaiyan no tawkiyako sipibakahi satakowan, saetimen kako kiyo pataloma hato no mako. Sakamo sato kidabiyaw bakahi sipabeleti, lacos to haw kida titi. pabaliw kako, ya titi kapah to naming i lizoko, kiya laecos sato kako pabaliw, tolin ako mikoli idaw ko pabaliw ako. pikolian nako sa, mododoc kako mibanaw to lizoko, maadih ako kidakaysingay akoli ilabo no lizoko, ya nipadeng ako cato kaadih, itawya cay kako pisaadihadih, patahekal han nako kidakaysing amotohtoh tidakoli pakeda han nako amalananom. Malananom to kidakoli, amibanaw kako tidakaysing sa ilabo maadih ako kida cacayay a kalibowa, yah caykawni padengako itawya kinakalibowa, sato kako? Kiya kasenon sa mahetik I labonokaysing? Panokasen nako kida kalibowa to tawkiak, sakamo sato kidatawko maliyoh mosakamo tono holan sadakadakay sa mosakamo, sakamosa&quot;inakalibowa mahetik ilabonokaysing haw?&quot; sakamo han nako &quot;hang&quot; masasokamo koheni talacawa, cay katineng kako to kamo noheni, mosakakawaw to kako. nadikodan sa mosakamo kida tawkiyako yatatama sakamosa&quot;ano mahetik kida kalibowa isasano kaysing haw, ano mahida sa nakayinayian no dingki kinaloma' namasatedep ko dingki ya lizokoay a cacanan masanek to namin laecos to, niwacac ko dingki malakoli aca, ya ikaysingay a nanom malakoliaca, nika ya kalibowa mahetik isasato no kaysing&quot;palita kida tatama atawki sipabelet iso kidacacanan haw, sakamo hantowak sipabelet to, metalaw kako mosakamo sipatalomaako, mokan kida biyawako sikaimelang. nodikodan nina nisolitan; namakayni masemel to kako, matineng to kako to mahinaay akawaw. , inaloma' ano tabatad kanca mipadeng to sikoliay ikaysing padengen to cacay ko kalibowa, ano mahetik isasanokaysing sa, ilaboay no lizoko acacanan haminen mibakah, yakalibowa sa mahetik tasasa winisa alaw namasatedep ko dingki matenes, mamin ko kaysing malananom. ano yakalibowa mahidahida to nipadengan say a laboay no lizoko kapah henay akanen, winisa cay katenes konikapaneng to dingki, cay pakalatosa kokalananom to kaysingay akoli, ina kakanen kapahenay akanen. ano ipabaw henay kida kalibowa sa, daheked kitamokan misaasoaso' mokan, winisa pakatineng nacaay kasatedep ko dingki .</FORM>
    </S>
</TEXT>