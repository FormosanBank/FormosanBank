<?xml version="1.0" ?>
<TEXT id="Wiki_Sakizaya_kangeluan_pininag_a_wawa" xml:lang="szy" source="Sakizaya Wikipedia, article: kangeluan_pininag_a_wawa" copyright="CC BY-SA" citation="kangeluan_pininag_a_wawa. (2025, May 05). In Wikipedia [Sakizaya]. https://szy.wikipedia.org/wiki/kangeluan_pininag_a_wawa" BibTeX_citation="@misc{Wiki_szy_kangeluan_pininag_a_wawa, title = kangeluan_pininag_a_wawa, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kangeluan_pininag_a_wawa} }">
    <S id="0">
        <FORM kindOf="original">kangeluan pininag a wawa (kamu nu Hulam: ·馬洛(Hector Malot) :Sans famille) &quot;. ina piulican a mapasilac u tatungusan nu cudad sa, nau ci Ye-ke-te Ma-lo (Hector Malot) nisulitan sipatahkal a kungku. ina &quot;kangeluan pininag a wawa&quot; (kamu nu Hulansi: Sans Famille) masa nu Hulansiay misulitay tu kungku pacudaday ci Heketo-Malo naiti 1878 a mihcaan a nisulitan, u Dipun sa naiti 1977 a mihcaan a nikayzuan a manggay a kacudu &quot;Mi-mi pininangan a nidatengan&quot;. kungku sakacacay Ciye-lo-mu Pa-pey-lan atu acawa nida iti Hulansiay a kenis mueneng. sikataydaen i Pa-li mala u misangaay tu pituktukan tu ba'tu, sanisani caay kailuma' a mue'neng, cacay a demiadan makadih cinida tu cacayay tatamaan a wawa, ya wawa sa matabu tu nu bangcalay a dikuc, nipahecian sa u kakitaan kuyu ina ama nida pitapalan. ci Pa-pey-lan sipanutek a pahabay tina wawaan, maydih a sinakaala tu nipakawlah tu kalisiw. sipabelien nida ku acawa nida a midiput, sipanganga han tu ya ci Ley-mi han. nudikudan sa, ci Pa-pey-lan nacaay pihaymaw sikadukaan. patelidnida tu tawki,sikaydih a idaw ku pabaysiwan tusayking. nika sapahulican tu kawaw nu hulicay caay kadayum, sipacakayen han nida kuyu acawa nida tiya sisalangay a kadalalan (u sitatungus nida sikalisiw) kakayda satu a sipibahbah palaliw ci Ley-mi. kabalakian ni Ley-mi i waluay ku mihcaan sa, kalingatuan nina kungku i mahini, ci Pa-pey-lan kasenun sa a pananukas taluma'. namademec makakiwsu i pahulican, kakayda satu a malawpes ku tuudtuud nida naynayi tu ku liwaliwan nu udip, kalabadesan ku sikaudip i mahida. sikaadih nida ci Ley-mi itida henay sa, misabalucu' a kasenun a han nida a pamumul. sakatusa nu demiadan, maadih nida i sipatawsian kya mininangay i dadadadanan a misagasuay a tademaw ci Uy-ta-li-se, ya misagasuay atu tuluway a wacu' nida ci Ciye-pi-nu, Tu-si, Ka-pi atu cacay a ungay ci Ciw-li-ke maladay midang i Hulansi a kanatal, u nisagasuan ku sikaudip nu heni itida. ya ci Uy-ta-li-se pabalucu' a maycakay tu ci Ley-mian, caay pisikusikul aca maysakamu ci Ley-mi tu pahabayay cinidaan a wina liyas satu luma', miteka tu pininangan i Hulansi a milakalak. ci Uyleyse a tademaw sa u sadamsayay, sikademec ci Pa-pey-lan nu balucu'an. pasubanaen nida ci Ley-mi tu piyanu, micudad. ciLey-mi hantu sa sawsawni a mapatay nu ngalay, u aenengan sa nayay ku kasaditan, nika ci Ka-pi mala u sakapahay nida a sacabayan, ci Uy-ta-li-se mahida u ama nida, maladay kuyuheni a milatlat i cuwacuwa nu Hulansi, kaawasan tu pisagasu atu pakuntaw ku sikaudip i mahida. tuwa sikatukuhan nunuheni i Tu-lu-se a kakitidaan sa, ya ci Uy-ta-li-se mapabaliw sipatelit nu tau kakayda satu a mapulul. cacay a bataan ku mihcaan ni Ley-mi atu ya sasepatay a aadupan nayay tu ku aidaan nu heni a sikaudip, pimelawan sa ku sikapatay tu a mangalay. kutusi sa, kalitemuhan nu heni kya (tapukuanay a gaciway a balunga) u tatungus ni Mi-li-ken a tatayna, atu siimelangay a tatamaan a wawa nida ci Yase. sululen nu heni ci Ley-mi mukacaw tu balunga, sipikiwlah tu ya imelangay a wawa nida. u ngasaw nida sa kasenun sa manamuh tu ci Ley-mian, kakayda hantu a palalumaan kuyu heni malangasaw nu udip. sikatinengan nu heni sitatamaan a kaka ci Yase, nika i kalecuhan ni Yase sa mahicaay hakya nacaay pihaymaw sa nayi satu a mahdaw, Ya ali ni Miliken a tatayna ci Canmu-se misadakadakay tadaicuwacuwa mikilim sa nayay tu ku nikatepaan, pitapal tuynian a kawaw sa u sakapahay tu ci Canmu-se. milikenan a satebul, zayhan sipakay nu hulic sa, anu nayay ku wawaan a tatama nu kaka sa, kakayda satu ci Uy-ta-li-se a mamicaluday tu mamukeliday a tademaw. satusa, lecuhan tu ci Yase. kalakuwitan tu ku tusaay a bulad ci Uy-ta-li-se mahulak a sipataluma'tu na mapulul, ci Ley-mi sa maydih a maladay atu lalumaan mapulung atu Miliken a maudip, nika nilunguc tu ni Uy-ta-li-se ci Ley-mi, hatini sa tu ku kapulungan maysakamu pihaymawi satu ku pikawihan, piadih ni Miliken a tatayna tukawaw sa, u sadamsayay atu utunasiay ci Uy-ta-li-se sa ku pitapalan. ci Uy-ta-li-se milihut tu ci Ley-mian kapah ku pisaketun satu, u tademaw hananay sa kanca a nu udipay a icelang ku sikaudip sa. tuwa i sikatayda nu heni i Pa-li teban nu dadan sa, kalitemuhan nu heni ku micidekay a bali nu sulda, u wacu' nu heni ci Ciye-pi-nu Tusi iti kilakilangan sa tamudan niya ules, ya ci Ciw-li-ke sa siimelang tu balaay, sikaydih idaw ku sapaaca tu nipaisingan , ci Ley-mi atu ci Uy-ta-li-se pacici sa misaahebet misagasu,. ci Ley-mi sa nacaay henay pakatengil tu kahinian nu dadiw ni Uy-ta-li-sean kaasu, caay kau ci Ley-mi adada ku mapaengaway, u cacayay a masakapahay, kaidawan nu kasenengan a wayway nu udip a tademaw, sakamu satu ci Uy-ta-li-sean mikinaul tu nikahinian a musagasu ni Uy-ta-li-se sa. ci Uy-ta-li-se kacunusan tu pitapal tu sikalingessan, hahulakan nida tu sasakamuwan nu udip nau tubang cinida nu datukay a tademaw. ya kasengengan a tatayna sikamu makadateng tu cacay sikahdaw a midatukay. sipabelian niya tatayna ci Ka-pi tiya masakingmay a kalisiw, nika ci Uy-ta-li-se nayi ku pikukay tu tungusay a kamuwan. dikec sa tiya kalisiw a mikilim tu ci Ciw-li-kean, satusa sikadih nu heni ku kabelecan ni Ciw-li-ke. ya mahtatusaay sa malalid a taayaw tayda i Pa-li a tuse. ci Uy-ta-li-se sipalabin i ci Cya-lu-Ho-li a milakuwit tu kasienawan nu puu'. tulcek sa nayay ci Cya-lu-Ho-li i luma', pasakamu han ni Uy-ta-li-se ci Ley-mi, anu sawni sa a taluma' tu cinida sa milatuh. itida makaala ci Ley-mi tu tusaay a tatukian, sikadih nida tu sikatalawan a kawaw, masacacay sa i nu ayawan nida a sikamelaw, kalalacalan ni Cya-lu-Ho-li misawacu' tu ci Ma-cyaan mabelilih sa, caay pakasakawaw i hekal sa ku pitapal, kyu pataydaen nida i palud mu sakawaw atu misalami tu kabi', kutusi sa sipaedepan nida ku kabi' i labu nu lama' uyda sa nipasanek caay pisulul a mukabi'. tuwa sikataluma tu ni Cya-lu-Ho-li atu dumaay a wawa i nadikudan, makadih ci Ley-mi tu ci Cya-lu-Ho-lian misuayaw tiya cayay kataneng ku patahkal tu kalisiw a wawa amin Pa-lima a mutiik, satusa caay pakaeneng tu hemay. nikataluma'an ni Uy-ta-li-se sa, makadih tu nitiikan sa, sakamu han nida ci Cya-lu-Ho-li a patalingen miliclic han, nika nipatukil ni Cya-lu-Ho-li a patalaw hina sa &quot;anu sakamu asa kaku tu cimanima a ngangan sa, au cima ku sikasikad a mulimek hanisadikud satu nayay ku bihit a miadih tu tademaw satu&quot;. kyu laday hantu ni Uy-ta-li-se ci Ley-mi miliyas tu ci Cya-lu-Ho-lian. nika ina kaladamsayan a kawaw sa sipicebisan tu udip ni Uy-ta-li-se. ya labi sa u bali atu sulda macacalap a mibiwbiw, nayay ku sikatepaan tu pahanhanan a kakitidaan sa, ci Uy-ta-li-se atu ci Ley-mi sikadebay i papululan nu pahudingan.</FORM>
        <FORM kindOf="standard">kangeloan pininag a wawa (kamo no Holam: ·馬洛(Hector Malot) :Sans famille) &quot;. ina piolican a mapasilac o tatongosan no codad sa, nao ci Ye-ke-te Ma-lo (Hector Malot) nisolitan sipatahkal a kongko. ina &quot;kangeloan pininag a wawa&quot; (kamo no Holansi: Sans Famille) masa no Holansiay misolitay to kongko pacodaday ci Heketo-Malo naiti 1878 a mihcaan a nisolitan, o Dipon sa naiti 1977 a mihcaan a nikayzoan a manggay a kacodo &quot;Mi-mi pininangan a nidatengan&quot;. kongko sakacacay Ciye-lo-mo Pa-pey-lan ato acawa nida iti Holansiay a kenis moeneng. sikataydaen i Pa-li mala o misangaay to pitoktokan to ba'to, sanisani caay kailoma' a moe'neng, cacay a demiadan makadih cinida to cacayay tatamaan a wawa, ya wawa sa matabo to no bangcalay a dikoc, nipahecian sa o kakitaan koyo ina ama nida pitapalan. ci Pa-pey-lan sipanotek a pahabay tina wawaan, maydih a sinakaala to nipakawlah to kalisiw. sipabelien nida ko acawa nida a midipot, sipanganga han to ya ci Ley-mi han. nodikodan sa, ci Pa-pey-lan nacaay pihaymaw sikadokaan. patelidnida to tawki,sikaydih a idaw ko pabaysiwan tosayking. nika sapaholican to kawaw no holicay caay kadayom, sipacakayen han nida koyo acawa nida tiya sisalangay a kadalalan (o sitatongos nida sikalisiw) kakayda sato a sipibahbah palaliw ci Ley-mi. kabalakian ni Ley-mi i waloay ko mihcaan sa, kalingatoan nina kongko i mahini, ci Pa-pey-lan kasenon sa a pananokas taloma'. namademec makakiwso i paholican, kakayda sato a malawpes ko toodtood nida naynayi to ko liwaliwan no odip, kalabadesan ko sikaodip i mahida. sikaadih nida ci Ley-mi itida henay sa, misabaloco' a kasenon a han nida a pamomol. sakatosa no demiadan, maadih nida i sipatawsian kya mininangay i dadadadanan a misagasoay a tademaw ci Uy-ta-li-se, ya misagasoay ato toloway a waco' nida ci Ciye-pi-no, To-si, Ka-pi ato cacay a ongay ci Ciw-li-ke maladay midang i Holansi a kanatal, o nisagasoan ko sikaodip no heni itida. ya ci Uy-ta-li-se pabaloco' a maycakay to ci Ley-mian, caay pisikosikol aca maysakamo ci Ley-mi to pahabayay cinidaan a wina liyas sato loma', miteka to pininangan i Holansi a milakalak. ci Uyleyse a tademaw sa o sadamsayay, sikademec ci Pa-pey-lan no baloco'an. pasobanaen nida ci Ley-mi to piyano, micodad. ciLey-mi hanto sa sawsawni a mapatay no ngalay, o aenengan sa nayay ko kasaditan, nika ci Ka-pi mala o sakapahay nida a sacabayan, ci Uy-ta-li-se mahida o ama nida, maladay koyoheni a milatlat i cowacowa no Holansi, kaawasan to pisagaso ato pakontaw ko sikaodip i mahida. towa sikatokohan nonoheni i To-lo-se a kakitidaan sa, ya ci Uy-ta-li-se mapabaliw sipatelit no tao kakayda sato a mapolol. cacay a bataan ko mihcaan ni Ley-mi ato ya sasepatay a aadopan nayay to ko aidaan no heni a sikaodip, pimelawan sa ko sikapatay to a mangalay. kotosi sa, kalitemohan no heni kya (tapokoanay a gaciway a balonga) o tatongos ni Mi-li-ken a tatayna, ato siimelangay a tatamaan a wawa nida ci Yase. sololen no heni ci Ley-mi mokacaw to balonga, sipikiwlah to ya imelangay a wawa nida. o ngasaw nida sa kasenon sa manamoh to ci Ley-mian, kakayda hanto a palalomaan koyo heni malangasaw no odip. sikatinengan no heni sitatamaan a kaka ci Yase, nika i kalecohan ni Yase sa mahicaay hakya nacaay pihaymaw sa nayi sato a mahdaw, Ya ali ni Miliken a tatayna ci Canmo-se misadakadakay tadaicowacowa mikilim sa nayay to ko nikatepaan, pitapal toynian a kawaw sa o sakapahay to ci Canmo-se. milikenan a satebol, zayhan sipakay no holic sa, ano nayay ko wawaan a tatama no kaka sa, kakayda sato ci Uy-ta-li-se a mamicaloday to mamokeliday a tademaw. satosa, lecohan to ci Yase. kalakowitan to ko tosaay a bolad ci Uy-ta-li-se maholak a sipataloma'to na mapolol, ci Ley-mi sa maydih a maladay ato lalomaan mapolong ato Miliken a maodip, nika nilongoc to ni Uy-ta-li-se ci Ley-mi, hatini sa to ko kapolongan maysakamo pihaymawi sato ko pikawihan, piadih ni Miliken a tatayna tokawaw sa, o sadamsayay ato otonasiay ci Uy-ta-li-se sa ko pitapalan. ci Uy-ta-li-se milihot to ci Ley-mian kapah ko pisaketon sato, o tademaw hananay sa kanca a no odipay a icelang ko sikaodip sa. towa i sikatayda no heni i Pa-li teban no dadan sa, kalitemohan no heni ko micidekay a bali no solda, o waco' no heni ci Ciye-pi-no Tosi iti kilakilangan sa tamodan niya oles, ya ci Ciw-li-ke sa siimelang to balaay, sikaydih idaw ko sapaaca to nipaisingan , ci Ley-mi ato ci Uy-ta-li-se pacici sa misaahebet misagaso,. ci Ley-mi sa nacaay henay pakatengil to kahinian no dadiw ni Uy-ta-li-sean kaaso, caay kao ci Ley-mi adada ko mapaengaway, o cacayay a masakapahay, kaidawan no kasenengan a wayway no odip a tademaw, sakamo sato ci Uy-ta-li-sean mikinaol to nikahinian a mosagaso ni Uy-ta-li-se sa. ci Uy-ta-li-se kaconosan to pitapal to sikalingessan, haholakan nida to sasakamowan no odip nao tobang cinida no datokay a tademaw. ya kasengengan a tatayna sikamo makadateng to cacay sikahdaw a midatokay. sipabelian niya tatayna ci Ka-pi tiya masakingmay a kalisiw, nika ci Uy-ta-li-se nayi ko pikokay to tongosay a kamowan. dikec sa tiya kalisiw a mikilim to ci Ciw-li-kean, satosa sikadih no heni ko kabelecan ni Ciw-li-ke. ya mahtatosaay sa malalid a taayaw tayda i Pa-li a tose. ci Uy-ta-li-se sipalabin i ci Cya-lo-Ho-li a milakowit to kasienawan no poo'. tolcek sa nayay ci Cya-lo-Ho-li i loma', pasakamo han ni Uy-ta-li-se ci Ley-mi, ano sawni sa a taloma' to cinida sa milatoh. itida makaala ci Ley-mi to tosaay a tatokian, sikadih nida to sikatalawan a kawaw, masacacay sa i no ayawan nida a sikamelaw, kalalacalan ni Cya-lo-Ho-li misawaco' to ci Ma-cyaan mabelilih sa, caay pakasakawaw i hekal sa ko pitapal, kyo pataydaen nida i palod mo sakawaw ato misalami to kabi', kotosi sa sipaedepan nida ko kabi' i labo no lama' oyda sa nipasanek caay pisolol a mokabi'. towa sikataloma to ni Cya-lo-Ho-li ato domaay a wawa i nadikodan, makadih ci Ley-mi to ci Cya-lo-Ho-lian misoayaw tiya cayay kataneng ko patahkal to kalisiw a wawa amin Pa-lima a motiik, satosa caay pakaeneng to hemay. nikataloma'an ni Uy-ta-li-se sa, makadih to nitiikan sa, sakamo han nida ci Cya-lo-Ho-li a patalingen miliclic han, nika nipatokil ni Cya-lo-Ho-li a patalaw hina sa &quot;ano sakamo asa kako to cimanima a ngangan sa, ao cima ko sikasikad a molimek hanisadikod sato nayay ko bihit a miadih to tademaw sato&quot;. kyo laday hanto ni Uy-ta-li-se ci Ley-mi miliyas to ci Cya-lo-Ho-lian. nika ina kaladamsayan a kawaw sa sipicebisan to odip ni Uy-ta-li-se. ya labi sa o bali ato solda macacalap a mibiwbiw, nayay ko sikatepaan to pahanhanan a kakitidaan sa, ci Uy-ta-li-se ato ci Ley-mi sikadebay i papololan no pahodingan.</FORM>
    </S>
</TEXT>