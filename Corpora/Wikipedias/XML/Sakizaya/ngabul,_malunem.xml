<?xml version="1.0" ?>
<TEXT id="Wiki_Sakizaya_ngabul,_malunem" xml:lang="pwn" source="Paiwan Wikipedia, article: ngabul,_malunem" copyright="CC BY-SA" citation="ngabul,_malunem. (2024, December 07). In Wikipedia [Paiwan]. https://pwn.wikipedia.org/wiki/ngabul,_malunem" BibTeX_citation="@misc{Wiki_pwn_ngabul,_malunem, title = ngabul,_malunem, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ngabul,_malunem} }">
    <S id="0">
        <FORM kindOf="original">ngabul, malunem ngabul a kaput ngabul a kaput u tusaay (atu sepatay) ku kuku'a aadupan, sisa u u-ti-mu , u i sasaay nu fan-cu-mu hanay a kaput, ayza u kitakit idaw ku sabaw tu walu mikitinay sepat idaw ku cacay a hicahicaay. nina kaput ilabuay pasu salengacay kikul a ngabul(Payuey-lu, 白尾鹿), ulu a ngabul,(lu-lu, 騾鹿 ), Kanata a subayu a ngabul (Canata ma-lu, 加拿大馬鹿), sipucuay ku kulul a ngabul(Tu-lu, 駝鹿 ), sumanahay a ngabul (Hung-lu, 紅鹿), aecawan a ngabul, (Sing-lu, 馴鹿), u baluay a ngabul(Meyhwa-lu, 梅花鹿), Cang a ngabul(Cang-lu黇鹿 ), nutipanay a paw (si-fang-paw, 西方狍) hatiza . ngawa' nu ngabul maminnay a hukang a ngabul (caay sausien ku cang ) atu tataynaay sing-lu a ngabul sa, i tangah nuheni sinilangaw tu ngawa', ina ngawa'paymihmihcaan paliyunen, nika u lin-yang hananay i kauzipan nuheni caay ka paliyun tu ngawa'nuheni tu paymihmihcaan, wini ku kasasizuma nuheni. mucelak tu ngawa' nu ngabul alahicaan u hukang a ngabul ku singawa'ay, u Sing-lu sa, u masacacay ku heni u ulang a ngabul atu u tatayna a ngabul ku singawa'ay a ngabul, nika adidi'ku ngawa'nu tatayna a ngabul. tu mihmihcaan i kasienawan, u ngawa' nu ulang a ngabul matulak sa, katukuh i sadingsingan mucelak aca tahekal ku baluhay a ngawa', imahini ina baluhay a ngawa' matahab i lalabu nu banges, u maka mulutucay a ngawa'nu lutungay a ngawa'(Lu-zung, 鹿茸) han pangangan, ya ngawa' nu ngabul anu masangawa' tu sa, haymaw satu matulak kiya lu-zung . u ngawa' nu tataynaan anu sing-lu , i sadingsingan matulak. duma sa, u cang hananay, payawan u anu caaysa u bucingad payawan u ulang a ngabul (hukang)aca u tatayna a ngabul(bucingad )aca, amica inai amin ku ngawa', nika pakaynien i tanayu'ay ihekalay a ngipen nuheni a musikul tu uzip. kaput mahizaay malakalak i Ya-cu a se , i Fey-cu a tanayu' ku liel a ngabul (cang-cing-lu, 長頸鹿), i kilakilangan nu kacaledesan a Fey-cu atu kilakilangan nu Ya-cu (Ya-cu seng-ling, 亞洲森林) a suye si-lu , kanahatu u pulung nu ngabul han, nika pakaynien nipisiteked i aadupan, caay kaw nu ngabul a kaput kuheni, u se , tanayu'ay liel a ngabul (cang-cing-lu, 長頸鹿), si-lu a kaput. lakalakan u ngbul hananay malalakalak i cuwacuwa nu ta-lu , nika i Tayang-cu , Nan-ci-cu , Fey-cu labades nu ngabul suleda a labades u ada nu ngabul sa u suledas, nika caay kaw tabakiay a kawaw kyuni. anu kibetul tu ku suleda sa, utiih kuheni makatepa tu kakanen, zayhan tabuen namin nu suleda ku kakanen . duma sa, kanahatu kalamkam ku duba' nu ngabul, nika u zuma a ngabul makaala tu tulu a lasubu ku daduy nu baeket (kung-cing, 公斤), anu maduba' ku heni sa maculemuh i susuledaan, mahaymaw tu aca ku duba'nu heni, lima a bataan ku daduy a lang , kalamkam maletep tu ku heni. hicaen pahabay u ngabul pakaynien i tademaw hatini tu ku tenes idaw ku talakaway a lalaculan a epuc, zayhan caay kadayum pahabay tu ngabul, kyu pahabay ku tademaw tu mian-yang , sang-yang , pabuy atu katalalan, sisa hanu nipiadup ku saala tu ngabul ku tademaw. i Taywan, i nuwalian ku sakaydihan mipatizeng tu pahabayan tu ngabul a kakitidaan, ayaw nu kalipunan a pikuwan, i Taywanay a sibaluay a ngabul (mey-ha-lu, 梅花鹿), mahiniay a ngabal mamin a maadup nayinayi tu, sisa ayzaay ya i hekalay masaupuay a ngabul, u nanipahabay nuheni, balaki tu pazengpazeng han tu i hekal, sisa yadahyadah satu ku ngabul i Lyu-daw , zayhan misakasak tu nipalumaan,atu kauzipan nu tademaw kuheni, kyu u sakalibutan tu nu itiniay ayza. namakayniay a nasulitan nasakamuan atu natinengan nisulitan ni Mahi Takas aci Uwi Habay. 維基百科:</FORM>
        <FORM kindOf="standard">ngabol, malonem ngabol a kapot ngabol a kapot o tosaay (ato sepatay) ko koko'a aadopan, sisa o o-ti-mo , o i sasaay no fan-co-mo hanay a kapot, ayza o kitakit idaw ko sabaw to walo mikitinay sepat idaw ko cacay a hicahicaay. nina kapot ilaboay paso salengacay kikol a ngabol(Payoey-lo, 白尾鹿), olo a ngabol,(lo-lo, 騾鹿 ), Kanata a sobayo a ngabol (Canata ma-lo, 加拿大馬鹿), sipocoay ko kolol a ngabol(To-lo, 駝鹿 ), somanahay a ngabol (Hong-lo, 紅鹿), aecawan a ngabol, (Sing-lo, 馴鹿), o baloay a ngabol(Meyhwa-lo, 梅花鹿), Cang a ngabol(Cang-lo黇鹿 ), notipanay a paw (si-fang-paw, 西方狍) hatiza . ngawa' no ngabol maminnay a hokang a ngabol (caay saosien ko cang ) ato tataynaay sing-lo a ngabol sa, i tangah noheni sinilangaw to ngawa', ina ngawa'paymihmihcaan paliyonen, nika o lin-yang hananay i kaozipan noheni caay ka paliyon to ngawa'noheni to paymihmihcaan, wini ko kasasizoma noheni. mocelak to ngawa' no ngabol alahicaan o hokang a ngabol ko singawa'ay, o Sing-lo sa, o masacacay ko heni o olang a ngabol ato o tatayna a ngabol ko singawa'ay a ngabol, nika adidi'ko ngawa'no tatayna a ngabol. to mihmihcaan i kasienawan, o ngawa' no olang a ngabol matolak sa, katokoh i sadingsingan mocelak aca tahekal ko balohay a ngawa', imahini ina balohay a ngawa' matahab i lalabo no banges, o maka molotocay a ngawa'no lotongay a ngawa'(Lo-zong, 鹿茸) han pangangan, ya ngawa' no ngabol ano masangawa' to sa, haymaw sato matolak kiya lo-zong . o ngawa' no tataynaan ano sing-lo , i sadingsingan matolak. doma sa, o cang hananay, payawan o ano caaysa o bocingad payawan o olang a ngabol (hokang)aca o tatayna a ngabol(bocingad )aca, amica inai amin ko ngawa', nika pakaynien i tanayo'ay ihekalay a ngipen noheni a mosikol to ozip. kapot mahizaay malakalak i Ya-co a se , i Fey-co a tanayo' ko liel a ngabol (cang-cing-lo, 長頸鹿), i kilakilangan no kacaledesan a Fey-co ato kilakilangan no Ya-co (Ya-co seng-ling, 亞洲森林) a soye si-lo , kanahato o polong no ngabol han, nika pakaynien nipisiteked i aadopan, caay kaw no ngabol a kapot koheni, o se , tanayo'ay liel a ngabol (cang-cing-lo, 長頸鹿), si-lo a kapot. lakalakan o ngbol hananay malalakalak i cowacowa no ta-lo , nika i Tayang-co , Nan-ci-co , Fey-co labades no ngabol soleda a labades o ada no ngabol sa o soledas, nika caay kaw tabakiay a kawaw kyoni. ano kibetol to ko soleda sa, otiih koheni makatepa to kakanen, zayhan taboen namin no soleda ko kakanen . doma sa, kanahato kalamkam ko doba' no ngabol, nika o zoma a ngabol makaala to tolo a lasobo ko dadoy no baeket (kong-cing, 公斤), ano madoba' ko heni sa macolemoh i sosoledaan, mahaymaw to aca ko doba'no heni, lima a bataan ko dadoy a lang , kalamkam maletep to ko heni. hicaen pahabay o ngabol pakaynien i tademaw hatini to ko tenes idaw ko talakaway a lalacolan a epoc, zayhan caay kadayom pahabay to ngabol, kyo pahabay ko tademaw to mian-yang , sang-yang , paboy ato katalalan, sisa hano nipiadop ko saala to ngabol ko tademaw. i Taywan, i nowalian ko sakaydihan mipatizeng to pahabayan to ngabol a kakitidaan, ayaw no kaliponan a pikowan, i Taywanay a sibaloay a ngabol (mey-ha-lo, 梅花鹿), mahiniay a ngabal mamin a maadop nayinayi to, sisa ayzaay ya i hekalay masaopoay a ngabol, o nanipahabay noheni, balaki to pazengpazeng han to i hekal, sisa yadahyadah sato ko ngabol i Lyo-daw , zayhan misakasak to nipalomaan,ato kaozipan no tademaw koheni, kyo o sakalibotan to no itiniay ayza. namakayniay a nasolitan nasakamoan ato natinengan nisolitan ni Mahi Takas aci Uwi Habay. 維基百科:</FORM>
    </S>
</TEXT>