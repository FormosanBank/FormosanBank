<?xml version="1.0" ?>
<TEXT id="Wiki_Sakizaya_sabetil" xml:lang="szy" source="Sakizaya Wikipedia, article: sabetil" copyright="CC BY-SA" citation="sabetil. (2025, May 05). In Wikipedia [Sakizaya]. https://szy.wikipedia.org/wiki/sabetil" BibTeX_citation="@misc{Wiki_szy_sabetil, title = sabetil, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/sabetil} }">
    <S id="0">
        <FORM kindOf="original">== kakiliman == u sabetil sananay, mahiza tu pana', u sapibalakas a tuud asaca mingayaway a tuud. nilacul sasahicaen awya si sabetil ku babalaki nu Sakizaya tu satena' atu sapaculi tu taw, zayhan tawya sa misamamaw ku Taluku tu niyazu'ay, u zumasa tu militangah tu Sakizaya, sadiputaw tu niyazu' atu satena' tu ada, kyu salacu han nu Sakizaya ku paenu nu kilang mibetil, tiza satu ku ada i batad caay tu pakacapi. kamu nu babalaki u sabetil i kasa cabay sa sakaduka nu ada, caaysa maduka ku maydihay milebu a ada, maselep ku icelang. sisa kalikudaan nu Sakizaya sa kanca izaw ku nu niyazu' a salaylay, izaw ku culeng, pana', milebuay, miwaitay tu ba'tu, malasung, apuyu'ay a duba', mibetilay, mihuwaday tu ba'ketay. ahican mibalakas u zuma satu, yu mipaculeng ku Sakizaya sa, pacekcek sa tu nu taw a culeng miazih, masikeda ku nu taw sa, pasatezep tu ku nu taw u mademecay tu ku sausi; mibetilay mahini ku pacekcek miazih tu babetilen, nima ku yadahay masikedaay, u sakasa kapah mikungling tu sakatineng misikeda. kaduba'an nu kapah, anu izaw ku cay pakaduba', miyala ku babalaki tu kuku' nu tulakuk milalaba' nu zikuzan, caay sa u lidateng ku salalaba', satiiken kya lilateng, zayhan sicica' kya lidateng, anu matiik sa caay kadayum ku calekcek nu banges, kyu matalaw ku maduba'ay icelang tu maduba'. sisa, nasalaylay amin nu ayawan nu likuda, taneng sa tesek tu icelang nu tatama. cima ku mucuzuhay zukuz napangangan tu ku Sakizaya, ayza i Sakulay ci Kumud Bulaw tumuk tu dada' ku matinengay tuyniyay a pasubana', hicaen ku pidemec tu tau atu sapilipacaw a tineng, hay izaw tu caay kaales ku natinengan nu babalaki. ahican misanga' sapisanga a tuud:datay,ulalidec,kayabes,kubetulay a gumu atu bukul sakapet tu sapisaanga:salusalus,bakan,takini' u culuk nu hican: (1)pilien ku masa capaay a kilang, satanenga tu nipikapet katabaki. (2)sangaen kuya capa palangawa'en, pudacen kiya ciid nu kilan mahiza ina bacu'. (3)malaheci tu kiya ngawa' sa pawantanen, mikitanayuay ketunen. (4)telungay amasang a bacu' mahiza i sasaay, u lilis salamenengen misakimulmul, ceceay a sintu ku laet nu tusaay tusa a mili ku ketun a paduka, u saluec tu bukul. (5)kalu kumu anu kiliwwaca kau kubetulay a kumu sapibalud ipabaw nu ngawa atu bukul. (6)pazengen ihelun ku kumu mitelen tiya kumu, sayten pabuhan kiza bukul. kau kumu ku sapacumud,kau keliw ku sapikelec kiya u kapahay tu. (7)i sasa' ku masangaay tu. u kakapetan a uzip : saayway anu makapet nu kawili a lima' ku kawil, anu maemic nu tusaay alima nu taludu' ku baetu atu bukal, aminayataca, a patuzu' tu panutekan amibetil sa, masitudun masikeda ku makademecay. paheci atu pahalhal: sazaten tiya tatama ni u-yud a sakuuzip sa ku kamu. kiyu sapisanga' tiza uzipu nu sabitil sa tudungiep kiya sabetil, a caay papisalama' tu tatay na'. ci u-yud sa micidekay a tama. u zuma ku nikanaya' nu sakauzip niza. palalibeden naca itatelican kiya makaculil cimaza. tuzuma ademiaul tabuyu' cinaza miuway. sikalitemuh niza ku aadupen. matawid ci niza. maliyuh tu tunikahetik nu satelec. maliyuh tu tunikahetik nu satelec. halu sakauzip niza a mahetik. taluma' ciniza kiya matineng tu nikahetik nu sakauzip ni za i zazan. tatiku ciniza mitenten tu sakauzip pataluma'. yanipatalumaan niza asakauzip sa tanu cekasa. namihuduc tiza ceke' sa mala zinum. namihuduc tiza ceka' sa mala zinum. tu zuma tu a cacay. namiyazih tu mibacaay nu tatayna ci wuyude mapulin iteban nu sauwac. maalu miliyas tu tukus. tahkal kiza sakauzip niza sikazakep nu mibacaay. tetengan nu mibacaay patayza i tukus. akinacacay tu yatatayna madacep i nuayawan a tukus. uyza tu yasaka uzip niza ku pauzipay tiza tatayma. kiyi u sapizaten cinizaan. tudungan tu ku sakauzip niza misanga' tu sabetil (kumu) kiyu mitu'tu' mahicahicaay i kaus nu sabetil (kumu). milalanngac tu nipibetil nu tatayna.</FORM>
        <FORM kindOf="standard">== kakiliman == o sabetil sananay, mahiza to pana', o sapibalakas a tood asaca mingayaway a tood. nilacol sasahicaen awya si sabetil ko babalaki no Sakizaya to satena' ato sapacoli to taw, zayhan tawya sa misamamaw ko Taloko to niyazo'ay, o zomasa to militangah to Sakizaya, sadipotaw to niyazo' ato satena' to ada, kyo salaco han no Sakizaya ko paeno no kilang mibetil, tiza sato ko ada i batad caay to pakacapi. kamo no babalaki o sabetil i kasa cabay sa sakadoka no ada, caaysa madoka ko maydihay milebo a ada, maselep ko icelang. sisa kalikodaan no Sakizaya sa kanca izaw ko no niyazo' a salaylay, izaw ko coleng, pana', mileboay, miwaitay to ba'to, malasong, apoyo'ay a doba', mibetilay, mihowaday to ba'ketay. ahican mibalakas o zoma sato, yo mipacoleng ko Sakizaya sa, pacekcek sa to no taw a coleng miazih, masikeda ko no taw sa, pasatezep to ko no taw o mademecay to ko saosi; mibetilay mahini ko pacekcek miazih to babetilen, nima ko yadahay masikedaay, o sakasa kapah mikongling to sakatineng misikeda. kadoba'an no kapah, ano izaw ko cay pakadoba', miyala ko babalaki to koko' no tolakok milalaba' no zikozan, caay sa o lidateng ko salalaba', satiiken kya lilateng, zayhan sicica' kya lidateng, ano matiik sa caay kadayom ko calekcek no banges, kyo matalaw ko madoba'ay icelang to madoba'. sisa, nasalaylay amin no ayawan no likoda, taneng sa tesek to icelang no tatama. cima ko mocozohay zokoz napangangan to ko Sakizaya, ayza i Sakolay ci Komod Bolaw tomok to dada' ko matinengay toyniyay a pasobana', hicaen ko pidemec to tao ato sapilipacaw a tineng, hay izaw to caay kaales ko natinengan no babalaki. ahican misanga' sapisanga a tood:datay,olalidec,kayabes,kobetolay a gomo ato bokol sakapet to sapisaanga:salosalos,bakan,takini' o colok no hican: (1)pilien ko masa capaay a kilang, satanenga to nipikapet katabaki. (2)sangaen koya capa palangawa'en, podacen kiya ciid no kilan mahiza ina baco'. (3)malaheci to kiya ngawa' sa pawantanen, mikitanayoay ketonen. (4)telongay amasang a baco' mahiza i sasaay, o lilis salamenengen misakimolmol, ceceay a sinto ko laet no tosaay tosa a mili ko keton a padoka, o saloec to bokol. (5)kalo komo ano kiliwwaca kao kobetolay a komo sapibalod ipabaw no ngawa ato bokol. (6)pazengen ihelon ko komo mitelen tiya komo, sayten pabohan kiza bokol. kao komo ko sapacomod,kao keliw ko sapikelec kiya o kapahay to. (7)i sasa' ko masangaay to. o kakapetan a ozip : saayway ano makapet no kawili a lima' ko kawil, ano maemic no tosaay alima no talodo' ko baeto ato bokal, aminayataca, a patozo' to panotekan amibetil sa, masitodon masikeda ko makademecay. paheci ato pahalhal: sazaten tiya tatama ni o-yod a sakoozip sa ko kamo. kiyo sapisanga' tiza ozipo no sabitil sa todongiep kiya sabetil, a caay papisalama' to tatay na'. ci o-yod sa micidekay a tama. o zoma ko nikanaya' no sakaozip niza. palalibeden naca itatelican kiya makacolil cimaza. tozoma ademiaol taboyo' cinaza mioway. sikalitemoh niza ko aadopen. matawid ci niza. maliyoh to tonikahetik no satelec. maliyoh to tonikahetik no satelec. halo sakaozip niza a mahetik. taloma' ciniza kiya matineng to nikahetik no sakaozip ni za i zazan. tatiko ciniza mitenten to sakaozip pataloma'. yanipatalomaan niza asakaozip sa tano cekasa. namihodoc tiza ceke' sa mala zinom. namihodoc tiza ceka' sa mala zinom. to zoma to a cacay. namiyazih to mibacaay no tatayna ci woyode mapolin iteban no saowac. maalo miliyas to tokos. tahkal kiza sakaozip niza sikazakep no mibacaay. tetengan no mibacaay patayza i tokos. akinacacay to yatatayna madacep i noayawan a tokos. oyza to yasaka ozip niza ko paozipay tiza tatayma. kiyi o sapizaten cinizaan. todongan to ko sakaozip niza misanga' to sabetil (komo) kiyo mito'to' mahicahicaay i kaos no sabetil (komo). milalanngac to nipibetil no tatayna.</FORM>
    </S>
</TEXT>