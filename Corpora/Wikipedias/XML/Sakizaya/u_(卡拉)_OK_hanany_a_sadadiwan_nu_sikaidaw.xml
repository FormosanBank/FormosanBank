<?xml version="1.0" ?>
<TEXT id="Wiki_Sakizaya_u_(卡拉)_OK_hanany_a_sadadiwan_nu_sikaidaw" xml:lang="pwn" source="Paiwan Wikipedia, article: u_(卡拉)_OK_hanany_a_sadadiwan_nu_sikaidaw" copyright="CC BY-SA" citation="u_(卡拉)_OK_hanany_a_sadadiwan_nu_sikaidaw. (2024, December 07). In Wikipedia [Paiwan]. https://pwn.wikipedia.org/wiki/u_(卡拉)_OK_hanany_a_sadadiwan_nu_sikaidaw" BibTeX_citation="@misc{Wiki_pwn_u_(卡拉)_OK_hanany_a_sadadiwan_nu_sikaidaw, title = u_(卡拉)_OK_hanany_a_sadadiwan_nu_sikaidaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_(卡拉)_OK_hanany_a_sadadiwan_nu_sikaidaw} }">
    <S id="0">
        <FORM kindOf="original">ina kala OK (卡拉OK) hananay sadadiwan nu tademaw sikaidaw sa namakay i nu Dipunan i 1971 a mihcaan kuni kalingatu ya nu Dipunan tuse hananay a kakitidaan matinengay tunu pacudaday misangaay sakay mudadiway a tademaw ci . idaw kuni pisangaan sapalekal tunu kikayay a dadadiwan u nayiay ku pacabayay dadiw sananay nu nilingihaan sikatahkal tu nu padadiway i Dipun sa nasulitan Kara- orchestra sananay u imin nu Hulamay sa nayiay ku pacabayay a mudadiw saan sananay u sakaidaw nu imahidaay a kala OK nipi patahkalan. u sasiwkayan tunu makay idaw nu kala OK hananay idipun a kanatalan sa hina mudadiw ku tademaw i lumalumaan sikatukuh i dumaay a kanatalan pasu u Taywan atu Siyangkan atu Hulam 1988 a mihcaan micumud i siyangkan kasenun saan mucelak ku nikaladladan sikanamuhan nu tademaw kinamahiniyay a sadadiwan sakalihalayan nu balucu sisa imahida satu yadah ku taydaay i Hulam nu misiwbayay itida kakayda satu mapalekal ku mahiniyay a lalangawan nu sadadiwan. u saayaway nipatidengan a kala OK sa i 1990 a mihcaan i nikalingatu nu dumaay atu nu Hulamay nika calamul patahkal tu kalisiw mamisiwbay . yadahyadah nu dikudan mikilulay mikilihida uduma sa sipabaluhay maysumad tu nipisibay sisa kasenun saan mulatlat ku kikay atu nikayzuan tu a sadadiwan . pasu sikanamuhan nu tademaw sa tansul satu mahamin ku tuse atu inakaay sipadengan nu kala OK hananay i Hulam . zayhan katukuh i 1991 a mihcaan idaw tuku mikunukunu sananay miubi misiwbay tu pacabayay mienip tu epah nu limecedan u dumasa idawaca ku mawacayay nu limecedan pacabay munip masasalama ilabu u sakaydihan nu misiwbayay ku mahidaay kasenun saan sitan ku malatawkiay. u dumaay sa malahida u 夜總會 hananay padadiway. i Taywan sa macakat kunika siduma tu nipisiwbayan ya kala OK sa lamulen nu misiwbayay atu i labu nu kakabian ya KTV hananay patingkihan tu belatbelat sananay a sakasinawal nu tangah adihan tuku limecedan sa bangbangcal sikabusuk nu munipay salabi saan mudadiw maliyuh tu sakay taluma makasic tu musakawaw. ya KTV hananay a nidatengan a sakikawaw sa mudiku aca sikataydaan i nu Dipunan mahidatu u sakanamuhan nu katuuday a tademaw imahidah sa u malasayaway nu kalcapuan nu mihicahica a kawawan nu tademaw. sisa nika sidumaan pangangan hantu u kala OK 包厢 saan a nipacudad sisa nikahini. u nu tabakiyay atu nu pacumuteng tu kalisiway a kala OK nikasidumaan ya tabakiyay a nipipatiyaman atu nu sidumaay sananay pacumuday tu kalibuwahay a kalisiw a kala OK caay kalecad ya (錢櫃KTV) hananay sa nipisangaan tu labu nusadadiwan yadah kuni palawpes tu kalisiw misakapah sakangaay nu tayniay nu labang a mudadiw sisa matekes ku sapaaca tu nikaeneneg i labu anu katukuh i pipahanhanan sa u duma ku yadah nu taydaay mudadiw mapasilac muhalhal i Taywan sa idaw henay ku cacayay a tabakiyay a sadadiwan ya (好樂迪KTV) hananay sulecad saan kapah ku siwbay katukuh ayda sa mahida henay. u nikahini sa sipakayda tu i nikayadahan pasanga tu kakatidaan nu taydaay kapah ku kikay nu dadadiwan masalihalay ku balucu nu mudadiway sisa caay kalawpes ku KTV hananay a nasiwbayan. nika i nakaay nipisiwbayan sa cayay kalecad ku nadatengan caay pisakapah pisayadah tu kalisiw mi sungaay tu mudadiwy u nipacumudan tu kalibuwah a kikayan ku sadadiwan sisa caay ka tekes ku aca nika anu yadah kunienipan tu epah sa mikilihidah tu matekes. nu i nakaay sa itaneng mi palalacay tu labang mi ngihngih tu tuudtuudan a kakaenen a lami sisa anu yadah ku labang anu yadah ku nipiawaw tu ngihlami hananay sa pasimata tu anu misausi tuni kakaenen. kanahatu mahini kuni katekes idaw tu ku tayniyay caay ka inayi. zayhan u sakasaan nu kala OK hananay sa u mialaay tu balucu nu tademaw sakailay nu pahanhanay u micapiyay tu apiyan ku sadadiw hananay.</FORM>
        <FORM kindOf="standard">ina kala OK (卡拉OK) hananay sadadiwan no tademaw sikaidaw sa namakay i no Diponan i 1971 a mihcaan koni kalingato ya no Diponan tose hananay a kakitidaan matinengay tono pacodaday misangaay sakay modadiway a tademaw ci . idaw koni pisangaan sapalekal tono kikayay a dadadiwan o nayiay ko pacabayay dadiw sananay no nilingihaan sikatahkal to no padadiway i Dipon sa nasolitan Kara- orchestra sananay o imin no Holamay sa nayiay ko pacabayay a modadiw saan sananay o sakaidaw no imahidaay a kala OK nipi patahkalan. o sasiwkayan tono makay idaw no kala OK hananay idipon a kanatalan sa hina modadiw ko tademaw i lomalomaan sikatokoh i domaay a kanatalan paso o Taywan ato Siyangkan ato Holam 1988 a mihcaan micomod i siyangkan kasenon saan mocelak ko nikaladladan sikanamohan no tademaw kinamahiniyay a sadadiwan sakalihalayan no baloco sisa imahida sato yadah ko taydaay i Holam no misiwbayay itida kakayda sato mapalekal ko mahiniyay a lalangawan no sadadiwan. o saayaway nipatidengan a kala OK sa i 1990 a mihcaan i nikalingato no domaay ato no Holamay nika calamol patahkal to kalisiw mamisiwbay . yadahyadah no dikodan mikilolay mikilihida odoma sa sipabalohay maysomad to nipisibay sisa kasenon saan molatlat ko kikay ato nikayzoan to a sadadiwan . paso sikanamohan no tademaw sa tansol sato mahamin ko tose ato inakaay sipadengan no kala OK hananay i Holam . zayhan katokoh i 1991 a mihcaan idaw toko mikonokono sananay miobi misiwbay to pacabayay mienip to epah no limecedan o domasa idawaca ko mawacayay no limecedan pacabay monip masasalama ilabo o sakaydihan no misiwbayay ko mahidaay kasenon saan sitan ko malatawkiay. o domaay sa malahida o 夜總會 hananay padadiway. i Taywan sa macakat konika sidoma to nipisiwbayan ya kala OK sa lamolen no misiwbayay ato i labo no kakabian ya KTV hananay patingkihan to belatbelat sananay a sakasinawal no tangah adihan toko limecedan sa bangbangcal sikabosok no monipay salabi saan modadiw maliyoh to sakay taloma makasic to mosakawaw. ya KTV hananay a nidatengan a sakikawaw sa modiko aca sikataydaan i no Diponan mahidato o sakanamohan no katooday a tademaw imahidah sa o malasayaway no kalcapoan no mihicahica a kawawan no tademaw. sisa nika sidomaan pangangan hanto o kala OK 包厢 saan a nipacodad sisa nikahini. o no tabakiyay ato no pacomoteng to kalisiway a kala OK nikasidomaan ya tabakiyay a nipipatiyaman ato no sidomaay sananay pacomoday to kalibowahay a kalisiw a kala OK caay kalecad ya (錢櫃KTV) hananay sa nipisangaan to labo nosadadiwan yadah koni palawpes to kalisiw misakapah sakangaay no tayniay no labang a modadiw sisa matekes ko sapaaca to nikaeneneg i labo ano katokoh i pipahanhanan sa o doma ko yadah no taydaay modadiw mapasilac mohalhal i Taywan sa idaw henay ko cacayay a tabakiyay a sadadiwan ya (好樂迪KTV) hananay solecad saan kapah ko siwbay katokoh ayda sa mahida henay. o nikahini sa sipakayda to i nikayadahan pasanga to kakatidaan no taydaay kapah ko kikay no dadadiwan masalihalay ko baloco no modadiway sisa caay kalawpes ko KTV hananay a nasiwbayan. nika i nakaay nipisiwbayan sa cayay kalecad ko nadatengan caay pisakapah pisayadah to kalisiw mi songaay to modadiwy o nipacomodan to kalibowah a kikayan ko sadadiwan sisa caay ka tekes ko aca nika ano yadah konienipan to epah sa mikilihidah to matekes. no i nakaay sa itaneng mi palalacay to labang mi ngihngih to toodtoodan a kakaenen a lami sisa ano yadah ko labang ano yadah ko nipiawaw to ngihlami hananay sa pasimata to ano misaosi toni kakaenen. kanahato mahini koni katekes idaw to ko tayniyay caay ka inayi. zayhan o sakasaan no kala OK hananay sa o mialaay to baloco no tademaw sakailay no pahanhanay o micapiyay to apiyan ko sadadiw hananay.</FORM>
    </S>
</TEXT>