<?xml version="1.0" ?>
<TEXT id="Wiki_Sakizaya_kapahay_ku_wayway-_Tiway_Sayun﹙misaydan﹚~sakatinulu" xml:lang="szy" source="Sakizaya Wikipedia, article: kapahay_ku_wayway-_Tiway_Sayun﹙misaydan﹚~sakatinulu" copyright="CC BY-SA" citation="kapahay_ku_wayway-_Tiway_Sayun﹙misaydan﹚~sakatinulu. (2025, May 05). In Wikipedia [Sakizaya]. https://szy.wikipedia.org/wiki/kapahay_ku_wayway-_Tiway_Sayun﹙misaydan﹚~sakatinulu" BibTeX_citation="@misc{Wiki_szy_kapahay_ku_wayway-_Tiway_Sayun﹙misaydan﹚~sakatinulu, title = kapahay_ku_wayway-_Tiway_Sayun﹙misaydan﹚~sakatinulu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kapahay_ku_wayway-_Tiway_Sayun﹙misaydan﹚~sakatinulu} }">
    <S id="0">
        <FORM kindOf="original">pinapinaay a cudad nu sakizaya, u sazikuzay tu a kawaw niza, naniamis nanitimul kami mitengil tu kasasizuma nu kamu, mitengil tu balucu' nu niyazu'ay, cacay a demiad tayza kami i bakung kaluluan a niyazu' mikaygi, beliw sa ku nu kalabian a bali masamel naming, tayniay a saydang nay taypiay ma'ses ku'bi' niza, matawa kaku atu misasingay makaazih.sakamu sa . &quot;cacay demiad hini sa kamu?&quot; &quot;hang ! ayaw i kuhkuh maibul a niyazu' masangsang ku udad, malamed naming kami.&quot;mazateng nu maku ku itawyaay matawa kaku, katalawan ku lahunghung nu kakeleng i tangila. haemay kiya milihiza ci nizaan , maliyuh tu ngelu' limulak aca hacacay sa pahezek ku kawaw, adasay niza tina nicudadan u sapasubana' i cacudadan, kadadapu nu katuuday kiyu pahezek kina kawaw, pipalekal niza tu kamu nu binacadan haymaw sa a maleku. yu mahiza, cacay mihca mapahezek tu niyam ku (wawa1-3 mihcaan a cudad) tulu sakizaya a cudad, patayzaan i taypi miciwsac, tayza kaku i taypi mizizaw tu acawa, mihalhal tu pihibanganru nu micudaday. caay ku mamazateng, nikatayza u nikabelec niza. i 92 a mihca 7 a bulad 22 a demiad tu labi, miliyas tina hekal, taluma' tayza i niyazu' nu cilal, masasukazih tu nababalaki, tumuk ci kumud pazikan. mazateng nu maku izaw henay ku sasakawawen, teban nu labi tanuangic sa kaku. hang, paymihca tu lalud, caay kapawan nu maku milihiza ci nizaan tatimul taamis ku culil mizizaw tu niyazu'ay, laluwaluwah atu nu zikuzan a kulul muculil. hicaen a mapawan, mahicahica ku katalawan izaw ku picangzayan nasa kaku, sazahkez nasa kaku, caay ku hahizaen……, mazateng aca ku sazikuzay , miazih ci niza tu pisulimet nu maku tu cudad sakamu sa , mahiza u ba'ketay ku kamu, &quot;hakay i zayhan pisaicelang namu, na sakizaya a binacadan hakay mulekal mapatahkal katinengan nu katuuday?&quot; yu misakamu ci niza, mikukay atu makesem ku bihid, mahizaay u kesem. cacay bataan a mihca ku pasubana', mizizaw tu niyazu' baat nu caculilen u ngelu' caay kasa. ci niza atu tademaw, lala', tatukian cayka aales, hiza sa u madukaay ku balucu' adada. i tawya kita caay kahiza u nu tau a binacadan limulak paydang sa , matalaw kita u sakizaya kaku asa, namauzip tu i sasa nu kilay a buyu' atu enal nu kilay a binacadan, 1878 a mihca kasadingsingan, cumudan nu tau, malawpes, mahiza ningeli'an a dadingu, cacay lasubu a mihca milimek i amiamisan, u lamal ku sakalawpes a u lamal ku sakauzip, u dil nu nababalaki ku sakapiliyaw nu mita. mahiza kita u tapilalacay mapulin mamelmel ku ukak, matineng tu mamangaay ku duka, muculil kita mabaat ku culil ita. malecad u makesemay a ama ci niza, mitesek i balucu' niyam ku tudawa, matamuzung niyam katukuh i kapahezekan nu uzip niyam, liliden niza kami manamuh tu katuuday, papileku mituhtuh tu uzip niyam, cacay a meled malalikisi tu kapahzekan nu mihca, nazikuzan nu kesem pasaupuen tu niyam ku sakizaya. paluma tu lupas, misanga' tu sakalihalay a sapaiyu, mihalhal tu balucu' nu katuuday, uzip nu binacadan kalakawaw han niza, katukuh pahzekan nu uzip. aazihen nu katuuday, palawamaen nu yincumin, maliyuh ci niza tina kalimulakan, azihan ku cudad inaaenengan tina taywan, sepat lasubu mihca u saka cacay nu tadamaanay a tademaw. nayay ku nizikezikec u tumelekay ku nitizeng a sitangahay, salihalaw satu nu yincumin a kawaw, u samatalulay i balucu' nu katuuday. i nizateng nu katuuday miliyaw mibuhat tu likisi nu sakizaya. malecad u makesemay a ama ci niza, matesek i balucu' niyam ku tudawa, matamuzung niyam katukuh i kapahezekan nu uzip, liliden niza kami manamuh tu katuuday, papileku mituhtuh tu uzip niyam, cacay a meled malalikisi tu.</FORM>
        <FORM kindOf="standard">pinapinaay a codad no sakizaya, o sazikozay to a kawaw niza, naniamis nanitimol kami mitengil to kasasizoma no kamo, mitengil to baloco' no niyazo'ay, cacay a demiad tayza kami i bakong kaloloan a niyazo' mikaygi, beliw sa ko no kalabian a bali masamel naming, tayniay a saydang nay taypiay ma'ses ko'bi' niza, matawa kako ato misasingay makaazih.sakamo sa . &quot;cacay demiad hini sa kamo?&quot; &quot;hang ! ayaw i kohkoh maibol a niyazo' masangsang ko odad, malamed naming kami.&quot;mazateng no mako ko itawyaay matawa kako, katalawan ko lahonghong no kakeleng i tangila. haemay kiya milihiza ci nizaan , maliyoh to ngelo' limolak aca hacacay sa pahezek ko kawaw, adasay niza tina nicodadan o sapasobana' i cacodadan, kadadapo no katooday kiyo pahezek kina kawaw, pipalekal niza to kamo no binacadan haymaw sa a maleko. yo mahiza, cacay mihca mapahezek to niyam ko (wawa1-3 mihcaan a codad) tolo sakizaya a codad, patayzaan i taypi miciwsac, tayza kako i taypi mizizaw to acawa, mihalhal to pihibanganro no micodaday. caay ko mamazateng, nikatayza o nikabelec niza. i 92 a mihca 7 a bolad 22 a demiad to labi, miliyas tina hekal, taloma' tayza i niyazo' no cilal, masasokazih to nababalaki, tomok ci komod pazikan. mazateng no mako izaw henay ko sasakawawen, teban no labi tanoangic sa kako. hang, paymihca to lalod, caay kapawan no mako milihiza ci nizaan tatimol taamis ko colil mizizaw to niyazo'ay, lalowalowah ato no zikozan a kolol mocolil. hicaen a mapawan, mahicahica ko katalawan izaw ko picangzayan nasa kako, sazahkez nasa kako, caay ko hahizaen……, mazateng aca ko sazikozay , miazih ci niza to pisolimet no mako to codad sakamo sa , mahiza o ba'ketay ko kamo, &quot;hakay i zayhan pisaicelang namo, na sakizaya a binacadan hakay molekal mapatahkal katinengan no katooday?&quot; yo misakamo ci niza, mikokay ato makesem ko bihid, mahizaay o kesem. cacay bataan a mihca ko pasobana', mizizaw to niyazo' baat no cacolilen o ngelo' caay kasa. ci niza ato tademaw, lala', tatokian cayka aales, hiza sa o madokaay ko baloco' adada. i tawya kita caay kahiza o no tao a binacadan limolak paydang sa , matalaw kita o sakizaya kako asa, namaozip to i sasa no kilay a boyo' ato enal no kilay a binacadan, 1878 a mihca kasadingsingan, comodan no tao, malawpes, mahiza ningeli'an a dadingo, cacay lasobo a mihca milimek i amiamisan, o lamal ko sakalawpes a o lamal ko sakaozip, o dil no nababalaki ko sakapiliyaw no mita. mahiza kita o tapilalacay mapolin mamelmel ko okak, matineng to mamangaay ko doka, mocolil kita mabaat ko colil ita. malecad o makesemay a ama ci niza, mitesek i baloco' niyam ko todawa, matamozong niyam katokoh i kapahezekan no ozip niyam, liliden niza kami manamoh to katooday, papileko mitohtoh to ozip niyam, cacay a meled malalikisi to kapahzekan no mihca, nazikozan no kesem pasaopoen to niyam ko sakizaya. paloma to lopas, misanga' to sakalihalay a sapaiyo, mihalhal to baloco' no katooday, ozip no binacadan kalakawaw han niza, katokoh pahzekan no ozip. aazihen no katooday, palawamaen no yincomin, maliyoh ci niza tina kalimolakan, azihan ko codad inaaenengan tina taywan, sepat lasobo mihca o saka cacay no tadamaanay a tademaw. nayay ko nizikezikec o tomelekay ko nitizeng a sitangahay, salihalaw sato no yincomin a kawaw, o samatalolay i baloco' no katooday. i nizateng no katooday miliyaw mibohat to likisi no sakizaya. malecad o makesemay a ama ci niza, matesek i baloco' niyam ko todawa, matamozong niyam katokoh i kapahezekan no ozip, liliden niza kami manamoh to katooday, papileko mitohtoh to ozip niyam, cacay a meled malalikisi to.</FORM>
    </S>
</TEXT>