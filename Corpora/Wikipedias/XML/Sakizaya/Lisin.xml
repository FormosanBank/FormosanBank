<?xml version="1.0" ?>
<TEXT id="Wiki_Sakizaya_Lisin" xml:lang="szy" source="Sakizaya Wikipedia, article: Lisin" copyright="CC BY-SA" citation="Lisin. (2025, May 05). In Wikipedia [Sakizaya]. https://szy.wikipedia.org/wiki/Lisin" BibTeX_citation="@misc{Wiki_szy_Lisin, title = Lisin, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Lisin} }">
    <S id="0">
        <FORM kindOf="original">u lisin nu mita,caay kalecad,masazumazuma tu ayza.pakaynien i nika sazuma nu dadiw atu zikuc. anu cekiw han sa a malatulu ku kakitizan nu zuma, sa amisan, nu tebanan, atu satimulan.itini saamisan henay sa, makayza i Kiku atu Ciwidian, pasaamis katuku i Takidis, u teban sa , makayza i Hulin pasatimul katukuh i Kumpu. nu pasawali sa, maka Bakung pasatimul katukuh i Tumiyac, u nutimulan han, maka Banaw atu Madawdaw. pasatimul i katukuh i Palidaw i teluc nu Taywan. lisin,anu malecadle ad ku pikabitan tunu amisan, nu itebanan, atu nu satimulan,kilamit, masazuma nu payniyazuan, atu kakawaw tu sapilikc ku niyazu',sisa masazuma tu ku lisin nu niyazuay. pakayni i zuma nu mikuwanay, kinapinapina tu malaliyun ku lisin nu mita, i kalipunan sa, u labads nu matuasay (babalaki) a misakuli(kakawaw), u saka padeteng saan kuheni, a misacacay a bulad milisin,uynian sa,micapi tu a malawwid ku lipun palacacay hantua palalen. a misacacay a lipay ku pilisin. ayza satu, nu sasizuma sa malaliyun , izaw ku cacayay a demiad, anu tusaay nu tusaay, nu zuma saan izaw ku misacacayay a lipay a lisin. lisin a dadiw nu mita, caay ka nga'ay a cecay a mudadiw, izaw ku mikieciway, izaw ku micaladaway, tu cilaheci ku dadiw nu sakailisin. milikuda satu ,caay ka aca makakayat. uniyan i tila kita a mabana' tu nika u sa kalekec nu niyazu' ku pilisin henanay. u milisin hanaay, u sapasubana tu binawlan,nika u malaheci tu kamu nu babalaki atu kakakaka ku tademaw a mauzip caay ka nga'ay a micungangah, a paculi tu babalaki atu kakakaka u sanaay a palatademaw, matineng tu kita kaylaan i tini i pipa'aluduan atu pipa'ketedan i kailisinan. nu makayni i kalisinan, kasiwantan nu mita ku uzip nu mita tu, nika caay piliyas tu u kawkawsan a mauzip. i pipakumudan atu pisapatulunan a demiad, u nu kawakawasan ku kawaw nu niyazu' zakep(ti'elen). nu mahini, i dawya kataynian nu Kilistukiw, caay ka lalima ku tademaw a milayap tu pakaylaan nu misakilistuay. ayza sa mananam tu mikaputay tu kawas a uzip nanutu'as. u dadiw i kalisinan, u zuma tu nu misalukiyaway a dadiw. sizuma caay ka saan a mudadiw tu kaludadiw i kalisinan. masitudung ku kasasilul ku dadiw,saka tadamaan ku sapiazih numita tu lisin.</FORM>
        <FORM kindOf="standard">o lisin no mita,caay kalecad,masazomazoma to ayza.pakaynien i nika sazoma no dadiw ato zikoc. ano cekiw han sa a malatolo ko kakitizan no zoma, sa amisan, no tebanan, ato satimolan.itini saamisan henay sa, makayza i Kiko ato Ciwidian, pasaamis katoko i Takidis, o teban sa , makayza i Holin pasatimol katokoh i Kompo. no pasawali sa, maka Bakong pasatimol katokoh i Tomiyac, o notimolan han, maka Banaw ato Madawdaw. pasatimol i katokoh i Palidaw i teloc no Taywan. lisin,ano malecadle ad ko pikabitan tono amisan, no itebanan, ato no satimolan,kilamit, masazoma no payniyazoan, ato kakawaw to sapilikc ko niyazo',sisa masazoma to ko lisin no niyazoay. pakayni i zoma no mikowanay, kinapinapina to malaliyon ko lisin no mita, i kaliponan sa, o labads no matoasay (babalaki) a misakoli(kakawaw), o saka padeteng saan koheni, a misacacay a bolad milisin,oynian sa,micapi to a malawwid ko lipon palacacay hantoa palalen. a misacacay a lipay ko pilisin. ayza sato, no sasizoma sa malaliyon , izaw ko cacayay a demiad, ano tosaay no tosaay, no zoma saan izaw ko misacacayay a lipay a lisin. lisin a dadiw no mita, caay ka nga'ay a cecay a modadiw, izaw ko mikieciway, izaw ko micaladaway, to cilaheci ko dadiw no sakailisin. milikoda sato ,caay ka aca makakayat. oniyan i tila kita a mabana' to nika o sa kalekec no niyazo' ko pilisin henanay. o milisin hanaay, o sapasobana to binawlan,nika o malaheci to kamo no babalaki ato kakakaka ko tademaw a maozip caay ka nga'ay a micongangah, a pacoli to babalaki ato kakakaka o sanaay a palatademaw, matineng to kita kaylaan i tini i pipa'alodoan ato pipa'ketedan i kailisinan. no makayni i kalisinan, kasiwantan no mita ko ozip no mita to, nika caay piliyas to o kawkawsan a maozip. i pipakomodan ato pisapatolonan a demiad, o no kawakawasan ko kawaw no niyazo' zakep(ti'elen). no mahini, i dawya kataynian no Kilistokiw, caay ka lalima ko tademaw a milayap to pakaylaan no misakilistoay. ayza sa mananam to mikapotay to kawas a ozip nanoto'as. o dadiw i kalisinan, o zoma to no misalokiyaway a dadiw. sizoma caay ka saan a modadiw to kalodadiw i kalisinan. masitodong ko kasasilol ko dadiw,saka tadamaan ko sapiazih nomita to lisin.</FORM>
    </S>
</TEXT>