<?xml version="1.0" ?>
<TEXT id="Wiki_Sakizaya_u_kapawanan_a_niyadu'" xml:lang="pwn" source="Paiwan Wikipedia, article: u_kapawanan_a_niyadu'" copyright="CC BY-SA" citation="u_kapawanan_a_niyadu'. (2024, December 07). In Wikipedia [Paiwan]. https://pwn.wikipedia.org/wiki/u_kapawanan_a_niyadu'" BibTeX_citation="@misc{Wiki_pwn_u_kapawanan_a_niyadu', title = u_kapawanan_a_niyadu', year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_kapawanan_a_niyadu'} }">
    <S id="0">
        <FORM kindOf="original">== kakiliman == i Nabakuwan naayaway a kakitidaan i kilay nu buyu' i enal tu nu makasasay a kakitidaan nu i diniya maudip nu tademaw, u sakalimulakiy itini kina niyanu' i naayaw simuenenga tu itiniya. caay kakatuud ku muenengan tina adidi'ay a niyadu'an. nayi kumatinengay yu mahidahen u kapawanan tu nu katuuday nu tademaw tu naayaw kina niyadu' tu cisiwsiwan han ku ngangan, u ci siwsiwan sasaepian nu taniay midang kina a i dangan i Nabakuwan nu satipay kina niyadu'. masatedepay ku buyu' i tini sasaepian nu tademaw kina' kasiwsiwan a niyadu', micapi tu kilay abuyu'an, makaamis sa tu u katanka a niyadu' ayda han tu sa malapahikukian tu nu hitay ida, i sadipan sa tu u cisiwsiwan a niyadu', sawali u taypinyang saka timulan u kalawlawan nu cidungecay a kakididaan makatip u buyu' nu kilay. u kilay a enal nu buyu' tu makasasay nu buyu' cisiwsiwwan a niyadu', kina niyadu' idaw ku caculilan atu cascas idaw ku aadupan tu ungay. kiwmah. micekul. aca ku litep. salunga sa mamahel ku litep, i saamisan maadih tu ku pahikukian nu hitay anu mibahel, tu ku pahikukian nu hitay anu mubahel tu ku hikuki nu hitay sa. tanestesay kuni pibahelan nu hikuki miyadih u samicekul tu i pabaway nu ladem sabangcalay sa ku takubuan, atu niyadu' nu cisiwsiwwan hananay a kitidaan, kuynian nu hekal. nilacul iniw tu ku Sakizaya a tademaw yu mahida i sumamat idaw aca ku kamu nu babalaki tu sasakamuan i niyadu'. yu sumama henay nu talukuk a niyadu' kunian anu idaw ku sasakamuan tu kina kawaw tu kamua sa namakayni i nu sumamadan a ziday kya a siwatan malucek. kyu a musakamu aca tu kawaw nu sakidaya atu taluku' yu mahida henay sa u masasuabaay kina tusay nu binacadan. tu nikaudip' nuheni amin. cayay kalecad aca ku nikaudup masasutabal tu tangah kuheni madademec tu nikalais. pinaay tu a mihecaan hakiya icelangn aca ku sakidaya madademec tu talukuk caay katalaw sisa malimad tu ku taluku tatacuwa i dumaan nu buyu' misabaluhay muenen misabaluhay kuheni i dumaan nu niyadu' muenen, mala nu sakidaya tu kina niyadu'ay kuwni a kakididan. nika nadikudan u dumaay a tademaw mikilihida tu kina niyadu'an i dini muenen katu satu kutademaw. liwliw nu hekal tuynian a niyadu' malatulu' saka cacay cupuan u cacay ci tadugnan atu siwsiwwan inatuluay a niyadu'. cacay ku Lided u mawaswasay tu a niyadu' u Katangka hananay a niyadu', namahid u nakatangka maala nu pahikukian babahelan nu hikuki nu hitay manay mawaswas satu kinakatangka' nautabakiay a sakidaya a niyadu' hidasatu malaliwasak tatacuwa tu muenen lawpes satu ku tademaw kasadiman. Katangka atu Kadusan u mabiyaway kina sakidaya atu taluku a niyadu' nika nanutawya kinatatusaay a niyadu' masasungaay sa masacacapi tu mihmihcaan hanikatngasa nikalaliwasak tacuwacuwa tu nuneng nai'saca kinakataka. kasatimmam sa i nasakul hananay naayaway naucupu ku ngangan i naniyadu' caykapawan ku naayaway a babalaki tinacupuan a niyadu'. u babalakiay nu cupu' i naniyadu' naisiwaay idaw ku tusaay a mihecaan masumad' malasaku ku nganga nu cupu ku nidatengan atu. i kasiwsiw hananay nanuayaw kina niyadu u adidiay caay kakatuu'd ku muenengay nu tademaw. ni Ikyu a babalaki na kungkuan i ci siwsiwwan kina niyadu' idaw aca ku sapakungku tu kungku nu cisiwsiwwan anu masaupu' tu kubabaki atu sikawaw ku niyadu' mapapakungku aca ku heni tina kasiwsiwan a kawawan yusumamadan pakungku asa ku babalaki tina niyaduan u mahida hen makadadeng aca tu nu naayaway a kungku nu niyadu cikasiwsiwan. caay henay kalima' hani katukuh ida i tini kuni kaudip sa kalaluman sa sakalimulakan u laliyas kasaupu idaw ku cacay kietulay idih atu namuh tawa mabalucu sakadihian san ku siwsiwwan a niyadu'. sikungku aca kina kasiwsiwwan yu sumamad hen idaw kya cacay a babalaki "ci Ikyu" han ku ngangan nida. u malukay ku kawaw, manamuh tabuyu' maluk atu miadup', misahicahica tu misakakawaw pahanhan sa tu kanca musiwsiw. yasiwsiw nida caay kalecad micidek aca ku nipisiwsiw nida mahida namakada' i sasawacan nu buyu' ku siludihang apek sa tengilan micidek aca ku siwsiw ida nayay ku makakilulay nu taw tuni siwsiw ida i niyadu' nu binacadan ci Ikyu a babalaki anu misakakawaw tu kanca musiwsiw tuway. hakiya muculi misiwsiw. mueneng misiwsiw. maluk musiwsiw tu. mabi musiwsiw tu. hakiya musepi' musiwsiw tu adada'ay anu piadupan sa lacus musiwsiw, sakatawaan saca kya babalaki. ya udip nida talakaw. tabaki. u tatengaay nu sakidayaay a udip nu sakidaya, kapah aca sakay tademaw i niyadu anu idaw ku niadupan sa pawada' aca pakan tu kakanan tu niyadu'ay nu binawlan, sisa u niyadu' nu binacadan pangangan han tu kina niyadu' tu ci siwsiwan han namakayni kuni panganga kiyu ci siwsiwan. u nikaudip niya babalaki ci Ikyu ci Ikyu a babalaki caay pakadih tu yadahay nu tademaw macangalen, sisa sacacay sa tu tabuyu' mueneng atu maudip nayay ku luma'ay atu lalumaan sacacay sananay cinida i buyu' nayi' ku midiputay cinidan u lahad ku cabay nu canancanan a tuud' ku sacabayan nida i buyu. ci nida pinaay tu amihcaan hakya tu nikiy i dida muenen tiya buyuan. alaw matineng tu ku taw diya buyuan tu ci Ikiyu han kiy buyu ida nu binacadaan. alahican i sasaay nu niyadu'ay a tademaw sa makatengil aca tu suni nu makabuyuay a suni tuni pisiwsiw niya Ikyu a babalaki. haemay hakiya lawpes saca ku suni nu makabuyuay kuni pisiwsiw tu duma nu demiad caay satu kusuni' caay tu pakatengil. tu suni atu udip lawpes saca i inyadu', anu misiwsiw tu cinida i buyu' kanca micidek ku asu' nu suni nipisiwsiw ni Ikiu, sisa namakayni kinanganga tu ci siwsiwwan han kina niyadu' a kamu tina, kungku, tu nikakutay tu nihecan a nikaudip sa tabuyu' maudip nika kinacacacay tasasa niyadih tu lalumaan atu cabay. pinaay tu mihecaan ku enen idida tinabuyu'an maudip nida. tabuyu' hansa u tatadaan nu tademaw muculil mikayakay sakatanektek nu udipita yinabuyu' itini i kilil han "ci Ikyu" ababalaki naidida nu enen sisa panganga han kaybukyu' tu "ci Ikyu" a buyu' mahini ku nipanganga tu kasiwsiwwan masiw "ci Ikyu" a babalaki sa siwsiwwan han kinaniyaku' u sapakungkuan nu niyadu'. u niyadu' atu Ikuy babalakiay mananamay kina kungku ayda nanutaya tu ku sapatengi tu nakungkuan katukuh ayda pinay tu hakiya a mihecaan ku zitiy nu tademaw maydih paayaw ayda' tu misulitay tu nikatinengan, sisa misulid tu kawaw nu sasulitan tu kungku nu kasiwsiwwan patineng tina niyadu'an tu naayaway nu kasumamadan tu nikaudip nu babalaki. kina siwsiwan nayi ku matinengay, u caay kasikul a niyadu' sisa caay katinengi nu dumaay a tademaw ayda henay sa, u a idangan tu nu katuuday tu ku tayniay midang i pabaw nu buyu', maadih ku nabakuwan atu bayu nu cikep u sakapahay a kakitidan muenen kina kakididan anu mikayaka patinen tu kasikungku kina buyuan. pakatineng tu tademaw tina niyadu'an nu siwsiwway ya babalaki ci Ikiu hananay tida masiwsiwway ci nida. sisa pangangan hatu ci siwsiwwan han kinamiyadu' u dadatengan tu idih tina babalakian anu idaw ku balucu madih misulid minanam tu kawaw nu laylay sabalucu' han tu misaicelang . masakapahay atu niyadu' yina u niyadu' mahida tu tawyaay henay mikalul tu kawaw niya babalaki a misaicelang tu kawaw. nika masumad tu ku zitay mikakilu tu nikasasumad malatukay tu ku kilay. idaay ku masakapahay nu niyadu'ay amin. malinga tu a makalah mikilin tu nu udipay nilaculan a lalengawan. atu nu niyaduay nu udip, i laylayan tu matineng nu nilacul i niyadu'. madih kita wakapah ku nikaudip nu niyadu tu ngalep nu kapah. sisa a misaicelang ayda palekal tu naculilan nu malawpesay tu nalalaculan misabalucu' tu kapahay makalah tu painiay tu nu kilal a lalangawan tu naculilan nu sakidaya mitengil tu kungku atu lacul nu lalangawan a misulid yadah tu sakatanektek nu sakay silacul nu niyadu'.</FORM>
        <FORM kindOf="standard">== kakiliman == i Nabakowan naayaway a kakitidaan i kilay no boyo' i enal to no makasasay a kakitidaan no i diniya maodip no tademaw, o sakalimolakiy itini kina niyano' i naayaw simoenenga to itiniya. caay kakatood ko moenengan tina adidi'ay a niyado'an. nayi komatinengay yo mahidahen o kapawanan to no katooday no tademaw to naayaw kina niyado' to cisiwsiwan han ko ngangan, o ci siwsiwan sasaepian no taniay midang kina a i dangan i Nabakowan no satipay kina niyado'. masatedepay ko boyo' i tini sasaepian no tademaw kina' kasiwsiwan a niyado', micapi to kilay aboyo'an, makaamis sa to o katanka a niyado' ayda han to sa malapahikokian to no hitay ida, i sadipan sa to o cisiwsiwan a niyado', sawali o taypinyang saka timolan o kalawlawan no cidongecay a kakididaan makatip o boyo' no kilay. o kilay a enal no boyo' to makasasay no boyo' cisiwsiwwan a niyado', kina niyado' idaw ko cacolilan ato cascas idaw ko aadopan to ongay. kiwmah. micekol. aca ko litep. salonga sa mamahel ko litep, i saamisan maadih to ko pahikokian no hitay ano mibahel, to ko pahikokian no hitay ano mobahel to ko hikoki no hitay sa. tanestesay koni pibahelan no hikoki miyadih o samicekol to i pabaway no ladem sabangcalay sa ko takoboan, ato niyado' no cisiwsiwwan hananay a kitidaan, koynian no hekal. nilacol iniw to ko Sakizaya a tademaw yo mahida i somamat idaw aca ko kamo no babalaki to sasakamoan i niyado'. yo somama henay no talokok a niyado' konian ano idaw ko sasakamoan to kina kawaw to kamoa sa namakayni i no somamadan a ziday kya a siwatan malocek. kyo a mosakamo aca to kawaw no sakidaya ato taloko' yo mahida henay sa o masasoabaay kina tosay no binacadan. to nikaodip' noheni amin. cayay kalecad aca ko nikaodop masasotabal to tangah koheni madademec to nikalais. pinaay to a mihecaan hakiya icelangn aca ko sakidaya madademec to talokok caay katalaw sisa malimad to ko taloko tatacowa i domaan no boyo' misabalohay moenen misabalohay koheni i domaan no niyado' moenen, mala no sakidaya to kina niyado'ay kowni a kakididan. nika nadikodan o domaay a tademaw mikilihida to kina niyado'an i dini moenen kato sato kotademaw. liwliw no hekal toynian a niyado' malatolo' saka cacay copoan o cacay ci tadognan ato siwsiwwan inatoloay a niyado'. cacay ko Lided o mawaswasay to a niyado' o Katangka hananay a niyado', namahid o nakatangka maala no pahikokian babahelan no hikoki no hitay manay mawaswas sato kinakatangka' naotabakiay a sakidaya a niyado' hidasato malaliwasak tatacowa to moenen lawpes sato ko tademaw kasadiman. Katangka ato Kadosan o mabiyaway kina sakidaya ato taloko a niyado' nika nanotawya kinatatosaay a niyado' masasongaay sa masacacapi to mihmihcaan hanikatngasa nikalaliwasak tacowacowa to noneng nai'saca kinakataka. kasatimmam sa i nasakol hananay naayaway naocopo ko ngangan i naniyado' caykapawan ko naayaway a babalaki tinacopoan a niyado'. o babalakiay no copo' i naniyado' naisiwaay idaw ko tosaay a mihecaan masomad' malasako ko nganga no copo ko nidatengan ato. i kasiwsiw hananay nanoayaw kina niyado o adidiay caay kakatoo'd ko moenengay no tademaw. ni Ikyo a babalaki na kongkoan i ci siwsiwwan kina niyado' idaw aca ko sapakongko to kongko no cisiwsiwwan ano masaopo' to kobabaki ato sikawaw ko niyado' mapapakongko aca ko heni tina kasiwsiwan a kawawan yosomamadan pakongko asa ko babalaki tina niyadoan o mahida hen makadadeng aca to no naayaway a kongko no niyado cikasiwsiwan. caay henay kalima' hani katokoh ida i tini koni kaodip sa kalaloman sa sakalimolakan o laliyas kasaopo idaw ko cacay kietolay idih ato namoh tawa mabaloco sakadihian san ko siwsiwwan a niyado'. sikongko aca kina kasiwsiwwan yo somamad hen idaw kya cacay a babalaki "ci Ikyo" han ko ngangan nida. o malokay ko kawaw, manamoh taboyo' malok ato miadop', misahicahica to misakakawaw pahanhan sa to kanca mosiwsiw. yasiwsiw nida caay kalecad micidek aca ko nipisiwsiw nida mahida namakada' i sasawacan no boyo' ko silodihang apek sa tengilan micidek aca ko siwsiw ida nayay ko makakilolay no taw toni siwsiw ida i niyado' no binacadan ci Ikyo a babalaki ano misakakawaw to kanca mosiwsiw toway. hakiya mocoli misiwsiw. moeneng misiwsiw. malok mosiwsiw to. mabi mosiwsiw to. hakiya mosepi' mosiwsiw to adada'ay ano piadopan sa lacos mosiwsiw, sakatawaan saca kya babalaki. ya odip nida talakaw. tabaki. o tatengaay no sakidayaay a odip no sakidaya, kapah aca sakay tademaw i niyado ano idaw ko niadopan sa pawada' aca pakan to kakanan to niyado'ay no binawlan, sisa o niyado' no binacadan pangangan han to kina niyado' to ci siwsiwan han namakayni koni panganga kiyo ci siwsiwan. o nikaodip niya babalaki ci Ikyo ci Ikyo a babalaki caay pakadih to yadahay no tademaw macangalen, sisa sacacay sa to taboyo' moeneng ato maodip nayay ko loma'ay ato lalomaan sacacay sananay cinida i boyo' nayi' ko midipotay cinidan o lahad ko cabay no canancanan a tood' ko sacabayan nida i boyo. ci nida pinaay to amihcaan hakya to nikiy i dida moenen tiya boyoan. alaw matineng to ko taw diya boyoan to ci Ikiyo han kiy boyo ida no binacadaan. alahican i sasaay no niyado'ay a tademaw sa makatengil aca to soni no makaboyoay a soni toni pisiwsiw niya Ikyo a babalaki. haemay hakiya lawpes saca ko soni no makaboyoay koni pisiwsiw to doma no demiad caay sato kosoni' caay to pakatengil. to soni ato odip lawpes saca i inyado', ano misiwsiw to cinida i boyo' kanca micidek ko aso' no soni nipisiwsiw ni Ikio, sisa namakayni kinanganga to ci siwsiwwan han kina niyado' a kamo tina, kongko, to nikakotay to nihecan a nikaodip sa taboyo' maodip nika kinacacacay tasasa niyadih to lalomaan ato cabay. pinaay to mihecaan ko enen idida tinaboyo'an maodip nida. taboyo' hansa o tatadaan no tademaw mocolil mikayakay sakatanektek no odipita yinaboyo' itini i kilil han "ci Ikyo" ababalaki naidida no enen sisa panganga han kaybokyo' to "ci Ikyo" a boyo' mahini ko nipanganga to kasiwsiwwan masiw "ci Ikyo" a babalaki sa siwsiwwan han kinaniyako' o sapakongkoan no niyado'. o niyado' ato Ikoy babalakiay mananamay kina kongko ayda nanotaya to ko sapatengi to nakongkoan katokoh ayda pinay to hakiya a mihecaan ko zitiy no tademaw maydih paayaw ayda' to misolitay to nikatinengan, sisa misolid to kawaw no sasolitan to kongko no kasiwsiwwan patineng tina niyado'an to naayaway no kasomamadan to nikaodip no babalaki. kina siwsiwan nayi ko matinengay, o caay kasikol a niyado' sisa caay katinengi no domaay a tademaw ayda henay sa, o a idangan to no katooday to ko tayniay midang i pabaw no boyo', maadih ko nabakowan ato bayo no cikep o sakapahay a kakitidan moenen kina kakididan ano mikayaka patinen to kasikongko kina boyoan. pakatineng to tademaw tina niyado'an no siwsiwway ya babalaki ci Ikio hananay tida masiwsiwway ci nida. sisa pangangan hato ci siwsiwwan han kinamiyado' o dadatengan to idih tina babalakian ano idaw ko baloco madih misolid minanam to kawaw no laylay sabaloco' han to misaicelang . masakapahay ato niyado' yina o niyado' mahida to tawyaay henay mikalol to kawaw niya babalaki a misaicelang to kawaw. nika masomad to ko zitay mikakilo to nikasasomad malatokay to ko kilay. idaay ko masakapahay no niyado'ay amin. malinga to a makalah mikilin to no odipay nilacolan a lalengawan. ato no niyadoay no odip, i laylayan to matineng no nilacol i niyado'. madih kita wakapah ko nikaodip no niyado to ngalep no kapah. sisa a misaicelang ayda palekal to nacolilan no malawpesay to nalalacolan misabaloco' to kapahay makalah to painiay to no kilal a lalangawan to nacolilan no sakidaya mitengil to kongko ato lacol no lalangawan a misolid yadah to sakatanektek no sakay silacol no niyado'.</FORM>
    </S>
</TEXT>