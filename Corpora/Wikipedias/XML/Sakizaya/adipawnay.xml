<?xml version="1.0" ?>
<TEXT id="Wiki_Sakizaya_adipawnay" xml:lang="pwn" source="Paiwan Wikipedia, article: adipawnay" copyright="CC BY-SA" citation="adipawnay. (2024, December 07). In Wikipedia [Paiwan]. https://pwn.wikipedia.org/wiki/adipawnay" BibTeX_citation="@misc{Wiki_pwn_adipawnay, title = adipawnay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/adipawnay} }">
    <S id="0">
        <FORM kindOf="original">adipawnay螢火蟲 kakiliman nu adipawnay a puu' malecad min tulu katukuh tu pitu a demiad, nilacul tu.ayaw malikat kuuzip mililid tu zuma amalingatu tu sazikuzay u kahemekan a kawaw sacacaycacay sa patakis atu pabuwah tu iluciluc nu heni, hukang adipawnay ayaw mapatay ulang a sitiku' henay kya amapatay. zateng hansaw tayni miazih kita tu adipawnay tada u makatalay tu a kawaw kunian, tayni miazih ayaw nikapatay niza. Nabakuan tanung tabu masaenalay a kilangkilangan a umah,u kilangkilangan u mala sakapahay a kitizaan sapabuwahan nu adipawnay,mihmihcaan tu tulu atu sepat a bulad u katahkalan nu adipawnay,i taywan u saayaway a mazih ku kitizaan pidangan nu adipawnat, caykayadah a puu' a adipawnay i teban nu tuluay bulad malingtu tu, paylabi micumud tina aidangan walulasubu katukuh cacay malebut a. kungtun a umah, ayzaaytu a mihcaan amibalic mala unu waneng kusi atu kilangki malacabay amisa kilangkilang anal a lala', i taywan u sasyaway masaenakay u kilangaklaingaan a umah,nuyan a zazan mmicidek kusalungan, balangbang atu kasinawan apuu' izaw ku sumanahay a papah kilang piculilan a zazan, sadingsingan apuu' izaw ku adipawnay,pakilangay namakay 2016 a mihcaan,micuzuh mikinaul tu adipawnay a kawaw, itini i taywan u saayaway u hekal satabakiay ku liwliw a lala' u madayumay a katukuhan mikinaul tu adipawnay, u saayaway a mihcaan a kawaw cayay pakulisiw. amicumud tina umah, sabeleng sa ku labang micumud nayay ku mikuwanay, mapulung tu i niyazu'ay a tademaw palecad tuni a kawaw,i 2017a mihcaan malingatu misulut tu kalisiw,mikilup tu natukian,mikeluhp tu tademaw,paymihcaan tulu a bulad aca cacay a bulad ku puu' nu adipawnay amalucek tahkal' u saayayay a mihcaan pakala tu cacay a mang walu lasubu siwa ku tademaw, naayaw a mihcaan malakuwit tu cacay a mang pitu malebut ku tademaw. nabakuwan pakilangay mapulung tu tapiingan cacay bataan a niyazu', mapulung misakapah tu"2019 a mihcaan tanung tabu mikinaul tu adipawnay"mipanganan atu piyungan a kalisiw mapulung tu itizaay anikalukan nipalumaan u miyagi aca, ayza a mihcaan"adipawnay kamihcaan a kikung"mala u tatangahan, patatudung tu tapiingay a pikanan pilabinan, sabaw tusa kuni papulung tuculil nu midangay tu liwliw nu mulangaway, muwawa tu binawlan mikelid"cisinubu"amilihiza tunian a mihcaan a kawaw. uynian amihcaan adipanay a puu' i tulu a bulad sabaw enem a demiad katukuh i sepat a bulad sabaw sepat a demiad, maysandeb enem izaw ku pangkiw, pitu izaw kupangkiw atu walu izaw ku pangkiw a tatukian pulu sasa kina tulu a daykay, tayzaay cay pihibangan walu lasubu ku tademaw pilipyan sa cacay malebut ku tademaw tayzaay midag itini i eanglu paayaw mipangangan,nu biwawlan a paya hawsa cacay lasubu siwa izaw ku walu aa kalisiw, iniyazu；ay a payaa sa cacay lasubu izaw ku enem bataan ku kalisiw hatiza ku pulung nu sakatayni itini a miazih midang. namakayniay a nasulitan nasakamuan atu natinengan</FORM>
        <FORM kindOf="standard">adipawnay螢火蟲 kakiliman no adipawnay a poo' malecad min tolo katokoh to pito a demiad, nilacol to.ayaw malikat koozip mililid to zoma amalingato to sazikozay o kahemekan a kawaw sacacaycacay sa patakis ato pabowah to ilociloc no heni, hokang adipawnay ayaw mapatay olang a sitiko' henay kya amapatay. zateng hansaw tayni miazih kita to adipawnay tada o makatalay to a kawaw konian, tayni miazih ayaw nikapatay niza. Nabakoan tanong tabo masaenalay a kilangkilangan a omah,o kilangkilangan o mala sakapahay a kitizaan sapabowahan no adipawnay,mihmihcaan to tolo ato sepat a bolad o katahkalan no adipawnay,i taywan o saayaway a mazih ko kitizaan pidangan no adipawnat, caykayadah a poo' a adipawnay i teban no toloay bolad malingto to, paylabi micomod tina aidangan walolasobo katokoh cacay malebot a. kongton a omah, ayzaayto a mihcaan amibalic mala ono waneng kosi ato kilangki malacabay amisa kilangkilang anal a lala', i taywan o sasyaway masaenakay o kilangaklaingaan a omah,noyan a zazan mmicidek kosalongan, balangbang ato kasinawan apoo' izaw ko somanahay a papah kilang picolilan a zazan, sadingsingan apoo' izaw ko adipawnay,pakilangay namakay 2016 a mihcaan,micozoh mikinaol to adipawnay a kawaw, itini i taywan o saayaway o hekal satabakiay ko liwliw a lala' o madayomay a katokohan mikinaol to adipawnay, o saayaway a mihcaan a kawaw cayay pakolisiw. amicomod tina omah, sabeleng sa ko labang micomod nayay ko mikowanay, mapolong to i niyazo'ay a tademaw palecad toni a kawaw,i 2017a mihcaan malingato misolot to kalisiw,mikilop to natokian,mikelohp to tademaw,paymihcaan tolo a bolad aca cacay a bolad ko poo' no adipawnay amalocek tahkal' o saayayay a mihcaan pakala to cacay a mang walo lasobo siwa ko tademaw, naayaw a mihcaan malakowit to cacay a mang pito malebot ko tademaw. nabakowan pakilangay mapolong to tapiingan cacay bataan a niyazo', mapolong misakapah to"2019 a mihcaan tanong tabo mikinaol to adipawnay"mipanganan ato piyongan a kalisiw mapolong to itizaay anikalokan nipalomaan o miyagi aca, ayza a mihcaan"adipawnay kamihcaan a kikong"mala o tatangahan, patatodong to tapiingay a pikanan pilabinan, sabaw tosa koni papolong tocolil no midangay to liwliw no molangaway, mowawa to binawlan mikelid"cisinobo"amilihiza tonian a mihcaan a kawaw. oynian amihcaan adipanay a poo' i tolo a bolad sabaw enem a demiad katokoh i sepat a bolad sabaw sepat a demiad, maysandeb enem izaw ko pangkiw, pito izaw kopangkiw ato walo izaw ko pangkiw a tatokian polo sasa kina tolo a daykay, tayzaay cay pihibangan walo lasobo ko tademaw pilipyan sa cacay malebot ko tademaw tayzaay midag itini i eanglo paayaw mipangangan,no biwawlan a paya hawsa cacay lasobo siwa izaw ko walo aa kalisiw, iniyazo；ay a payaa sa cacay lasobo izaw ko enem bataan ko kalisiw hatiza ko polong no sakatayni itini a miazih midang. namakayniay a nasolitan nasakamoan ato natinengan</FORM>
    </S>
</TEXT>