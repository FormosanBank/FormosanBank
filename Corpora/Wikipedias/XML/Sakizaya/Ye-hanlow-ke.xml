<?xml version="1.0" ?>
<TEXT id="Wiki_Sakizaya_Ye-hanlow-ke" xml:lang="pwn" source="Paiwan Wikipedia, article: Ye-hanlow-ke" copyright="CC BY-SA" citation="Ye-hanlow-ke. (2024, December 07). In Wikipedia [Paiwan]. https://pwn.wikipedia.org/wiki/Ye-hanlow-ke" BibTeX_citation="@misc{Wiki_pwn_Ye-hanlow-ke, title = Ye-hanlow-ke, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Ye-hanlow-ke} }">
    <S id="0">
        <FORM kindOf="original">== kakiliman == Ye-han.low-ke "Ing a kamu John Locke, 1632 a mihca 8 a bulad 29 a demiad katukuh 1704 a mihca 10 a bulad 28 a demiad, FRS" singanganay Ing-kow ce-sye-cya, u pakaliliday u salingatuay ce-sye-cya, ahebal ku nipatinaku tu tekeday nizateng a wama. i tinengan, ci Low-ke atu ci Cyaw-ce.Peyke-ley,Ta-wi.Siw-mu tatulu a tademawan pala nu Ing-kow nitanengan a nizateng nu situngusay a tademaw, namahiza ci Low-ke i sakay a katatelekan mikawaw tu kahenulan a sapaayawan. palahad ciniza tu caca tuci Tang-ma-s.how-pu-s nu mahizaay a waway cayay kalecad ku nizateng, sakaku ku cen-hu uyza dada' maala ku pihang a sakuwan, asaca midiput tu tademaw amin a izaw ku uzip, sakaku, atu zaysangan pakuniza a situngusa, kya tatenga'ay situngu. . Low-ke patatenga' uyza pakala tu pihang a sapikuwan hawsa, syakay a katatelek kya patizeng, anu cangu'ut tu mahiniay a pihang, mahiza u tademaw a situngus pabelin tu cen-hu. Ye-han.low-ke u keynli nu kanatal pala hulickinen, sin-cen keyn atu hekalay keyn, sakaku sa pababenis patizeng tu hulic keyn atu sin-cen keyn, palalecad tu sin-cen keyn atu hekalay keyn, hulic keyn u satalakaway a keyli nu kanatal. . nikauzipan 1632 a mihca 8 a bulad 29 a demiad, Low-ke-sen i Sa-mu-say-te-cyun a Wi-lin-tun a niyazu', cacay u laed tu Pu-li-s-tow pakala tu 12 ing-li a kakitizaan. uyzaan demian masu-li. Low-ke a wama ci Ye-han.Low-ke ku ngnangan, Sa-mu-say-te-cyun mala tizaay ba-kown-su-ci a binkusi, na i Ing-kow kalalais mala u tatengilan a kapu nu mikuwanay tu hitay. Low-ke a wina ci Ay-ni-s.cin-en nu misanga'ay tu bukul a tataynaan a wawa, kukamu salungan sa,ux babalaki ni Low-ke hatu u cin-cyaw-tu. cay katenes lecuhan ci Low-ke, malimad kuheni tayza i Pu-li-s-tow sastimulan tu 7 ing-liay a Pung-s-bu-te-a niyazu', itiza i malukay a niyazu' balaki ci Low-ke. 1647 a mihcaan, i cabay nu wama, u tatengilan nu giing Ya-li-san-ta.Pow-pu-mu a pipadang tu kalisiw, ci Low-ke mapatayza i Lon-tun Si-mey micudad "Wi-s-mey-te" a cung-sye "Westminster School". Makay Si-mey cung-sye pahezek, Low-ke kilul pasayza micudad i Niw-cin talakaway a cacudadan ciwlu sye-yen. 1656 a mihcaan, ci Low-ke pakala tu sye-s-sye-wiy, kilul i 1658 a mihcaan pakala tu su-s-sye-wiy. tiza i Niw-cin katuud ku minanamay migingkiway tu imelang. asaca nakatuud ku singanganay a keseycye mahizaay ci Low-pow-te.Powi-al,Low-pow-te.Bud-ke kapulung a kawaw, 1656 a mihcaan ci Low-ke pakala tu i-sye-sye-s a sye-uyw. i 1666 a mihcaan, ci Low-ke amatineng tu ci Sa-bu-paw-pow-li-pow-cyean, ci Pow-cye itawya mangelu' kalalid nu atay a imelang, milayap tu pisapinang mingaay tu imelang ci Low-ke amikukay, uyzasa misungaay ci Low-kean mala u midapay niza. makilim tu ni Low-ke ku baluhay a sakawawan i 1667 a mihcaan malimad tayza Sa-bu-paw Pow-li-Pow-cye i Lun-tun a enengan, mala tekeday a misaydan ciniza. i Lun-tun, ci Low-ke i singanganan a misaydan ci Tang-ma-s. Si-te-na-mu a pipasubana' lalid sa migingkiw micuda tu i-cye, ci Si-te-lay-mu sakay ci Low-kean i pakuniza ce-syean a nizateng tabaki ku nikalilid, mahiniay a kalilid taneng i zikuz nisulitan ni Low-ke tu "amatineng tu tademawan a kamu" a cudad maazih. kapahay a cabay ni Low-ke ci Ma-sa-mu a tatayna mitakus ci Low-kean tayza i Ay-say-ke-s inakaay kakitizaay mueneng niza. kanahatu itawya uzip ni Low-ke namahiwhiw atahkal caay ka dungdung ku adada, mahiza tu u mala huy-ke-tang iyung a tademaw ciniza. uyni a demiadan ci Low-ke hina aci Ay-sa-ke.Niw-tun a tademawan matatengil tu cacanan a kamuan. makay 2691 a mihcaan malingatu ci Low-ke itiza i luma' ni Ma-sa a tataynaan. tuya a demiadan, u uzip ni Low-ke mangalengaleb pihaceng tu, zikuz i 1704 a mihca 10 a bulad 28 a demiad mumulay, tadem han i Ay-say-le-s-cyun sawalian nu Hay-bow-la-bow adidi'ay a niyazu' cacay nu kitizaan nu kiwkayay a tadem. tahazikuz caay ka siacawa, inayi' ku nisubelid tu canacana a wawaan. kanahatu nikauzipan ni Low-ke milihuza tu Wang-cen-bu-pi, Lon-tun tabakiay a libung yadah ku nu likisi a kawaw, mahiza caay kaletep niza ku nikauzipan a mihcaan maazih niza ku nizatengan amakawaw. Hungti pahulic leke atu tatengilan nu binawlan leke mapalahad i Low-kw a zidayan u saayaway amin a nangatuan. . malalitin tu i hekalay atu zumaay a natinengan</FORM>
        <FORM kindOf="standard">== kakiliman == Ye-han.low-ke "Ing a kamo John Locke, 1632 a mihca 8 a bolad 29 a demiad katokoh 1704 a mihca 10 a bolad 28 a demiad, FRS" singanganay Ing-kow ce-sye-cya, o pakaliliday o salingatoay ce-sye-cya, ahebal ko nipatinako to tekeday nizateng a wama. i tinengan, ci Low-ke ato ci Cyaw-ce.Peyke-ley,Ta-wi.Siw-mo tatolo a tademawan pala no Ing-kow nitanengan a nizateng no sitongosay a tademaw, namahiza ci Low-ke i sakay a katatelekan mikawaw to kahenolan a sapaayawan. palahad ciniza to caca toci Tang-ma-s.how-po-s no mahizaay a waway cayay kalecad ko nizateng, sakako ko cen-ho oyza dada' maala ko pihang a sakowan, asaca midipot to tademaw amin a izaw ko ozip, sakako, ato zaysangan pakoniza a sitongosa, kya tatenga'ay sitongo. . Low-ke patatenga' oyza pakala to pihang a sapikowan hawsa, syakay a katatelek kya patizeng, ano cango'ot to mahiniay a pihang, mahiza o tademaw a sitongos pabelin to cen-ho. Ye-han.low-ke o keynli no kanatal pala holickinen, sin-cen keyn ato hekalay keyn, sakako sa pababenis patizeng to holic keyn ato sin-cen keyn, palalecad to sin-cen keyn ato hekalay keyn, holic keyn o satalakaway a keyli no kanatal. . nikaozipan 1632 a mihca 8 a bolad 29 a demiad, Low-ke-sen i Sa-mo-say-te-cyon a Wi-lin-ton a niyazo', cacay o laed to Po-li-s-tow pakala to 12 ing-li a kakitizaan. oyzaan demian maso-li. Low-ke a wama ci Ye-han.Low-ke ko ngnangan, Sa-mo-say-te-cyon mala tizaay ba-kown-so-ci a binkosi, na i Ing-kow kalalais mala o tatengilan a kapo no mikowanay to hitay. Low-ke a wina ci Ay-ni-s.cin-en no misanga'ay to bokol a tataynaan a wawa, kokamo salongan sa,ox babalaki ni Low-ke hato o cin-cyaw-to. cay katenes lecohan ci Low-ke, malimad koheni tayza i Po-li-s-tow sastimolan to 7 ing-liay a Pong-s-bo-te-a niyazo', itiza i malokay a niyazo' balaki ci Low-ke. 1647 a mihcaan, i cabay no wama, o tatengilan no giing Ya-li-san-ta.Pow-po-mo a pipadang to kalisiw, ci Low-ke mapatayza i Lon-ton Si-mey micodad "Wi-s-mey-te" a cong-sye "Westminster School". Makay Si-mey cong-sye pahezek, Low-ke kilol pasayza micodad i Niw-cin talakaway a cacodadan ciwlo sye-yen. 1656 a mihcaan, ci Low-ke pakala to sye-s-sye-wiy, kilol i 1658 a mihcaan pakala to so-s-sye-wiy. tiza i Niw-cin katood ko minanamay migingkiway to imelang. asaca nakatood ko singanganay a keseycye mahizaay ci Low-pow-te.Powi-al,Low-pow-te.Bod-ke kapolong a kawaw, 1656 a mihcaan ci Low-ke pakala to i-sye-sye-s a sye-oyw. i 1666 a mihcaan, ci Low-ke amatineng to ci Sa-bo-paw-pow-li-pow-cyean, ci Pow-cye itawya mangelo' kalalid no atay a imelang, milayap to pisapinang mingaay to imelang ci Low-ke amikokay, oyzasa misongaay ci Low-kean mala o midapay niza. makilim to ni Low-ke ko balohay a sakawawan i 1667 a mihcaan malimad tayza Sa-bo-paw Pow-li-Pow-cye i Lon-ton a enengan, mala tekeday a misaydan ciniza. i Lon-ton, ci Low-ke i singanganan a misaydan ci Tang-ma-s. Si-te-na-mo a pipasobana' lalid sa migingkiw micoda to i-cye, ci Si-te-lay-mo sakay ci Low-kean i pakoniza ce-syean a nizateng tabaki ko nikalilid, mahiniay a kalilid taneng i zikoz nisolitan ni Low-ke to "amatineng to tademawan a kamo" a codad maazih. kapahay a cabay ni Low-ke ci Ma-sa-mo a tatayna mitakos ci Low-kean tayza i Ay-say-ke-s inakaay kakitizaay moeneng niza. kanahato itawya ozip ni Low-ke namahiwhiw atahkal caay ka dongdong ko adada, mahiza to o mala hoy-ke-tang iyong a tademaw ciniza. oyni a demiadan ci Low-ke hina aci Ay-sa-ke.Niw-ton a tademawan matatengil to cacanan a kamoan. makay 2691 a mihcaan malingato ci Low-ke itiza i loma' ni Ma-sa a tataynaan. toya a demiadan, o ozip ni Low-ke mangalengaleb pihaceng to, zikoz i 1704 a mihca 10 a bolad 28 a demiad momolay, tadem han i Ay-say-le-s-cyon sawalian no Hay-bow-la-bow adidi'ay a niyazo' cacay no kitizaan no kiwkayay a tadem. tahazikoz caay ka siacawa, inayi' ko nisobelid to canacana a wawaan. kanahato nikaozipan ni Low-ke milihoza to Wang-cen-bo-pi, Lon-ton tabakiay a libong yadah ko no likisi a kawaw, mahiza caay kaletep niza ko nikaozipan a mihcaan maazih niza ko nizatengan amakawaw. Hongti paholic leke ato tatengilan no binawlan leke mapalahad i Low-kw a zidayan o saayaway amin a nangatoan. . malalitin to i hekalay ato zomaay a natinengan</FORM>
    </S>
</TEXT>