<?xml version="1.0" ?>
<TEXT id="Wiki_Sakizaya_Palamal_i_Sakul_(2)" xml:lang="szy" source="Sakizaya Wikipedia, article: Palamal_i_Sakul_(2)" copyright="CC BY-SA" citation="Palamal_i_Sakul_(2). (2025, May 05). In Wikipedia [Sakizaya]. https://szy.wikipedia.org/wiki/Palamal_i_Sakul_(2)" BibTeX_citation="@misc{Wiki_szy_Palamal_i_Sakul_(2), title = Palamal_i_Sakul_(2), year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Palamal_i_Sakul_(2)} }">
    <S id="0">
        <FORM kindOf="original">u 140 a mihcaan a kinhning tu Palamal nu Sakidaya apatideng i ayza a mihcaan 10 a bulad, 6 a demiad, misatabaki pakal tu kalalikit i Sakul. saka caay kapawan nu pinacadan tu nadipaan atu lalangawan, izaw ku saduduc, palikeluh, sabetik, nulamal, sadikuday a dadiw; izaw ku limaay a dungi; sanlngacay a dungi: u dungus nu lamal a likat. sumanahay a dungi: sapalikeluh tu lamal, padudus tu bunuh. langdaway a dungi: sinilikec nu papah a tungawen a mipuhpuh. lumeni'ay a dungi: sapilimud tu adingu' kya a caay paazih tu di'tu. (paudipay神,造物主) suminaway a dungi: hanu 'pah micupelas tu adingu'. sipakayni i nipalamal anipatideng kya sa caay kapawan tu nadikudan, u kamu nu pinacadan, lalangawan atu sapatulis ti lisin, sakabalud nu pinacadan a ingngay, salabuay a kawaw. kasumamadan aenengan nu Sakidaya ku kilaysi atu Sinjo; i 1878 a mihcaan, debunan nu hulam, pasukabalan maa'dap milais tu hulam, sadikuday, niyazu' nu Sakidaya caay pakalalang tu tabakiay hitay nu hulam, u lamal ku sapicudet , u tawyaay a tumuk ci Kumud．Pazik salabi sa papilaliw tu nuyazu'ay, sadikiday sa, da'kep han ku tumuk, sikep han tu pacayi i kilang misnad ku uzip, patay satu. u mauzipay a pinacadan matalaw patayen milimek amin, milimud tu lalangawan tu uzip atu kamu mikihakiya tu Pangcah maudip. hinisatu luwak tina nipidebung, u Takubuwan a nika lalais satu. malakuy tu cacay alasubu a mihcan, muliyaw aca pangangan tu ngangan nu pinacadan i 2007 a mihcan cacay a bulad, 25 a demiad, saka sabawtulu a pinacadan i Taywan</FORM>
        <FORM kindOf="standard">o 140 a mihcaan a kinhning to Palamal no Sakidaya apatideng i ayza a mihcaan 10 a bolad, 6 a demiad, misatabaki pakal to kalalikit i Sakol. saka caay kapawan no pinacadan to nadipaan ato lalangawan, izaw ko sadodoc, palikeloh, sabetik, nolamal, sadikoday a dadiw; izaw ko limaay a dongi; sanlngacay a dongi: o dongos no lamal a likat. somanahay a dongi: sapalikeloh to lamal, padodos to bonoh. langdaway a dongi: sinilikec no papah a tongawen a mipohpoh. lomeni'ay a dongi: sapilimod to adingo' kya a caay paazih to di'to. (paodipay神,造物主) sominaway a dongi: hano 'pah micopelas to adingo'. sipakayni i nipalamal anipatideng kya sa caay kapawan to nadikodan, o kamo no pinacadan, lalangawan ato sapatolis ti lisin, sakabalod no pinacadan a ingngay, salaboay a kawaw. kasomamadan aenengan no Sakidaya ko kilaysi ato Sinjo; i 1878 a mihcaan, debonan no holam, pasokabalan maa'dap milais to holam, sadikoday, niyazo' no Sakidaya caay pakalalang to tabakiay hitay no holam, o lamal ko sapicodet , o tawyaay a tomok ci Komod．Pazik salabi sa papilaliw to noyazo'ay, sadikiday sa, da'kep han ko tomok, sikep han to pacayi i kilang misnad ko ozip, patay sato. o maozipay a pinacadan matalaw patayen milimek amin, milimod to lalangawan to ozip ato kamo mikihakiya to Pangcah maodip. hinisato lowak tina nipidebong, o Takobowan a nika lalais sato. malakoy to cacay alasobo a mihcan, moliyaw aca pangangan to ngangan no pinacadan i 2007 a mihcan cacay a bolad, 25 a demiad, saka sabawtolo a pinacadan i Taywan</FORM>
    </S>
</TEXT>