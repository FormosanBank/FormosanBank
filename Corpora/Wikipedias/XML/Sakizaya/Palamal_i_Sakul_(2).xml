<?xml version="1.0" ?>
<TEXT id="Wiki_Sakizaya_Palamal_i_Sakul_(2)" xml:lang="pwn" source="Paiwan Wikipedia, article: Palamal_i_Sakul_(2)" copyright="CC BY-SA" citation="Palamal_i_Sakul_(2). (2024, November 18). In Wikipedia [Paiwan]. https://pwn.wikipedia.org/wiki/Palamal_i_Sakul_(2)" BibTeX_citation="@misc{Wiki_pwn_Palamal_i_Sakul_(2), title = Palamal_i_Sakul_(2), year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Palamal_i_Sakul_(2)} }">
    <S id="0">
        <FORM>u 140 a mihcaan a kinhning tu Palamal nu Sakidaya apatideng i ayza a mihcaan 10 a bulad, 6 a demiad, misatabaki pakal tu kalalikit i Sakul. saka caay kapawan nu pinacadan tu nadipaan atu lalangawan, izaw ku saduduc, palikeluh, sabetik, nulamal, sadikuday a dadiw; izaw ku limaay a dungi; sanlngacay a dungi: u dungus nu lamal a likat. sumanahay a dungi: sapalikeluh tu lamal, padudus tu bunuh. langdaway a dungi: sinilikec nu papah a tungawen a mipuhpuh. lumeni'ay a dungi: sapilimud tu adingu' kya a caay paazih tu di'tu. (paudipay , ) suminaway a dungi: hanu 'pah micupelas tu adingu'. sipakayni i nipalamal anipatideng kya sa caay kapawan tu nadikudan, u kamu nu pinacadan, lalangawan atu sapatulis ti lisin, sakabalud nu pinacadan a ingngay, salabuay a kawaw. kasumamadan aenengan nu Sakidaya ku kilaysi atu Sinjo; i 1878 a mihcaan, debunan nu hulam, pasukabalan maa'dap milais tu hulam, sadikuday, niyazu' nu Sakidaya caay pakalalang tu tabakiay hitay nu hulam, u lamal ku sapicudet, u tawyaay a tumuk ci Kumud Pazik salabi sa papilaliw tu nuyazu'ay, sadikiday sa, da'kep han ku tumuk, sikep han tu pacayi i kilang misnad ku uzip, patay satu. u mauzipay a pinacadan matalaw patayen milimek amin, milimud tu lalangawan tu uzip atu kamu mikihakiya tu Pangcah maudip. hinisatu luwak tina nipidebung, u Takubuwan a nika lalais satu. malakuy tu cacay alasubu a mihcan, muliyaw aca pangangan tu ngangan nu pinacadan i 2007 a mihcan cacay a bulad, 25 a demiad, saka sabawtulu a pinacadan i Taywan</FORM>
    </S>
</TEXT>
