<TEXT id="Wiki_Sakizaya_Cihak" xml:lang="pwn" source="" copyright="" citation="" BibTeX_citation="">
    <S id="0">
        <FORM>Cihak Cihak u sulit nu Hulam: u siwkay nu niyazu' i Hualien a kuwan nu Kalinku ku niyazu' nu Cihak. u kasalumaluma' nu Cihak sa, izaw ku 995 a luma'. kumud nu kasabinawlan sa, izaw ku 2,905 tu tademawan. kasabinawlan nu Ingcumin sa, izaw ku 379 a tademaw, pakalatu 13 . u zuma sa, cay ku Ingcumin, izaw ku 2,526 a tademaw, pakalatu 87 . u sausi nu cidekay a tademaw u kasabinacadan, Pangcah(Amis) 9 , Taluku(Truku) 1 , Tayan(Tayal) 1 , Yuwatan(Bunun) 1 . u Pangcah a niyazu' u Pangcah a niyazu' kuyni, katuud ku Pangcah a tademaw itini. katuud ku Cikasuwan a tademaw itini. Cikasuwan sa, caay henay patizengay a cidekay. isumamaday, Cikasuwan a tademaw maydih patizeng ku ngangan nuiza. uzuma a tademaw sa u Taluku Tayan atu Yuwatan, tuud ku Hulalm intini. u Sakizaya a tademaw izawtu ku Sakizaya itini, caykatuud ku Sakizaya. caay henay misumad ku ngangan nu Sakizaya. u cidekay nu Taywan yincumin u siwkay nu Yincumin u Yincumin sananay, u saayaway a muenengay a tademaw itini, itini uyiniyan a subal. u sasubana'ay a kamu sa, Taywan Yincumin sa mikitinay "Timul Subal kamu cidekay" saan. u niyazu' sa, u luyaluy nu tademaw, pulung muengeneng, u kabana' kami, hina u lalumaay amin i niyazu', caay kayadah ku ihekalay a tademaw. silecaday a lalangawan, lisin, kamu, atu kabanaan. si kalilidan(Tumuk) saca babalaki mililid tu niyazu'. i Taywan Yincumin, izaw ku 16 cidekay puluung sa 748 a niyazu', maka 55 a mang a tademaw. satabakiaya a cidekay ku Pangcah(Amis), saadidi'ay a cidekay ku Laaluwa. u tabakiaya a niyazu' sa, ku Tapalong, u niyazu' nu Pangcah(Amis). situlu ku kakuniza nu Yincumincu,sakacacay ku ibukelalay, sakatusa ku ibuyuay, sakatulu sa ku tangbulanay. tademaw nu Yincumin, pulung sausi katukuh 2017 a mihca 12 a bulad malalitin tu ihekalay atu zumaay a natinengan</FORM>
    </S>
</TEXT>
