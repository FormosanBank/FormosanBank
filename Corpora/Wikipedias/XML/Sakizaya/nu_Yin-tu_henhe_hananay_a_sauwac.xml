<?xml version="1.0" ?>
<TEXT id="Wiki_Sakizaya_nu_Yin-tu_henhe_hananay_a_sauwac" xml:lang="pwn" source="Paiwan Wikipedia, article: nu_Yin-tu_henhe_hananay_a_sauwac" copyright="CC BY-SA" citation="nu_Yin-tu_henhe_hananay_a_sauwac. (2024, December 07). In Wikipedia [Paiwan]. https://pwn.wikipedia.org/wiki/nu_Yin-tu_henhe_hananay_a_sauwac" BibTeX_citation="@misc{Wiki_pwn_nu_Yin-tu_henhe_hananay_a_sauwac, title = nu_Yin-tu_henhe_hananay_a_sauwac, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nu_Yin-tu_henhe_hananay_a_sauwac} }">
    <S id="0">
        <FORM kindOf="original">ina Hen-he hananay a sauwac nu Yin-tu , mala nu sinsiyaay sakahemekan i nikaudipan, i mahida sa muenengay nu micapiyay i tida nu binawlan u sasaidaan sakaudip i paydemiadan, nu kiwkayay nu Yin-tu sa idawaca ku nipangangan tu dungiay tu Hen-he hananay nipatideng, imahida sa cayay kalecad nu kenis atu nu Hungtiay a kakitidaan patideng i tukusan nu Henhe hananay a sauwac, i 2007 a mihcaan ina henhe idaw ku nipatinsuan tu pasakamu u pihacengay a mauningay sipangangan,lalima ku matunganganay ilabu ku henhe mapatudu. itida i Walanasi hananay a kenis nipikingsaan sa, nikacamulan tu sakaidaw nu tepil a cilekay, malakuwit mikiyadah tunu cenhuay tu nipisulul makaala tu cacay alasubu kunikala tu kayadah, u nika uningan caay kau tademaw dada ku malawilaway tu imelang, nikaudipan nu buting i Henhe a sauwac sa makaala tu cacay a lasubu idaw ku sepat a bataan kuni ka yadah, pasu nu dumaay siwa a bataan kayadah nu matinengay muculil a tuudtuud atu ya singanganay a tunu' kalihanawan a malawpes. nika a misadimel maysakapah tu Henhe a sauwacan sa u sakahenulan a kawaw kuyda sa, sibalucu ku nipalumata, zayhan u mamikuwanay tada maanub misabana tu kalisiw, pasucaay kataneng ku nutinengay, nu makay kiwkayay a nipicunus tu sangaay nu balucu a miedap tu sasakapahan nu kakitidaan sa, nayay kanahatu idaw sa cay tu kataneng a misumad tu lacusay a nina' nu tademaw sisa kakayda satu caay pakalaheci a misakapah tu Henhe hananay a sauwac. u nadipaan nu Yin-tu a kanatalay a lalangawan sa yadah ku kamu, ina henhe hananay a sauwac sa nukamu nu banyi Ganga atu nu Yigoay ya Come hananay sa malecaday ku imin, u sakasaan kasenun sa mapalitay sananay, mahini kalamkam kunipisilsil sa idaw ku nakamuwan kalamkam ku nipalit sa kasenun asa mutiaku pananukas a caay kaputun sananay,nu Hulamay a kamu sa nipabeli u henhe sa, u sakasaan dahdauc sananay a sauwac. inu ka Hulaman ya mifaseay nipasabalucu a pangangan u cing-cahe han, nika idaw henay ku nipangangan tu dumaay a nipanganga, tinaku ya ciyang-ciyahe , hen-ciyahe kunikayadah. nu makay lalangawan a laylay sa, yadah ku tademaw nu Yin-tuay u sipalalutenga nu heni ina Hen-he sa namakay i Sicang hananay a kanatal ya Sen-hu a taku saan, singangan tu Mapang-yuncu, nu Yin-tu a tademaw a nipangangan sa ya Nama-sehu sa,( Manasarowar ) sisa paybalucu nu sinziya u Senhe han. U nidatengan nu heni sa nipiceleman i nanum sa taneng mabanaw ku cumi nu tademaw sa ,idawaca ku dumaay nipawaswas tu abu' nu nituduhanay a kudih i labu nu sauwac, micidek sa idaw ku nipibatung tu kudih atu babakahan pasunalimaan nu musakawaway sibakah i sauwac, macacamul atu aadupan siduma sa mapalit, u nikahida sa sikangaay nu mapatayay sakatayda i tapuku a mapabaluhay a nikaudip sa knidatengan, hakya a matabal mahulak ku labades nu iayaw nikaudipan . Yadah ku sinziya taydaay itini a Hen-he sauwac milunguc tu sakangaay nu balucu, kakayda satu mudebung milamet tu udip atu mucelem tu balucu maydateng tu nikaydihan. Sisa namaykayni a nina' caay tu kapaales u aidaan tunu tademaw a laylay i paydemiadan, ina Hen-he hananay sa katukuh aydasa u nikauningan katukuh ayda nayay ku nika cunusan tu lamadacan, sisa sawsawni saan maycaliway ku mapaliday nu kudih atu uning, iayaw nu taydaay mibanaway tu udip, zayhan ina katuuday a nikaadihan sa caay katalaw mangaay amin ku balucu namapalamed i sauwac.namapauning kina sauwac sa mangalebmangaleb pihacengan tu , maetel tuku nikaudipan i paydemiadan nu binawlan, malawilaw tuku munengay i tapiingay makaala tu sepatay a yi kayadah nu tademaw. Nu tapiingay a kenis u babakahan atu nikayiyan a lacusay nu kubaay a nanum sa mamin sipibakah i Hen-he a sauwac, uduma kya mahidaay caayay ka dayum a maluminakay a tatuni' atu nu kiwkayay ni alesan a tuudtuud sangaleb ku pihaceng nikasanek, caay tu pakadungdung ku muenengay a binawlan tu nika uningan, pasu nibakahan nu tademaway i demidemiadan tu nipauningan angtul tu caay tu pisulul ku saneng nu nanum,ahicaen mibanaw ahicaen mililuc, nikaidaw sa u imelang tu ku naliwanan, nu kitakitay a gingku pasakamu sa tu nisausian, u Yin-tu hananay a tademaw sa nipalawpesan tu sakay paisingan a kalisiw sa makaala tu palasubu idaw ku tuluan nu nikapulungan mihcaan kayadah, mapacudaday Nipikingkiwan sa u mapatuduay makaala tu waluay nikatatungduhan a tademaw nikaimelang atu micapi tu pangkiway nu mabelecay nu imelangay sa, nu nanumay nikauningan malalalit tu libung a sasasuayawan sa.</FORM>
        <FORM kindOf="standard">ina Hen-he hananay a saowac no Yin-to , mala no sinsiyaay sakahemekan i nikaodipan, i mahida sa moenengay no micapiyay i tida no binawlan o sasaidaan sakaodip i paydemiadan, no kiwkayay no Yin-to sa idawaca ko nipangangan to dongiay to Hen-he hananay nipatideng, imahida sa cayay kalecad no kenis ato no Hongtiay a kakitidaan patideng i tokosan no Henhe hananay a saowac, i 2007 a mihcaan ina henhe idaw ko nipatinsoan to pasakamo o pihacengay a maoningay sipangangan,lalima ko matonganganay ilabo ko henhe mapatodo. itida i Walanasi hananay a kenis nipikingsaan sa, nikacamolan to sakaidaw no tepil a cilekay, malakowit mikiyadah tono cenhoay to nipisolol makaala to cacay alasobo konikala to kayadah, o nika oningan caay kao tademaw dada ko malawilaway to imelang, nikaodipan no boting i Henhe a saowac sa makaala to cacay a lasobo idaw ko sepat a bataan koni ka yadah, paso no domaay siwa a bataan kayadah no matinengay mocolil a toodtood ato ya singanganay a tono' kalihanawan a malawpes. nika a misadimel maysakapah to Henhe a saowacan sa o sakahenolan a kawaw koyda sa, sibaloco ko nipalomata, zayhan o mamikowanay tada maanob misabana to kalisiw, pasocaay kataneng ko notinengay, no makay kiwkayay a nipiconos to sangaay no baloco a miedap to sasakapahan no kakitidaan sa, nayay kanahato idaw sa cay to kataneng a misomad to lacosay a nina' no tademaw sisa kakayda sato caay pakalaheci a misakapah to Henhe hananay a saowac. o nadipaan no Yin-to a kanatalay a lalangawan sa yadah ko kamo, ina henhe hananay a saowac sa nokamo no banyi Ganga ato no Yigoay ya Come hananay sa malecaday ko imin, o sakasaan kasenon sa mapalitay sananay, mahini kalamkam konipisilsil sa idaw ko nakamowan kalamkam ko nipalit sa kasenon asa motiako pananokas a caay kapoton sananay,no Holamay a kamo sa nipabeli o henhe sa, o sakasaan dahdaoc sananay a saowac. ino ka Holaman ya mifaseay nipasabaloco a pangangan o cing-cahe han, nika idaw henay ko nipangangan to domaay a nipanganga, tinako ya ciyang-ciyahe , hen-ciyahe konikayadah. no makay lalangawan a laylay sa, yadah ko tademaw no Yin-toay o sipalalotenga no heni ina Hen-he sa namakay i Sicang hananay a kanatal ya Sen-ho a tako saan, singangan to Mapang-yonco, no Yin-to a tademaw a nipangangan sa ya Nama-seho sa,( Manasarowar ) sisa paybaloco no sinziya o Senhe han. U nidatengan no heni sa nipiceleman i nanom sa taneng mabanaw ko comi no tademaw sa ,idawaca ko domaay nipawaswas to abo' no nitodohanay a kodih i labo no saowac, micidek sa idaw ko nipibatong to kodih ato babakahan pasonalimaan no mosakawaway sibakah i saowac, macacamol ato aadopan sidoma sa mapalit, o nikahida sa sikangaay no mapatayay sakatayda i tapoko a mapabalohay a nikaodip sa knidatengan, hakya a matabal maholak ko labades no iayaw nikaodipan . Yadah ko sinziya taydaay itini a Hen-he saowac milongoc to sakangaay no baloco, kakayda sato modebong milamet to odip ato mocelem to baloco maydateng to nikaydihan. Sisa namaykayni a nina' caay to kapaales o aidaan tono tademaw a laylay i paydemiadan, ina Hen-he hananay sa katokoh aydasa o nikaoningan katokoh ayda nayay ko nika conosan to lamadacan, sisa sawsawni saan maycaliway ko mapaliday no kodih ato oning, iayaw no taydaay mibanaway to odip, zayhan ina katooday a nikaadihan sa caay katalaw mangaay amin ko baloco namapalamed i saowac.namapaoning kina saowac sa mangalebmangaleb pihacengan to , maetel toko nikaodipan i paydemiadan no binawlan, malawilaw toko monengay i tapiingay makaala to sepatay a yi kayadah no tademaw. No tapiingay a kenis o babakahan ato nikayiyan a lacosay no kobaay a nanom sa mamin sipibakah i Hen-he a saowac, odoma kya mahidaay caayay ka dayom a malominakay a tatoni' ato no kiwkayay ni alesan a toodtood sangaleb ko pihaceng nikasanek, caay to pakadongdong ko moenengay a binawlan to nika oningan, paso nibakahan no tademaway i demidemiadan to nipaoningan angtol to caay to pisolol ko saneng no nanom,ahicaen mibanaw ahicaen mililoc, nikaidaw sa o imelang to ko naliwanan, no kitakitay a gingko pasakamo sa to nisaosian, o Yin-to hananay a tademaw sa nipalawpesan to sakay paisingan a kalisiw sa makaala to palasobo idaw ko toloan no nikapolongan mihcaan kayadah, mapacodaday Nipikingkiwan sa o mapatodoay makaala to waloay nikatatongdohan a tademaw nikaimelang ato micapi to pangkiway no mabelecay no imelangay sa, no nanomay nikaoningan malalalit to libong a sasasoayawan sa.</FORM>
    </S>
</TEXT>