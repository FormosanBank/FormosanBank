<?xml version="1.0" ?>
<TEXT id="Wiki_Sakizaya_sabato" xml:lang="pwn" source="Paiwan Wikipedia, article: sabato" copyright="CC BY-SA" citation="sabato. (2024, November 18). In Wikipedia [Paiwan]. https://pwn.wikipedia.org/wiki/sabato" BibTeX_citation="@misc{Wiki_pwn_sabato, title = sabato, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/sabato} }">
    <S id="0">
        <FORM>sabato kakilimaan i kaliking sohong sapicumud i ci widiyan, sabawcacay ku bangu a dadan, namakaamis tayda i timus ikawanan nu dadan, iayaw nu ciwidiyan a cacudadan, idaw kuni patideng tu salisinan sabatu sapikining tu pituway a tumuk. nilacul Baetu u kamu nu Sakizaya, u sasalisin a buyu i sauwad nu sakidaya sabatu han, u imi sa, i sasa nu sauwac tanu batu sa. Sabatu hananay u tatabakiya a baetu masilat, yasasalisinan sabatu u sasalisidan nu ci winiyan a niyadu, u sakidaya a tamdaw masikad tu baetu, u baetu ani'tu patidaku, ina sasalisinan hanu baetuen misilad, u sangaw nu niyadu'ay atu di'tu, patineng tuni simsiman. Sabatu u salisinan nay i tusaay a malbud walu a mihcaan mahamin sangaan, sakidaya i tusa a malbud siway a mihcaan cacay a mulad samaw tu pitu a demiad, misalisin na panganga tusa tu amihcaan atu napatideng tu sasalisinan, uyda a demiad binawlan mipacuk tu tusay a pabu, pasimel tu titi, ina sasalisidan patideng hidan tunu cacay a malbud walu a lasubu pitu a bataan walu a mihcaan nu takumuwan a kawaw(kaliyawan a kawaw) u sakidaya masibek, papina ay mueneng i kilay a mukelal nu tipan satimulan a tudi, ci widiyan a binawlan maluyaluy milakuud tu sauwad nu ci kasuwan atu talawadaw, miduduc tu sadipasan maytimulan mulaliw, makatukuh satu i ciwidiyan. ci widiyan a niyadu, a mikining tu papituway a tumuk, patideng satu tu baetu a paya atu sasalisidan. Sabatu a sasalisidan walu ku ni patideng tu tatabakiyay a matu, mabali', malamec, lecuhan, matuduh, kasikad, malaluk, madimel, kadihiyi, ina sapitulun nama kayda i buyuay tuluway a kalimucu nu pildac ani pasubana.</FORM>
    </S>
</TEXT>
