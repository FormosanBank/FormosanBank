<?xml version="1.0" ?>
<TEXT id="Wiki_Sakizaya_sabato" xml:lang="szy" source="Sakizaya Wikipedia, article: sabato" copyright="CC BY-SA" citation="sabato. (2025, May 05). In Wikipedia [Sakizaya]. https://szy.wikipedia.org/wiki/sabato" BibTeX_citation="@misc{Wiki_szy_sabato, title = sabato, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/sabato} }">
    <S id="0">
        <FORM kindOf="original">sabato kakilimaan i kaliking sohong sapicumud i ci widiyan, sabawcacay ku bangu a dadan, namakaamis tayda i timus ikawanan nu dadan, iayaw nu ciwidiyan a cacudadan, idaw kuni patideng tu salisinan sabatu sapikining tu pituway a tumuk. nilacul 起源 Baetu u kamu nu Sakizaya, u sasalisin a buyu i sauwad nu sakidaya sabatu han, u imi sa, i sasa nu sauwac tanu batu sa. Sabatu hananay u tatabakiya a baetu masilat, yasasalisinan sabatu u sasalisidan nu ci winiyan a niyadu, u sakidaya a tamdaw masikad tu baetu, u baetu ani'tu patidaku, ina sasalisinan hanu baetuen misilad, u sangaw nu niyadu'ay atu di'tu, patineng tuni simsiman. 啟用儀式 Sabatu u salisinan nay i tusaay a malbud walu a mihcaan mahamin sangaan, sakidaya i tusa a malbud siway a mihcaan cacay a mulad samaw tu pitu a demiad, misalisin na panganga tusa tu amihcaan atu napatideng tu sasalisinan, uyda a demiad binawlan mipacuk tu tusay a pabu, pasimel tu titi, ina sasalisidan patideng hidan tunu cacay a malbud walu a lasubu pitu a bataan walu a mihcaan nu takumuwan a kawaw(kaliyawan a kawaw) u sakidaya masibek, papina-ay mueneng i kilay a mukelal nu tipan satimulan a tudi, ci widiyan a binawlan maluyaluy milakuud tu sauwad nu ci kasuwan atu talawadaw, miduduc tu sadipasan maytimulan mulaliw, makatukuh satu i ciwidiyan. ci widiyan a niyadu, a mikining tu papituway a tumuk, patideng satu tu baetu a paya atu sasalisidan. 八顆巨石 Sabatu a sasalisidan walu ku ni patideng tu tatabakiyay a matu, mabali', malamec, lecuhan, matuduh, kasikad, malaluk, madimel, kadihiyi, ina sapitulun nama kayda i buyuay tuluway a kalimucu nu pildac ani pasubana.</FORM>
        <FORM kindOf="standard">sabato kakilimaan i kaliking sohong sapicomod i ci widiyan, sabawcacay ko bango a dadan, namakaamis tayda i timos ikawanan no dadan, iayaw no ciwidiyan a cacodadan, idaw koni patideng to salisinan sabato sapikining to pitoway a tomok. nilacol 起源 Baeto o kamo no Sakizaya, o sasalisin a boyo i saowad no sakidaya sabato han, o imi sa, i sasa no saowac tano bato sa. Sabato hananay o tatabakiya a baeto masilat, yasasalisinan sabato o sasalisidan no ci winiyan a niyado, o sakidaya a tamdaw masikad to baeto, o baeto ani'to patidako, ina sasalisinan hano baetoen misilad, o sangaw no niyado'ay ato di'to, patineng toni simsiman. 啟用儀式 Sabato o salisinan nay i tosaay a malbod walo a mihcaan mahamin sangaan, sakidaya i tosa a malbod siway a mihcaan cacay a molad samaw to pito a demiad, misalisin na panganga tosa to amihcaan ato napatideng to sasalisinan, oyda a demiad binawlan mipacok to tosay a pabo, pasimel to titi, ina sasalisidan patideng hidan tono cacay a malbod walo a lasobo pito a bataan walo a mihcaan no takomowan a kawaw(kaliyawan a kawaw) o sakidaya masibek, papina-ay moeneng i kilay a mokelal no tipan satimolan a todi, ci widiyan a binawlan maloyaloy milakood to saowad no ci kasowan ato talawadaw, midodoc to sadipasan maytimolan molaliw, makatokoh sato i ciwidiyan. ci widiyan a niyado, a mikining to papitoway a tomok, patideng sato to baeto a paya ato sasalisidan. 八顆巨石 Sabato a sasalisidan walo ko ni patideng to tatabakiyay a mato, mabali', malamec, lecohan, matodoh, kasikad, malalok, madimel, kadihiyi, ina sapitolon nama kayda i boyoay toloway a kalimoco no pildac ani pasobana.</FORM>
    </S>
</TEXT>