<?xml version="1.0" ?>
<TEXT id="Wiki_Sakizaya_idaw_kisu_itebun_haw?" xml:lang="pwn" source="" copyright="" citation="" BibTeX_citation="">
    <S id="0">
        <FORM>idaw kisu itebun haw? tu cacay ademiad idaw kida malukay katalan,nacay pisinanut mahetik i tebun,yamalukay mapatay ku balucu' amidateng ahican amuwal tida katalnan, malakuwit tu kupina atatukian yakatalan mapayau nu adada tanuungal sa ilabu nu tebun. . sadikuday sa, ales hantu nida kida katalan, dateng sa balaki tu kida kataln, nayay t uku laheci sa, anu alaen anu nahicahica tu sa, ina tebu tumes han tu nuheni. . yamalukay han tu mitakus tu belaw apapiedap, mapadang mitadem tida katalan, kiya walesay t uku adada nu balucu'. . ubiyaw nida malukay alacacay naming tu pitaw malingatu palalad milabung tidamenmenan . Inakatalan matineng tu kakawaw nidasa, mahkalingatu tunuungal sa sakadihian sa ku ungal. . imahini ida katalan satedep sa tu . . yamalukay mapaaw adih han nida itebun yah..mabiyalaw tu cinida matawid, yanibaetungan a lala' mahetik ikulu nu katalan say a katalan hantu wanik han nida i tepal ku lala' : tiding sa inuwanikan nuda a lala alaw takalaw mahinisa, ya nipitawna a lala' sipiwanik han tihtih han nida katalan tiding satuipabaw. . kalamkam, inakatalan matawa tu tapabaw i tebun, mabiyalaw tu naming ku binawlan uwayway mabiyalaw, kalamkam satunamin maduba. dihekuay sapitulun : mahiniay a katalan sa, nikaudipan miliwku, alahican idaw aca ku mitiihay &quot;tebun&quot; nu labu mapahicahica nu cacanan u bunac mabelun I udiudipan, nika anumaydih pakaynu I tebun mulaliw, ahaminen ku bunac mutihtih kiya hamaw satutahekal ! : lakakawaw nu maudipay micacuis aca amiculil tu talakaway sa , sabaeketay baaten ku nupiadih kiya makaadih tuudip . ukapahay akungku , taneng macalilaw ku wawa tu nikaudipan alaen kina kungku pabien ku babalaki sapakungku tu adiwawa kiya namakayni a kungku sakabalaki nu wawa yu ! </FORM>
    </S>
</TEXT>
