<?xml version="1.0" ?>
<TEXT id="Wiki_Sakizaya_ya_huwankau_hananay_nu_Kuwapin_a_ziday" xml:lang="szy" source="Sakizaya Wikipedia, article: ya_huwankau_hananay_nu_Kuwapin_a_ziday" copyright="CC BY-SA" citation="ya_huwankau_hananay_nu_Kuwapin_a_ziday. (2025, May 05). In Wikipedia [Sakizaya]. https://szy.wikipedia.org/wiki/ya_huwankau_hananay_nu_Kuwapin_a_ziday" BibTeX_citation="@misc{Wiki_szy_ya_huwankau_hananay_nu_Kuwapin_a_ziday, title = ya_huwankau_hananay_nu_Kuwapin_a_ziday, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ya_huwankau_hananay_nu_Kuwapin_a_ziday} }">
    <S id="0">
        <FORM kindOf="original">huwankau hananay sa namakay i Kuwapinay nipikuwan katukuh i ka Dipunan itini i Taywan patadas, nu layakay nipiadupan tu Taywanay a yincumim, u liwan nikaenan tu titi nu tademaw sa ya ukak' nitiman sangaan malasapaiyuay sapingaay tu udip nu layak. ku nika hida imahida sa caay pakapulu ku mamikuwanay, idaw ku cudad ni Hucuwan hananay ya ( Taywan maydemiad a nipisulit atu sapakatineng ) i labu nu nipasiked masasengiay a makakiketay nu kawaw.( ya Puli hananay a kenis nikaidaway a nanhuwan atu pihuwan. ya nu timulay hananay a yincumim sulul saan nipikuwan malaulayak ku udip sa cay pingayaw tu dumaay a binacadan, u mayamisay a yincumin sa malalaw ku tademaw atu hitay nu layak mingayaw maydih midakep, imahida sa ku maydih padebun a mikuwan sa sipaculien, u sakalihalawan sa caay pakangaay tu yincumin sa caay pakatena tu nikalalacal nu tademaw, matineng aca tusacumud sacaliwayan tu dadan, sisa masinpay kutangah nu Hulam amikuwan. mipatay midakep ku tademaw nu layak sa, cikciken ku udip nu titi nu yincumin, misiwbay pacakay tu titi cacay a kulitan makaala tu tusaay a bataan nu kalibuwah,malalaw ku mamicakayay kasenun sa mahmin mapacakay, sipitimhan nu micakayay kya ukak', sipangangan han tiya ( Huwankau ) , u aca sa matekes caay kadawmi. sisa u mikuwanay mietel satedep tu nikahida,zayhan tada manina tu nikatalakaw a pacakay tu udip nu yicumin, makayi tu mitengi tu nakamuwan atu nipitena ),ya mikeliday i Taywan ci Hucuwan hanany i 1892 a mihcaan tayni, makaazih mapaengaw tu nikahida pacakay tu titi nu tademaw i tapiingan nu dadan , u nikasangaleb anu makazih tu nikatahkal nu yincumin a tademaw malalaw mingayaw mipatay, cikciken ku titi a pacakay, u aca sa cacay a kulitan sa makaala tu tusaay a bataan nu kalisiw, u micakayay sa madademec a malalaw maliyuh tu musilac tuni kaydi a mukan, u ukak sa hudhuden mitim palakukuying , sisa nudikudan sipangangan han tu Huwangkau, kanahatu misakelec ku cehuay mipulu palatek sa ku katuuday caay piqsikul tu nakamuwan a mahida. i kadipunan taceng cacay a bataan nu mihcaan ( 1921 ) a mihcaan i Taynanay a kenis i huyingay mubelihay tu kamu a tademaw, ci Piyeng kangying a nipisulit ya { Taywan hung su ce } a cudad, idaw ku masulitay tu sakay nina nu layak mukan tu titi nu yincumin tatengaay a laylay sa, ( i kakitidaan nu Nantoting Pulise inu amisan malcacapiyay aenengan, anu makapatay idaw ku nikaala tu cacayay nu yincumin sa beleng sa ku niyaduay tayni limulak sa amin mawawada mukan,imahida sa sipacacuyen nu heni ku tangah i sadicem nu kuwang… mikungkung tu musaliyud i niyadu lipahak sa tacuwacuwa paseneng tu nu dumaay a niyadu, idawaca ku dumaay a tademaw cikciken ku kudih misacacak mahamin sipakan ku tayniyay …). &quot; Taywan cungtuhu sapacudad a nisasidumaan &quot; mapaadih idaw ku nisulitan tu sakay mukanay tu titi nu binacadan sa, ihekalay a nikaadihan sa katukuh i kaDipunan a nipikuwan, u itiniay nikaudipan nu Taywanay a tademaw sa idaw henay ku mukanay tu titi nu binacadan nu yincumin a nina', u duma nipiliyawlian sa yadah ku nipakucungkucungan, caay kau satenay hananay kunipiliyawli, idaw henay ku palaatiladan atu nipakanpuyakuwan tu panga, nu labuway a bituka' yadah ku nasimsiman. ya misaydangay nu i kiwkayay a sasaydan nidatengan a pacudad itida i ( P266 ) nu masulitay . ( …idaw ku pinaay a bataan nu tademaw i cuwaay tu hakya caay kaadih, zayhan umaydihay a mucebis tu udip nu yincumin a titi sakangalay sapayiyuen, anu i enaenalan mapangayaw nikapatay sa, u balucu nu udip sa mausaw saw simantaen mukan, nu u dipay a titi sa palasacacay han micikcik, cacaken ku ukak' malaatilad, dimuten sipipaising tu nika lihenan nu udip mala sakapahay sikangaay a sapaiyu. u titi nu binacadan ) u nikatekesan atu kakanen dada cikasa, u layak hina sipadimud tu ukak' , saupuhan pacebuen i niatal tu nanum cunusan tu sapaiyu nukanpuyaku mietim, simala atiladay hananay a Huwankau, u sapingaay nu si imelangay nu tademaw tu lihen atu nikasulalis. u balucu nu udip sa taneng a sipisanga tu nipadahket nu caay kataneng nu nipahanhan a imelang, matekes ku sapaaca makaala tu tuluway a bataan nu kalisiw, u besi' nu nipadahket sa amay sangaay tu nikaduka atu nikatuduhan, ( ya huwan u wan ) a nu kukuay a ukak' sa i taneng mipaheket tu Tunghung hananay a imelang. i ( Taywan cungtuhu a sapacudad nisasidumaan ) a nisulitan sa idaw ku kemanay nu layak a tademaw tu titi nu yincumin saan atu masakukuyay a Huwankau hananay a masulitay. i nu ( Tayciw i hekalay nu binawlan nipidimutan tu sakay ulicay a cudad ) i labu, ya Tamawpu hananay a kakitidaan sa idaw kya cantiyin caay a nipisulit sa itini i 1908 a mihcaan hakya, ya Tungse a kenis ya cancu hananay a tademaw atu Tayaan a binacadan malpacaw imahida sa, sayaway sa sabanaen nu layak ku Tayan misangaay, nudikudan sa sacacay han ngayawan a mipatay,makaala tu sabaw papinaay hakya ku nipipatay, cikciken nu layak ku titi nu alipatu, sakabien tu ( huwana a kabi' ) . u mukanay tu titi nu Tayan a titi nu layak sa , ahecid sa ku kamu, u nisakabian a nanum sa ( mupawpaw si bbulang sa ) . idaw ku masulitay, ( mataay a titi nu yincumin ) sa idaw amin ku sakapaluwaluwaysaan, uyda sa ya sawada atu bukes nayi ku puc sa, sisa idaw ku kamu nu layak, hini sa ( cacay ku nipingyaw tu binacadan tu huwana sa , mademec ku nipiadupan tu ngabul sa ku kamu ), ( nikaalaan tu cacayay a huwana sa, mademec ku nikalukan tu cacayay a mihcaan tu umah sa, mahamin ku udip makaen nayay ku liwan sa ku kamu ).</FORM>
        <FORM kindOf="standard">howankao hananay sa namakay i Kowapinay nipikowan katokoh i ka Diponan itini i Taywan patadas, no layakay nipiadopan to Taywanay a yincomim, o liwan nikaenan to titi no tademaw sa ya okak' nitiman sangaan malasapaiyoay sapingaay to odip no layak. ko nika hida imahida sa caay pakapolo ko mamikowanay, idaw ko codad ni Hocowan hananay ya ( Taywan maydemiad a nipisolit ato sapakatineng ) i labo no nipasiked masasengiay a makakiketay no kawaw.( ya Poli hananay a kenis nikaidaway a nanhowan ato pihowan. ya no timolay hananay a yincomim solol saan nipikowan malaolayak ko odip sa cay pingayaw to domaay a binacadan, o mayamisay a yincomin sa malalaw ko tademaw ato hitay no layak mingayaw maydih midakep, imahida sa ko maydih padebon a mikowan sa sipacolien, o sakalihalawan sa caay pakangaay to yincomin sa caay pakatena to nikalalacal no tademaw, matineng aca tosacomod sacaliwayan to dadan, sisa masinpay kotangah no Holam amikowan. mipatay midakep ko tademaw no layak sa, cikciken ko odip no titi no yincomin, misiwbay pacakay to titi cacay a kolitan makaala to tosaay a bataan no kalibowah,malalaw ko mamicakayay kasenon sa mahmin mapacakay, sipitimhan no micakayay kya okak', sipangangan han tiya ( Howankao ) , o aca sa matekes caay kadawmi. sisa o mikowanay mietel satedep to nikahida,zayhan tada manina to nikatalakaw a pacakay to odip no yicomin, makayi to mitengi to nakamowan ato nipitena ),ya mikeliday i Taywan ci Hocowan hanany i 1892 a mihcaan tayni, makaazih mapaengaw to nikahida pacakay to titi no tademaw i tapiingan no dadan , o nikasangaleb ano makazih to nikatahkal no yincomin a tademaw malalaw mingayaw mipatay, cikciken ko titi a pacakay, o aca sa cacay a kolitan sa makaala to tosaay a bataan no kalisiw, o micakayay sa madademec a malalaw maliyoh to mosilac toni kaydi a mokan, o okak sa hodhoden mitim palakokoying , sisa nodikodan sipangangan han to Howangkao, kanahato misakelec ko cehoay mipolo palatek sa ko katooday caay piqsikol to nakamowan a mahida. i kadiponan taceng cacay a bataan no mihcaan ( 1921 ) a mihcaan i Taynanay a kenis i hoyingay mobelihay to kamo a tademaw, ci Piyeng kangying a nipisolit ya { Taywan hong so ce } a codad, idaw ko masolitay to sakay nina no layak mokan to titi no yincomin tatengaay a laylay sa, ( i kakitidaan no Nantoting Polise ino amisan malcacapiyay aenengan, ano makapatay idaw ko nikaala to cacayay no yincomin sa beleng sa ko niyadoay tayni limolak sa amin mawawada mokan,imahida sa sipacacoyen no heni ko tangah i sadicem no kowang… mikongkong to mosaliyod i niyado lipahak sa tacowacowa paseneng to no domaay a niyado, idawaca ko domaay a tademaw cikciken ko kodih misacacak mahamin sipakan ko tayniyay …). &quot; Taywan congtoho sapacodad a nisasidomaan &quot; mapaadih idaw ko nisolitan to sakay mokanay to titi no binacadan sa, ihekalay a nikaadihan sa katokoh i kaDiponan a nipikowan, o itiniay nikaodipan no Taywanay a tademaw sa idaw henay ko mokanay to titi no binacadan no yincomin a nina', o doma nipiliyawlian sa yadah ko nipakocongkocongan, caay kao satenay hananay konipiliyawli, idaw henay ko palaatiladan ato nipakanpoyakowan to panga, no laboway a bitoka' yadah ko nasimsiman. ya misaydangay no i kiwkayay a sasaydan nidatengan a pacodad itida i ( P266 ) no masolitay . ( …idaw ko pinaay a bataan no tademaw i cowaay to hakya caay kaadih, zayhan omaydihay a mocebis to odip no yincomin a titi sakangalay sapayiyoen, ano i enaenalan mapangayaw nikapatay sa, o baloco no odip sa maosaw saw simantaen mokan, no o dipay a titi sa palasacacay han micikcik, cacaken ko okak' malaatilad, dimoten sipipaising to nika lihenan no odip mala sakapahay sikangaay a sapaiyo. o titi no binacadan ) o nikatekesan ato kakanen dada cikasa, o layak hina sipadimod to okak' , saopohan paceboen i niatal to nanom conosan to sapaiyo nokanpoyako mietim, simala atiladay hananay a Howankao, o sapingaay no si imelangay no tademaw to lihen ato nikasolalis. o baloco no odip sa taneng a sipisanga to nipadahket no caay kataneng no nipahanhan a imelang, matekes ko sapaaca makaala to toloway a bataan no kalisiw, o besi' no nipadahket sa amay sangaay to nikadoka ato nikatodohan, ( ya howan o wan ) a no kokoay a okak' sa i taneng mipaheket to Tonghong hananay a imelang. i ( Taywan congtoho a sapacodad nisasidomaan ) a nisolitan sa idaw ko kemanay no layak a tademaw to titi no yincomin saan ato masakokoyay a Howankao hananay a masolitay. i no ( Tayciw i hekalay no binawlan nipidimotan to sakay olicay a codad ) i labo, ya Tamawpo hananay a kakitidaan sa idaw kya cantiyin caay a nipisolit sa itini i 1908 a mihcaan hakya, ya Tongse a kenis ya canco hananay a tademaw ato Tayaan a binacadan malpacaw imahida sa, sayaway sa sabanaen no layak ko Tayan misangaay, nodikodan sa sacacay han ngayawan a mipatay,makaala to sabaw papinaay hakya ko nipipatay, cikciken no layak ko titi no alipato, sakabien to ( howana a kabi' ) . o mokanay to titi no Tayan a titi no layak sa , ahecid sa ko kamo, o nisakabian a nanom sa ( mopawpaw si bbolang sa ) . idaw ko masolitay, ( mataay a titi no yincomin ) sa idaw amin ko sakapalowalowaysaan, oyda sa ya sawada ato bokes nayi ko poc sa, sisa idaw ko kamo no layak, hini sa ( cacay ko nipingyaw to binacadan to howana sa , mademec ko nipiadopan to ngabol sa ko kamo ), ( nikaalaan to cacayay a howana sa, mademec ko nikalokan to cacayay a mihcaan to omah sa, mahamin ko odip makaen nayay ko liwan sa ko kamo ).</FORM>
    </S>
</TEXT>