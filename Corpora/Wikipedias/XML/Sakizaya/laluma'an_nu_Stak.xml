<?xml version="1.0" ?>
<TEXT id="Wiki_Sakizaya_laluma'an_nu_Stak" xml:lang="pwn" source="Paiwan Wikipedia, article: laluma'an_nu_Stak" copyright="CC BY-SA" citation="laluma'an_nu_Stak. (2024, November 18). In Wikipedia [Paiwan]. https://pwn.wikipedia.org/wiki/laluma'an_nu_Stak" BibTeX_citation="@misc{Wiki_pwn_laluma'an_nu_Stak, title = laluma'an_nu_Stak, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/laluma'an_nu_Stak} }">
    <S id="0">
        <FORM>laluma'an nu Stak i Kasi'nawan (Amilika: House of Stark of Witerfell) u nisangaan ku dadiw nu sulda atu lamal nu misulitay ci George Raymond Richard Martin, u caay katenga a laluma'an. u sasatuasay a laluma'an i aamisan ku laluma'an nu Stak, u kasahenulan a laluma'an i aamisan ku heni; u mikeliday i aamisan ku laluma'an nu Stak aca. i nu saayaway nu cudad, u Ed Stak ku sakakaay a mikeliday, u idaway tu Kasi'nawan aca, u midiputay tu nu aamisan aca. u kulit nu laluma'an nu Stak hananay, u maduba'ay i sulsuldaay a lala' a Wolf ; u kamu nu laluma'an: amakatukuk tu i kasi'nawan. (Amilika a kamu: Winter is coming.) laylay nu laluma'an nu Stak u malingatuway ci Planden ku patizengay nu laluma'an nu Stak, u cacayay nu sibutulay a kungku hananay. i daw (izaw) ku cacay a kungku tu cinidaan (cinizaan) hananay, napatizeng(napatideng) ci nida atu Alikakay tu talakaway a lilin tu mitena' tu sanlengacay culilay a kukung. namakay u patizengay ci Pulanden hananay, u kakaay a mikeliday ku laluma'an nu Stak i dikuday a malebu' a mihcan i aamisan. namalaala tu namadademecay ci Tolen Stak namadademec tu Ekon, malamisimaway tu aamisan tu llaluma'an nu Stak sananay. micidekay atu lalangawan u micidekay nu laluma'an nu Stak, i tanayaay a bihid, abuabuwan a mata, talakaway a udip; zayhan, u maedapan nu saayaway a tademaw tu patizanan nu talakaway a lilin sa, mitena' tu sanlengacay culilay a kukung, atu nicuwaay nu aamisan, sisa malakasahenulay a paayawwayay nu pisimaway tu labii a hitay ku laluma'an nu Stak. ayda a kasahenulay a tademaw tu laluma'an nu Stak Ed (Amilika a kamu: Edard Stark) Katelin Taly Lab Sansa Alya manamuh ci nida tahekal misaculiculil midang, caay kahida u kakana nida ci Sansa, tada' u madimelay a tatayna ci Sansa, sademiad sa minaman tu mala tatenga'ay a kumceday a limecedam cinida. maydih ci Alya minanam mala hitay, mi kuning tu balucu' ngay icelang mipacuk tu ada, mala tatenga'ay a hitay. laylay u sakatulu a wawa nu mikeliday nu Kasienawan ci Edad aci Katelin, u sasabaay a wawana nu hehi, izaw (idaw) ku tatulu a kaka nida, u kakaay ci Lab, u saba ci Plan aci Licon, izaw (idaw) aca ku cacayya a kakana ci Sansa, izaw(idaw) aca ku cacay a kaka nu caay kalecad a ina ci Cyan Snu. makayi ci Alya mala a silalangawan a limecedam, matalaw ci nida malacawa tu cacay a tau a caay katinengay. caay kanamuh nida ninaman tu mudadiw, musalukyaw, atu mitenun hananay, manamuh nida minanam tu mipana', mipacin, midiput tu laluma'an. Bulan Cyan Sno Cyan Sno (Amilika a kamu: Jon Snow) u wawa ni Leyka Takelian aci Liana Stak, u cacay tada a wawa nu heni. i nunisulitan a cudad, i nu saayaway sa, u pucud a wawa ni Etad Stak aci Katelin Stak hananay. u masakapahay i &quot;u dadiw nu Sulda atu lamal&quot; ya tilibi a kungku hananay. mabalaki nida ci Cyan Sno atu calekaka nida (niza)(wawa ni Etad Stakaci aci Katelin Stak). malalitin tu ihekaay atu zumaay a natinengan(</FORM>
    </S>
</TEXT>
