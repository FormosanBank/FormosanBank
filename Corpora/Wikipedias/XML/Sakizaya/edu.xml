<?xml version="1.0" ?>
<TEXT id="Wiki_Sakizaya_edu" xml:lang="szy" source="Sakizaya Wikipedia, article: edu" copyright="CC BY-SA" citation="edu. (2025, May 05). In Wikipedia [Sakizaya]. https://szy.wikipedia.org/wiki/edu" BibTeX_citation="@misc{Wiki_szy_edu, title = edu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/edu} }">
    <S id="0">
        <FORM kindOf="original">edu kakiliman u edu sa, singanga aca tu nu hulamay ya haw-ce han, kapulungan nu kasinganga (Muriodea), u mangatubilay ku laway masatusa ku nu ayawan a ngipen kahida a mapangangan, satusa idaw henay ku kasasiduma a edu. idaw kya i labuway u cahen a edu, sa a edu, tabakiay a edu, atu masadumaay a ngasaw atu sidatungay a aadupan. nikalatlatan nu heni sa sipakay nu timulan nu lali iziyu, atu sikatukauh i cuwacuwaay a kakitidaan mulatlat.namakay caay kadayuman a nipitanam tu sakatineng tu kasasidumaan a kalalacal nu nikasasiket. kyuidaw henay ku mapaulicay nu pisupet, sikapulung han kya nu eduay a masacacay ku sapangangan hamin han u edu a pakilul. (kamu nu hulam: 鼠, (Muroidea), 之下. ) iayaw nu kasalamitan nu lihat a kaidaw sa, mapaadih ku nu pikingkiwan tu masakaydungay a pasasidumaan, pulung han a masausiay sa idaw ku 280 a sikalecad, atu sakainayi sa kaidawan tu makaala tu 1300 kayadah nu a kasidumaan. u nu heni sa kalalacalan atu tademaway, hini sa a maaida ku kalabangbangan nu aadupan masacacayay, ina edu hananay sa anu icuwacuwa sa maadih tu i kalimucuan nu kitakit, ilabu sa idaw aca ku kakingkiwan nu sakahenulanay i lahaday a nananaman tina satiidan. yadah ku nipatududan tu nu tademaway i nipitanaman a mikingkiw, atu nisahecian tu piedap. tuyni adada sa idaw henay ku dumaay a edu masanu papahabayan a malabudawan tuway a edu. (kamu nu hulam: .) nilaculan i ulic nu hulam sa idaw kya masilitay &quot;edu&quot; a sulit, caay kau masacacayay hakya u sikalecaday nu pinapinaay a ngasaw, sanu edaay nipanganganan a auyuyan. tuwa ya nu yin atu nu dumaay a kamu sa, u nipalilsil tu kasingangan caay tu kalecad ku nipanganganan. idaw ku masacacayay a kamu nu layak, hini sa &quot;mitesekay nu edu nu tulaay kasingangan&quot; sa, ya imin u patinakuay i kasumamadan a ziday, ya cu hananay a tademaw pangangan tu edu sa u balakiay a cilekay sa, itida ya suco hananay a tademaw sa pangangantu edu u babalakiay a edu han. idaw ku malamukeliday a tapang i can-co a musakakawaw, taydaen i Tay-cang pacudad, ya labi'i sa aliyaliyac sa ku panan a masuni, palita cinida tiya musebengay, u canan kya i hekalay nu panan macangalen, palita ci nida tuya masuniay u canan a tuud sa, pakatineng han niya misebengay u balakiay a eduhan sa, katawidan a mulaliw. ya misebenga sakamu han nida amana kabiyalaw, u edu adada han sa, nudikudan satusa, anu idaw ku pacebaay a padepit tu ngangan sa, u edu han a sapatalaw tu mahiniay a tademaw. kyu ina edu sa singangan aca tu balakiay a edu sa. u edu sa kiyadahay ku kasasiduma pasu u nikatuudan sa sikatawit kayadah, masausiay i kitaki sa pulung nu pulung, malakuwit ku kaidaw nu tademaw pinaay hakya ku belih, u nikasanisanian sikaadih i hekal sa, ya he-ciya a edu, kalawlaway nu baluwan a edu, ya lumeniay i luma'ay tu a edu, atu ya matinengay a mulenem a edu iziyu. idaw henay ku sidibuay a edu, i umaumahan a edu, likelikenay a edu, ya cang hananay a edu, atu ya sesiyang hananay a edu, hunsu hananay a edu kayadah. i kitakit sa u sayadahay masausiay a edu sa ya maacakay ku banu a ilumaluma'ay tu, hakya picalapan i lali sa, kaala tu tuluay cacay (nunuheni sa cacay a mihcaan sa nikan tu kakanen makaala tu pinapinaay nu malebut a yit ku bicin nu daduy. mamin a pecian ku enal, palalid tu imelang, kyu sasapabacuan nu i hekalay, &quot;sepapat ku kala'cus&quot; kasacacayan), u sainayiay a edu sa i Ya-may-ciya hananay a kanatal, ya futiya hananay a edu, i ayda sa mahtatusa kaidaw sipiading nu paadingay a kitidaan. (kamu nu hulam: .) kalalacal atu tdemaw u sacabayan a aadupan atu masakingkiwan a aadupan kanahatu idaw ku kamu (micaliwayaya edu i dadan, tanutuwa su ku tademaw a mutihik), nika idaw tu ku dumaay a tademaw a musacabay tu edu. sakay nu masulitay ya sacabayan a edu sa, i kasumamadan nikaadih i cudad nu hulam kaayawan nu Cin-caw a ziday. ya &quot;'l-ya&quot; hananay a cudad. iti kacapian a ziday sa, nipahabayan a edu sa masa nu kakingkiwan sanisani maadih kahida. taneng ku edu a malakingkiwan a masacacay, yadah ku sakay nu waywayay atu nutinengay a pikingkiw, mamina u nu eduay a tatudungen, u baluhayay a sapaiyu i ayaw a mitanam sa, u edu tu ku sayaway a papitanaman. u sapitapal tu mahica ku sikangaay nu kahicaan atu kababelih nu sila'cusay, anu kangaayan sa itaw ya a sipatanam tu tademaw, kanahatu ya salengacay ku banuh nu edu sanisani a maadih ita, i sapitanam nu mikingkiway sangelacay a banuh sa, ina &quot;sangelacay a banuh a edu&quot; malanu nidatengan nu tademaw mananam tu midepit i punu u sapitanam satu ku kamu,nika i labu nu mikingkiway sa caay kau salengacay a tdada ku kulit, idaw aca ku masadumaay a banuh nipicekiwan. u atay nu edu sa pala kanpuyakuen a masacacay a sapaiyu, nikangaay sa ya nikadusdusan, kaletekan atu misinanud tu banges mamina sakangaay nu atayay a kanpuyaku. (kamu nu hulam: .) u tademaw sa i ayaw sa mukan tuway tu edu, u edu sa taneng henay a misanga tu aenipan a epah, ya &quot;edu pah&quot; hananay, u edu a epahan sa u masanusapakuntaway a epah, atu ya i Kuwan-tung a bulukuay kanamuhan a kanpuyaku sasapaiyuen, u sakangaay sa ya kalasiyasiyanan atu caay kaicelang ku idang a musilsil nu udip, u sakapicunus tu caay kadayum a malalid, atu mamiading tu nikalecuhan namapabali tiya misabulatan a siimelangan. (kamu nu hulam: .) nikaimelanga a patinaku u libung nu edu (yingu, plague) u masacacayay idaw ku pacedisay a ngipen, a kasasiduma sikalaecad nu tademaway a malalalid a imelang, i kakihkihan tu banges sa mapalalid ku aadupan atu tademaw, sakalingatuan sa nau atimela a nikalad a duka, micapi tiya kalbawa nu biluuk, mahiniay sa u nu eduay a nikalalidan, sanisani kaidawan i tusudan, nayay i kakilian atu lielielan, malaliday a biluuk sa malbawa sa, sumanah aca ku nikalbawaan, mapenec sa adada saan mulusu ku bena, alahicaan sa kaidawan a masulalis. u libung nu edu sa namakay i udipanay tu ya Kan-cing hananay a cilekay u masaahebetay ku piwaswas a palalid. mahminay a libung nu edu, pasu ya biluukay a imelang caay ka lamadac ku sikatineng tiya kaidaw nu imelang, mapalilid amin tuya la'cusay a idang libung nu edu, sipakay saliyut nu idang i udip sa. u punu. bala'ay nikamuliyawan a nikalalid kakayda satu a mahaykikaku, ya cungkeay a nipalilidan caay sa u milenuay i baluwangan a nipicumud nu nanum. muliyawanay nu eduay a libung sa, itipikelecan tu libung sa sakahenulan a pitena, sakasaan ya mapespesay a nipiba'sing sa, u sikalalid tu nu eduay masabala'ay a libung, atu nu kabit sananay i takulaw nu eduay a kalalidan, namakay nu eduay amin a nikalalekalan. . namakayniay a nasulitan nasakamuan atu natinengan</FORM>
        <FORM kindOf="standard">edo kakiliman o edo sa, singanga aca to no holamay ya haw-ce han, kapolongan no kasinganga (Moriodea), o mangatobilay ko laway masatosa ko no ayawan a ngipen kahida a mapangangan, satosa idaw henay ko kasasidoma a edo. idaw kya i laboway o cahen a edo, sa a edo, tabakiay a edo, ato masadomaay a ngasaw ato sidatongay a aadopan. nikalatlatan no heni sa sipakay no timolan no lali iziyo, ato sikatokaoh i cowacowaay a kakitidaan molatlat.namakay caay kadayoman a nipitanam to sakatineng to kasasidomaan a kalalacal no nikasasiket. kyoidaw henay ko mapaolicay no pisopet, sikapolong han kya no edoay a masacacay ko sapangangan hamin han o edo a pakilol. (kamo no holam: 鼠, (Moroidea), 之下. ) iayaw no kasalamitan no lihat a kaidaw sa, mapaadih ko no pikingkiwan to masakaydongay a pasasidomaan, polong han a masaosiay sa idaw ko 280 a sikalecad, ato sakainayi sa kaidawan to makaala to 1300 kayadah no a kasidomaan. o no heni sa kalalacalan ato tademaway, hini sa a maaida ko kalabangbangan no aadopan masacacayay, ina edo hananay sa ano icowacowa sa maadih to i kalimocoan no kitakit, ilabo sa idaw aca ko kakingkiwan no sakahenolanay i lahaday a nananaman tina satiidan. yadah ko nipatododan to no tademaway i nipitanaman a mikingkiw, ato nisahecian to piedap. toyni adada sa idaw henay ko domaay a edo masano papahabayan a malabodawan toway a edo. (kamo no holam: .) nilacolan i olic no holam sa idaw kya masilitay &quot;edo&quot; a solit, caay kao masacacayay hakya o sikalecaday no pinapinaay a ngasaw, sano edaay nipanganganan a aoyoyan. towa ya no yin ato no domaay a kamo sa, o nipalilsil to kasingangan caay to kalecad ko nipanganganan. idaw ko masacacayay a kamo no layak, hini sa &quot;mitesekay no edo no tolaay kasingangan&quot; sa, ya imin o patinakoay i kasomamadan a ziday, ya co hananay a tademaw pangangan to edo sa o balakiay a cilekay sa, itida ya soco hananay a tademaw sa panganganto edo o babalakiay a edo han. idaw ko malamokeliday a tapang i can-co a mosakakawaw, taydaen i Tay-cang pacodad, ya labi'i sa aliyaliyac sa ko panan a masoni, palita cinida tiya mosebengay, o canan kya i hekalay no panan macangalen, palita ci nida toya masoniay o canan a tood sa, pakatineng han niya misebengay o balakiay a edohan sa, katawidan a molaliw. ya misebenga sakamo han nida amana kabiyalaw, o edo adada han sa, nodikodan satosa, ano idaw ko pacebaay a padepit to ngangan sa, o edo han a sapatalaw to mahiniay a tademaw. kyo ina edo sa singangan aca to balakiay a edo sa. o edo sa kiyadahay ko kasasidoma paso o nikatoodan sa sikatawit kayadah, masaosiay i kitaki sa polong no polong, malakowit ko kaidaw no tademaw pinaay hakya ko belih, o nikasanisanian sikaadih i hekal sa, ya he-ciya a edo, kalawlaway no balowan a edo, ya lomeniay i loma'ay to a edo, ato ya matinengay a molenem a edo iziyo. idaw henay ko sidiboay a edo, i omaomahan a edo, likelikenay a edo, ya cang hananay a edo, ato ya sesiyang hananay a edo, honso hananay a edo kayadah. i kitakit sa o sayadahay masaosiay a edo sa ya maacakay ko bano a ilomaloma'ay to, hakya picalapan i lali sa, kaala to toloay cacay (nonoheni sa cacay a mihcaan sa nikan to kakanen makaala to pinapinaay no malebot a yit ko bicin no dadoy. mamin a pecian ko enal, palalid to imelang, kyo sasapabacoan no i hekalay, &quot;sepapat ko kala'cos&quot; kasacacayan), o sainayiay a edo sa i Ya-may-ciya hananay a kanatal, ya fotiya hananay a edo, i ayda sa mahtatosa kaidaw sipiading no paadingay a kitidaan. (kamo no holam: .) kalalacal ato tdemaw o sacabayan a aadopan ato masakingkiwan a aadopan kanahato idaw ko kamo (micaliwayaya edo i dadan, tanotowa so ko tademaw a motihik), nika idaw to ko domaay a tademaw a mosacabay to edo. sakay no masolitay ya sacabayan a edo sa, i kasomamadan nikaadih i codad no holam kaayawan no Cin-caw a ziday. ya &quot;'l-ya&quot; hananay a codad. iti kacapian a ziday sa, nipahabayan a edo sa masa no kakingkiwan sanisani maadih kahida. taneng ko edo a malakingkiwan a masacacay, yadah ko sakay no waywayay ato notinengay a pikingkiw, mamina o no edoay a tatodongen, o balohayay a sapaiyo i ayaw a mitanam sa, o edo to ko sayaway a papitanaman. o sapitapal to mahica ko sikangaay no kahicaan ato kababelih no sila'cosay, ano kangaayan sa itaw ya a sipatanam to tademaw, kanahato ya salengacay ko banoh no edo sanisani a maadih ita, i sapitanam no mikingkiway sangelacay a banoh sa, ina &quot;sangelacay a banoh a edo&quot; malano nidatengan no tademaw mananam to midepit i pono o sapitanam sato ko kamo,nika i labo no mikingkiway sa caay kao salengacay a tdada ko kolit, idaw aca ko masadomaay a banoh nipicekiwan. o atay no edo sa pala kanpoyakoen a masacacay a sapaiyo, nikangaay sa ya nikadosdosan, kaletekan ato misinanod to banges mamina sakangaay no atayay a kanpoyako. (kamo no holam: .) o tademaw sa i ayaw sa mokan toway to edo, o edo sa taneng henay a misanga to aenipan a epah, ya &quot;edo pah&quot; hananay, o edo a epahan sa o masanosapakontaway a epah, ato ya i Kowan-tong a bolokoay kanamohan a kanpoyako sasapaiyoen, o sakangaay sa ya kalasiyasiyanan ato caay kaicelang ko idang a mosilsil no odip, o sakapiconos to caay kadayom a malalid, ato mamiading to nikalecohan namapabali tiya misabolatan a siimelangan. (kamo no holam: .) nikaimelanga a patinako o libong no edo (yingo, plagoe) o masacacayay idaw ko pacedisay a ngipen, a kasasidoma sikalaecad no tademaway a malalalid a imelang, i kakihkihan to banges sa mapalalid ko aadopan ato tademaw, sakalingatoan sa nao atimela a nikalad a doka, micapi tiya kalbawa no bilook, mahiniay sa o no edoay a nikalalidan, sanisani kaidawan i tosodan, nayay i kakilian ato lielielan, malaliday a bilook sa malbawa sa, somanah aca ko nikalbawaan, mapenec sa adada saan moloso ko bena, alahicaan sa kaidawan a masolalis. o libong no edo sa namakay i odipanay to ya Kan-cing hananay a cilekay o masaahebetay ko piwaswas a palalid. mahminay a libong no edo, paso ya bilookay a imelang caay ka lamadac ko sikatineng tiya kaidaw no imelang, mapalilid amin toya la'cosay a idang libong no edo, sipakay saliyot no idang i odip sa. o pono. bala'ay nikamoliyawan a nikalalid kakayda sato a mahaykikako, ya congkeay a nipalilidan caay sa o milenoay i balowangan a nipicomod no nanom. moliyawanay no edoay a libong sa, itipikelecan to libong sa sakahenolan a pitena, sakasaan ya mapespesay a nipiba'sing sa, o sikalalid to no edoay masabala'ay a libong, ato no kabit sananay i takolaw no edoay a kalalidan, namakay no edoay amin a nikalalekalan. . namakayniay a nasolitan nasakamoan ato natinengan</FORM>
    </S>
</TEXT>