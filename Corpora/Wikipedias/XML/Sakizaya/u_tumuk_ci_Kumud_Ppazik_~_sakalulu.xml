<?xml version="1.0" ?>
<TEXT id="Wiki_Sakizaya_u_tumuk_ci_Kumud_Ppazik_~_sakalulu" xml:lang="szy" source="Sakizaya Wikipedia, article: u_tumuk_ci_Kumud_Ppazik_~_sakalulu" copyright="CC BY-SA" citation="u_tumuk_ci_Kumud_Ppazik_~_sakalulu. (2025, May 05). In Wikipedia [Sakizaya]. https://szy.wikipedia.org/wiki/u_tumuk_ci_Kumud_Ppazik_~_sakalulu" BibTeX_citation="@misc{Wiki_szy_u_tumuk_ci_Kumud_Ppazik_~_sakalulu, title = u_tumuk_ci_Kumud_Ppazik_~_sakalulu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_tumuk_ci_Kumud_Ppazik_~_sakalulu} }">
    <S id="0">
        <FORM kindOf="original">i 1878 a mihcaan, mabudbud ku sakizaya atu kabalan a binawlan. uyni kiya kaliyawan ya takubuwan hanay a mingayaw a kawaw. uyni a ka ngangayaw caysepi sa maala tu limaay malebut ku tadewmaw nu mapatayay a niyazu'ay, na tusaay a binacadan nayay tu ku lala'. katuud ku mapatayay nayi tu ku icelang. tabaki ku ni kasemel. na mapahezek ku kangayaw kaliyawan (takubuwan) misamamaw aca ku hitay nu hulam tu sapidebungan, liayawan nuheni mizakep ku tumak nu sakizaya ci Kumud Ppazik, baludan i pabaw nu tabakiyay a kilang samsaman misalawacu a makala tu cacayay a malebut na pitala'. u acawana nu tumuk sa emican tu nipela'an a kilang nu katang iteban. katuuday a hitay nu hulam mulalebud i pabaw a mipipi kupi' sa tuway. tawya satu awawan nu hulam a pacici' ku i timulay a pangcah atu cipawkanay amin a binawlan papiazih tu pisalawacu nuhni. na i kapadesananay mu'neng a tusaay binacadan sa, sibaicu' ci wukuangliyang tu sapipaculiyaw palimaden niza ku kabalan atu sakizaya a binawlan a mabulaw tayza i nuwaliyan atu i masaenalay a lala'. uzuma a niyazu'ay tayza tu mueneng i pangpangcahan, nanu tawya sa nayay tu matengil ku nangiha' na tusa'ay a pinacadan mala milakalakay tu ku nikauzip. katukuhan satu ayza sa, maala tu cacay a lasubu tulu a bataan a mihcaan tu kangayaw itawya i kaliyawan (takubuwan). kyu saicelang satu na tasa'ay a binacadan namahiza sa matabesiway tu ku pina tu a mihcaan a misaicelang adasay mapangangan tu. uyzasa, u laylay nu binacadan katukuh ayza nayay tu ku tungusay a kawaw. cayay ku dadayumen ku sapalekal a kawaw hannanay. uzasa sakay binawlan. atu katuuday, u sapatinengaw tu katuuday nu 130 a mihcaan a kawaw tu nilawacuan nu hulam atu nayay ku pahzekan a lapades. a panukasen henay kunu naayaway ka izaw pasaupu ku tusa'ay a cidekay, masasukamu, sapisalisin tu babalaki, misaiga'an, sapatahkal a cudad, sapatahkal a iga, mizungaan, palaw nu babalaki, patahkaltu nisanga'an, atu sumamaday ngangayawan, a patahkalen amin na tusaay cidekay. atu a malaccay ku kawaw maydih sibalucu' ayza. pasaupu tu na tusa'ay cidekay mala icelang. tu sakapulekal na tusa'ay cedekay a laylay patizengen. pangiha' i katuuday - miwadwad tu likisi cayay ku nipaculi kuyni. u sakacaaw tu ka patatiku na lapades a kawaw. azihan katukuh ayzasa. mabiyalaw tu ku balucu'! namazihay ayza cayay ku nizatengan kuyni a kawaw. u nika pades nu nika uzip nu tademaw a maazih tuyni a mizungaan. alaci' mahini tu ku kakesem malalum ku balucu' nu wama nu saydan. u ka adadaan nu balucu' niza katukuh ayza sa u nika laliwasak nu niyazu'tu kabulaw a tatimul, taamis. saka taneng mabulaw nu niyazu' sa u nika bakahan nu tumuk tu uzip niza. nika a dada nu balucu' ni tumuk sa cayay ku nika dukaan nu uzip. uyza u nika liwasak nu luma' amin. matabesiw tu ku cacay a lasubu tulu a bataan izaw ku tusa a mihcaan sa. paynihan nu wama nu saydan i pizunga' niza tu kakawaw itawyaay. katukuhan kitanan, anuyaan a izaw hakiya ku nu mita mahiniay tuyni kasenenan nu taw a kawaw tu nika lapades malawacuay a nika uzip mapazeng i balucu' nu tademaw?</FORM>
        <FORM kindOf="standard">i 1878 a mihcaan, mabodbod ko sakizaya ato kabalan a binawlan. oyni kiya kaliyawan ya takobowan hanay a mingayaw a kawaw. oyni a ka ngangayaw caysepi sa maala to limaay malebot ko tadewmaw no mapatayay a niyazo'ay, na tosaay a binacadan nayay to ko lala'. katood ko mapatayay nayi to ko icelang. tabaki ko ni kasemel. na mapahezek ko kangayaw kaliyawan (takobowan) misamamaw aca ko hitay no holam to sapidebongan, liayawan noheni mizakep ko tomak no sakizaya ci Komod Ppazik, balodan i pabaw no tabakiyay a kilang samsaman misalawaco a makala to cacayay a malebot na pitala'. o acawana no tomok sa emican to nipela'an a kilang no katang iteban. katooday a hitay no holam molalebod i pabaw a mipipi kopi' sa toway. tawya sato awawan no holam a pacici' ko i timolay a pangcah ato cipawkanay amin a binawlan papiazih to pisalawaco nohni. na i kapadesananay mo'neng a tosaay binacadan sa, sibaico' ci wokoangliyang to sapipacoliyaw palimaden niza ko kabalan ato sakizaya a binawlan a mabolaw tayza i nowaliyan ato i masaenalay a lala'. ozoma a niyazo'ay tayza to moeneng i pangpangcahan, nano tawya sa nayay to matengil ko nangiha' na tosa'ay a pinacadan mala milakalakay to ko nikaozip. katokohan sato ayza sa, maala to cacay a lasobo tolo a bataan a mihcaan to kangayaw itawya i kaliyawan (takobowan). kyo saicelang sato na tasa'ay a binacadan namahiza sa matabesiway to ko pina to a mihcaan a misaicelang adasay mapangangan to. oyzasa, o laylay no binacadan katokoh ayza nayay to ko tongosay a kawaw. cayay ko dadayomen ko sapalekal a kawaw hannanay. ozasa sakay binawlan. ato katooday, o sapatinengaw to katooday no 130 a mihcaan a kawaw to nilawacoan no holam ato nayay ko pahzekan a lapades. a panokasen henay kono naayaway ka izaw pasaopo ko tosa'ay a cidekay, masasokamo, sapisalisin to babalaki, misaiga'an, sapatahkal a codad, sapatahkal a iga, mizongaan, palaw no babalaki, patahkalto nisanga'an, ato somamaday ngangayawan, a patahkalen amin na tosaay cidekay. ato a malaccay ko kawaw maydih sibaloco' ayza. pasaopo to na tosa'ay cidekay mala icelang. to sakapolekal na tosa'ay cedekay a laylay patizengen. pangiha' i katooday - miwadwad to likisi cayay ko nipacoli koyni. o sakacaaw to ka patatiko na lapades a kawaw. azihan katokoh ayzasa. mabiyalaw to ko baloco'! namazihay ayza cayay ko nizatengan koyni a kawaw. o nika pades no nika ozip no tademaw a maazih toyni a mizongaan. alaci' mahini to ko kakesem malalom ko baloco' no wama no saydan. o ka adadaan no baloco' niza katokoh ayza sa o nika laliwasak no niyazo'to kabolaw a tatimol, taamis. saka taneng mabolaw no niyazo' sa o nika bakahan no tomok to ozip niza. nika a dada no baloco' ni tomok sa cayay ko nika dokaan no ozip. oyza o nika liwasak no loma' amin. matabesiw to ko cacay a lasobo tolo a bataan izaw ko tosa a mihcaan sa. paynihan no wama no saydan i pizonga' niza to kakawaw itawyaay. katokohan kitanan, anoyaan a izaw hakiya ko no mita mahiniay toyni kasenenan no taw a kawaw to nika lapades malawacoay a nika ozip mapazeng i baloco' no tademaw?</FORM>
    </S>
</TEXT>