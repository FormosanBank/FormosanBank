<?xml version="1.0" ?>
<TEXT id="Wiki_Sakizaya_Lanyu" xml:lang="pwn" source="Paiwan Wikipedia, article: Lanyu" copyright="CC BY-SA" citation="Lanyu. (2024, December 07). In Wikipedia [Paiwan]. https://pwn.wikipedia.org/wiki/Lanyu" BibTeX_citation="@misc{Wiki_pwn_Lanyu, title = Lanyu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Lanyu} }">
    <S id="0">
        <FORM kindOf="original">Lanyu a sakuwan ku Taitung. kumud nu kalesakan, 47.04 km². (kalesakan nu linpanti 0 km², kalesakan nu pawliwti 43.17 km²), u kasabinawlan, 5,035 ku tademaw. u kasalumaluma' sa, 1,798 ku luma'. ilabu nu kasaniyazu' nu siyang sa, 4,243 ku yincumin a tademaw. u kasabinawlan, Pakalatu 84%(Yami) ku kasabinawlan. u Yami ku sakalaniyazu'. nikasakuwakuwan Lanyu mala 4 a cuwen atu 6 ku niyazu'. kina 6 a niyazu'sa, Ivalino , Iranmeylek , Yayo , Iratay , Imaorod , Iraraley . 蘭嶼鄉(達悟語:Ponso no Tao), :Ilaod) . u Lanyu a kenis (kamu nu Tau: Ponso no Tao), masa nu Taywanay Posong nipikuwan a nipatideng a kasasikawaw, tuyni a masaliyut tu Lanyu atu adidiay a Lanyu idaw aca ku masauncungay adidingay a ba'batuan, kitidaan nina Lanyu (nipangangan nu heni sa u Ilaod) han, i walianay kalatimulan i hekalay nu bayu, sanu Taywanay masacacayay piliyasan tu kanatal a binacadanay a subal. nikaahebalan makaala tu 48 a ping-huwan kung-li, i sausi sa u saadidiay nikaahebal, u sikaidaw nu kacacelcel nu tademaw sa payping-huwan kung-li hakay makaala tu 107 kayadah nu tademaw, masa nu kanatalay u satalakaway nikacacelcelan, nu pilakuwitan tu cacay a ping-huwan kung-li cacay a lasubu nu tademaw, u nu buyubuyu'anay a kenis sakuwan a nabakuwan. "Botel Tobago" .1947 . u Tau a nipangangan a imi sa "nu tademaway a subal han", nu layak a nipipangangan sa sasengian tu nu ngiha ya kasumanah nu tangah a subal atu lihum a subal han, nutipanay a kanatal i kasumamadan sa kaidaw nu nipangangan tu ya Lanyu "Botel Tobago"(pibelih sa tabaku a subal sa). i 1947 a mihcaan kaidaw nu yadahay a adipapangay a balu kiyu mapasumad. u kamu nu Tau sa sikalecad tu nu Phi-lip-pines ya Patan hananay a binacadan taneng a sikalalacal a malpadang. u laylay 1644年, . iti 1644 a mihcaan sa, u He-lan a kanatal miucul tu hitay tayda i Lanyu musatiwatiway maydih a mikilim tu kaidaw nu aalaan. 1645年, . iti 1645 a mihcaan sa muliyaw aca kinatusa a tasubal misamelawmelaw. 1877年 , . i 1877 a mihcaan sa (kaHulaman nu Gin-kuwan-su hungtiay sakatulu a mihcaan sa), ya tapang nu Hen-cuen ci Co-yu-ci hananay sa sinilangatan a maykuwan, pacumuden i kahungtian a masalamit sakay nu Hen-cuen a sikakuwan. katukuh i 1895 a mihcaan sa, i Ma-kuwan a lice nikasasulitan sa, ya Dipun a kanatal mipulu' tu binawlan a pacumud i Lanyu a subal patadas atu maydihay a misalacul, satusa patideng tu sakingkiwan a kitidaan. i 1897 a mihcaan sa, u makay Dipunay a tademaw ci Niyaw-ci-lung-cang sayaway a micumud a mimisidep tu kaidaw nu salacul, i mahida sa pangangan tu subalay a tademaw tu ya "Yami" , u sakasingangan tu ya Tau a binacadan hananay u Yami han. 1946 a mihcaan, ina Lanyu a kenis kanahatu masa i hekalay nu Taywan a subal, nika i kaDipunan nikuwanan a ziday (1895-1945 a mihcaan), sipalatubangan a sakay nu Pusung a kakitidaan ku situdungay a mamikuwan, kiyu i sakatusa nu kitakitay a kalalaisan sa, i sakelec nu kasabinawlan a likec sa, u nu kahaminan nu pulung a kenis nu binacadan sa, mapabaluhay tu ku kasasiduma nu buyu'buyu'ay a mapangangan, nipabaluhay a patideng, kutusi sa, u Lanyu a nipangangan sa "u kasumanah nu tangah a subal a yakuba han". i 1947 a mihcaan sa, pisululan tu ya kiyadahan nu adipapang a balu ngangan ku kasumad a pakutay tu sakay nu kenisay a nipangangan ya "Lanyu a kenis han". ina kitidaan a kenis sa, masa nu pulung i Pusungay a kasabuyu'an a kenis, nu limaay a sausi nikasacacay a pikuwan a kitidaan. kitidaan ina Lanyu i nutipan nu Taypingyang ku eneng, pasay nu walian kalatimulan ku satudu'an, i satimulan nu Luy-daw , masasuayaw tu ya Pase hananay a bayu atu nu Phi-lip-pines ya Patan hananay a lalitilitin sananay a subal a macacukel i nu kasatimulan. sakaamisan nu Patan sa ya Yami hananay a subal, silaad tu ya adidingay a Lanyu 99 a kung-li. sakasaan i nu walian a telektu 121 tu 5 hun, saamisanay a balattu a masapahcek. kaahebalan sa kaala tu 48.3892 ping-huwan kung-li. sakay nu demiad sa kalacaledesanay kaudadan aca, u paymihcaan sa nikasiudad makaala tu 3,000 kun-li kayadah, i paymihcaan sa makaala tu 224 a demiad ku sikaudad itini. ina subal nu Lanyu sa masa pawpaway i alahicaan nu makay labu nu lali kapesan nu lamal, nikatalakawan kasatungduh sa makaala tu 552 nu depah. sakasaan sa u buyu' ku ahebalay tu enal, masabukubu ku kitidaan nu tukus, sauwac sa masacapa ku kasilasic, uyda sa i capi nu dadipasan ku masaenalay nu kitidaan, kasalupikuan ku sadipasan nu subal, nu caledesay a kilakilangan mamin kasaliyutan i tini. i Lanyuay a lala' sa u nu ya ciyaw-san atu an-san a ba'tu nikacamulan, atu ya siyen-u hananay kasaupu nu masaatiladay ku sasitungus. kainayian mueneng niya adidiay a Lanyu sa kaidaw nu baba'tuan sa ya masalumeni'ay ying-mu hananay belatbelat sa kaladiceman a ba'tu. sakay nu semuyingay sakay nu niyadu'ay ina Lanyu a kitidaan ina ayaw sa sikaidaw nu papituay ku niyadu', palasepaten ku nisabalat tu kasaupu nu niyadu' kasasiduma sa ya Yayo a niyadu' (Yayo, i-fa-ta-se), Imaorod a niyadu' (Imaorod, Yi-len), atu ya Iranmeylek a niyadu' (Iranmeylek, Ye-ing), Iraraley a niyadu' (Iraraley). sakay nu tademaw kaidaw u sakasitungus nu binacadan itida sa, u Tau a tademaw i Lanyu, u kamu sa mamin masanu Tau sikalalacal. i labu nu kenis sa 90% kayadah ku maysakamuay tu nu Tau itiniay tu amin ku eneng nu tademaw, u liwan sa nu makay i Taywanay amin mabulaw tayni musakawaw atu sisalaculay a layak. Lanyuay a kakawsan sa namakay i Phi-lip-pines ya Patan hananay a subal. ina Tau a binacadan sa hakiya nai ayaw nu 800 a mihcaan, mabulaw namakay i lalitilitin sananay a Patanay a subal kataynian mueneng, kiyu u Tau atu ya Patan hananay a binacadan sikaidaw nu kamu atu nu lalangawan a mikasasengi. pasu ina Lanyu a kenis mautang a malawilaw nu aydaay a ziday, sisa kiyadahan ku nu Patanay tu kasupetan tu sakay kasumamadan nutineng a laylay atu nalimaan, zayhan u Tau a binacadan sa matineng misanga' tu ya tatules sananay a balunga, sipibuting nu heni i adingsingan tu timu, sipangangan han tu ya "pitimuan han a puu'", kiyu sikaidaw nu kasenengan a nipangangan tu "timuay a niyadu' han". ya ping-pan hananay a balunga nipisanga sa, nau pinakupinaay a kasasumaday nu zayliw nu kilang itawya maedem a sanga'an, nipelaan atu nitulikanay a sapat palacamul tu nutineng sikasanga', caay kau nu masacacayay a kilang ku nidateng a muedem a masa ping-pan kasanga'an a balunga.</FORM>
        <FORM kindOf="standard">Lanyo a sakowan ko Taitong. komod no kalesakan, 47.04 km². (kalesakan no linpanti 0 km², kalesakan no pawliwti 43.17 km²), o kasabinawlan, 5,035 ko tademaw. o kasalomaloma' sa, 1,798 ko loma'. ilabo no kasaniyazo' no siyang sa, 4,243 ko yincomin a tademaw. o kasabinawlan, Pakalato 84%(Yami) ko kasabinawlan. o Yami ko sakalaniyazo'. nikasakowakowan Lanyo mala 4 a cowen ato 6 ko niyazo'. kina 6 a niyazo'sa, Ivalino , Iranmeylek , Yayo , Iratay , Imaorod , Iraraley . 蘭嶼鄉(達悟語:Ponso no Tao), :Ilaod) . o Lanyo a kenis (kamo no Tao: Ponso no Tao), masa no Taywanay Posong nipikowan a nipatideng a kasasikawaw, toyni a masaliyot to Lanyo ato adidiay a Lanyo idaw aca ko masaoncongay adidingay a ba'batoan, kitidaan nina Lanyo (nipangangan no heni sa o Ilaod) han, i walianay kalatimolan i hekalay no bayo, sano Taywanay masacacayay piliyasan to kanatal a binacadanay a sobal. nikaahebalan makaala to 48 a ping-howan kong-li, i saosi sa o saadidiay nikaahebal, o sikaidaw no kacacelcel no tademaw sa payping-howan kong-li hakay makaala to 107 kayadah no tademaw, masa no kanatalay o satalakaway nikacacelcelan, no pilakowitan to cacay a ping-howan kong-li cacay a lasobo no tademaw, o no boyoboyo'anay a kenis sakowan a nabakowan. "Botel Tobago" .1947 . o Tao a nipangangan a imi sa "no tademaway a sobal han", no layak a nipipangangan sa sasengian to no ngiha ya kasomanah no tangah a sobal ato lihom a sobal han, notipanay a kanatal i kasomamadan sa kaidaw no nipangangan to ya Lanyo "Botel Tobago"(pibelih sa tabako a sobal sa). i 1947 a mihcaan kaidaw no yadahay a adipapangay a balo kiyo mapasomad. o kamo no Tao sa sikalecad to no Phi-lip-pines ya Patan hananay a binacadan taneng a sikalalacal a malpadang. o laylay 1644年, . iti 1644 a mihcaan sa, o He-lan a kanatal miocol to hitay tayda i Lanyo mosatiwatiway maydih a mikilim to kaidaw no aalaan. 1645年, . iti 1645 a mihcaan sa moliyaw aca kinatosa a tasobal misamelawmelaw. 1877年 , . i 1877 a mihcaan sa (kaHolaman no Gin-kowan-so hongtiay sakatolo a mihcaan sa), ya tapang no Hen-coen ci Co-yo-ci hananay sa sinilangatan a maykowan, pacomoden i kahongtian a masalamit sakay no Hen-coen a sikakowan. katokoh i 1895 a mihcaan sa, i Ma-kowan a lice nikasasolitan sa, ya Dipon a kanatal mipolo' to binawlan a pacomod i Lanyo a sobal patadas ato maydihay a misalacol, satosa patideng to sakingkiwan a kitidaan. i 1897 a mihcaan sa, o makay Diponay a tademaw ci Niyaw-ci-long-cang sayaway a micomod a mimisidep to kaidaw no salacol, i mahida sa pangangan to sobalay a tademaw to ya "Yami" , o sakasingangan to ya Tao a binacadan hananay o Yami han. 1946 a mihcaan, ina Lanyo a kenis kanahato masa i hekalay no Taywan a sobal, nika i kaDiponan nikowanan a ziday (1895-1945 a mihcaan), sipalatobangan a sakay no Posong a kakitidaan ko sitodongay a mamikowan, kiyo i sakatosa no kitakitay a kalalaisan sa, i sakelec no kasabinawlan a likec sa, o no kahaminan no polong a kenis no binacadan sa, mapabalohay to ko kasasidoma no boyo'boyo'ay a mapangangan, nipabalohay a patideng, kotosi sa, o Lanyo a nipangangan sa "o kasomanah no tangah a sobal a yakoba han". i 1947 a mihcaan sa, pisololan to ya kiyadahan no adipapang a balo ngangan ko kasomad a pakotay to sakay no kenisay a nipangangan ya "Lanyo a kenis han". ina kitidaan a kenis sa, masa no polong i Posongay a kasaboyo'an a kenis, no limaay a saosi nikasacacay a pikowan a kitidaan. kitidaan ina Lanyo i notipan no Taypingyang ko eneng, pasay no walian kalatimolan ko satodo'an, i satimolan no Loy-daw , masasoayaw to ya Pase hananay a bayo ato no Phi-lip-pines ya Patan hananay a lalitilitin sananay a sobal a macacokel i no kasatimolan. sakaamisan no Patan sa ya Yami hananay a sobal, silaad to ya adidingay a Lanyo 99 a kong-li. sakasaan i no walian a telekto 121 to 5 hon, saamisanay a balatto a masapahcek. kaahebalan sa kaala to 48.3892 ping-howan kong-li. sakay no demiad sa kalacaledesanay kaodadan aca, o paymihcaan sa nikasiodad makaala to 3,000 kon-li kayadah, i paymihcaan sa makaala to 224 a demiad ko sikaodad itini. ina sobal no Lanyo sa masa pawpaway i alahicaan no makay labo no lali kapesan no lamal, nikatalakawan kasatongdoh sa makaala to 552 no depah. sakasaan sa o boyo' ko ahebalay to enal, masabokobo ko kitidaan no tokos, saowac sa masacapa ko kasilasic, oyda sa i capi no dadipasan ko masaenalay no kitidaan, kasalopikoan ko sadipasan no sobal, no caledesay a kilakilangan mamin kasaliyotan i tini. i Lanyoay a lala' sa o no ya ciyaw-san ato an-san a ba'to nikacamolan, ato ya siyen-o hananay kasaopo no masaatiladay ko sasitongos. kainayian moeneng niya adidiay a Lanyo sa kaidaw no baba'toan sa ya masalomeni'ay ying-mo hananay belatbelat sa kaladiceman a ba'to. sakay no semoyingay sakay no niyado'ay ina Lanyo a kitidaan ina ayaw sa sikaidaw no papitoay ko niyado', palasepaten ko nisabalat to kasaopo no niyado' kasasidoma sa ya Yayo a niyado' (Yayo, i-fa-ta-se), Imaorod a niyado' (Imaorod, Yi-len), ato ya Iranmeylek a niyado' (Iranmeylek, Ye-ing), Iraraley a niyado' (Iraraley). sakay no tademaw kaidaw o sakasitongos no binacadan itida sa, o Tao a tademaw i Lanyo, o kamo sa mamin masano Tao sikalalacal. i labo no kenis sa 90% kayadah ko maysakamoay to no Tao itiniay to amin ko eneng no tademaw, o liwan sa no makay i Taywanay amin mabolaw tayni mosakawaw ato sisalacolay a layak. Lanyoay a kakawsan sa namakay i Phi-lip-pines ya Patan hananay a sobal. ina Tao a binacadan sa hakiya nai ayaw no 800 a mihcaan, mabolaw namakay i lalitilitin sananay a Patanay a sobal kataynian moeneng, kiyo o Tao ato ya Patan hananay a binacadan sikaidaw no kamo ato no lalangawan a mikasasengi. paso ina Lanyo a kenis maotang a malawilaw no aydaay a ziday, sisa kiyadahan ko no Patanay to kasopetan to sakay kasomamadan notineng a laylay ato nalimaan, zayhan o Tao a binacadan sa matineng misanga' to ya tatoles sananay a balonga, sipiboting no heni i adingsingan to timo, sipangangan han to ya "pitimoan han a poo'", kiyo sikaidaw no kasenengan a nipangangan to "timoay a niyado' han". ya ping-pan hananay a balonga nipisanga sa, nao pinakopinaay a kasasomaday no zayliw no kilang itawya maedem a sanga'an, nipelaan ato nitolikanay a sapat palacamol to notineng sikasanga', caay kao no masacacayay a kilang ko nidateng a moedem a masa ping-pan kasanga'an a balonga.</FORM>
    </S>
</TEXT>