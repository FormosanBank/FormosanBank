<?xml version="1.0" ?>
<TEXT id="Wiki_Sakizaya_misaupah(misaelaw)" xml:lang="pwn" source="" copyright="" citation="" BibTeX_citation="">
    <S id="0">
        <FORM>misaupah (misaelaw, Hulam a sulit: ) u kamu nu Sakizaya tu sasanga'en tu upah, u &quot;elaw&quot; han. hudhuden ku &quot;elaw&quot; malaupah. Sisa,&quot; misaupah, misaelaw&quot; sa ku kamu tu pisaelaw. u hakhak ku sapisaelaw, tahepuen tu papah nu auk a mibasaw a pakasitamud. Anu sitamudtu kiya hakhak palamelamen tu baluhay a nisahakhakan a mitemi, pakay kuleng han a pitahab, pakalipay malaelawtu. sicedan a kanen. u sazazanan misalisin ku upah, mukaen tu epah sa, maladayay atu nababalakian a mauzip ku zateng nu Sakizaya. mala icelangtu nu uzip ku upah. daesu nu dietu Sisa,&quot; U daesu nu dietu&quot; sa ku mapalaway tu upah. Misail (mipuhpuh) sa ku mapalaway tu imelangay. Cupelasen tu upah mahadengtu ku imelangay. i ayaw nu lisin nu niyazu', misaluma', sikadabu, u tabakiay a kawaw nu luma' sa, tawya sa a misaupah ku Sakizaya, caay kadayum misaupah. Sisa, kaluilangen ku sietim tu upah. u sazazanan mibaung tu dietu ku upah, taw:ya sa, u habay atu panay ku sasaupahen, caay kadayum misaupah, sisa, i tepal ku wawa a miazih, minanam a misaupan. u saasuay a elaw caay pilasang. Mitanam ku misaupahay a wina sa, paninacen niza ku wawa.</FORM>
    </S>
</TEXT>
