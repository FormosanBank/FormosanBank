<?xml version="1.0" ?>
<TEXT id="Wiki_Sakizaya_Jiang-Huy" xml:lang="pwn" source="Paiwan Wikipedia, article: Jiang-Huy" copyright="CC BY-SA" citation="Jiang-Huy. (2024, December 07). In Wikipedia [Paiwan]. https://pwn.wikipedia.org/wiki/Jiang-Huy" BibTeX_citation="@misc{Wiki_pwn_Jiang-Huy, title = Jiang-Huy, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Jiang-Huy} }">
    <S id="0">
        <FORM kindOf="original">Jiang-Huy a kamu nu Hulam, ci Ciyang-Huy nu Sakizaya a kamu. u layak a tademaw. kakiliman ci Ciyang-Huy (Jiang-Huy), i 1961 nu mihecaan siwaay tu bulad idaw ku cacay nu demiad u tatengay nida a ngangan sa ci Jiang Su-Huy han, idaw aca ku nu dumaan a ngangan ci sakatusa a kaka han yu mahida muawaw cinidaan. u lecuh nida i Taywan, nu layak ku saka tinengan nida mudadiway tu nu layak a dadiw a tademaw, kina matinengay mudadiw tu nu layak ci Ciyang-Huy, kinapina tu makaala tu satinengay atu nu sayadahay matulin tu kina sapatay tu makaala' tu nu tatanaan a kawlah tu nikaalaan sa makaala aca tu nu tataynaan aca a kawlah tusa tu kinalimahan kunikaal nipidadiw tu yukawlah nida sa u sakakapahay nu dadiw cinida, 2015 tu mihecaan musakamu tu cinida acaay tu dadiw saan yu wida amihecaan tu tusa a bataan idaw ku enem nu nidadiwan makaala tu micidekay tu nu kawlah. inanipadadiw tu kawlah sa manin sa tu sabaway gtu tulu kinakawlah. nu napasibungay tu cice' wangcusu' misuli tu sisulit tu cudad ya (sakadihian a calakakaan). ya sulid tu nu makalabuay a nipisulid tu ci Ciyang-Huy aci Ciyang Su-Na' cala kakan nanihican tu ku nisayicelang nu heni tatusa muculil dina tanayuay a dadan. yu wawa henay. pakuuc ku luma' mangelu', wama nida sa u misaputiangay a tademaw, sasepat ku heni malcakaka sakatusa cinida sisa ci sakatusa a kaka nu tatayna, u saba han tu sa ci saktulu han nu tatayna. i siway hen ku mihecan sa u wama nida mihusiw tu cabay, litadahan nu sitadahay tayni tu militadahay i luma' sisa salabi malimat mulaliyu tu tadah na makatakaw tada i Taypak, sayaway ni Ciyang-Huy i Taypak sa i silamalay i kakacawan kuheni amin mabi' tu nudikudan idaw ku cabay nu wama mipadangay tuhenian kiyu idaw ku kakididan muenen, ya cabay nu wama makaadih Ciyang-Huyan manamuh mudadiw. sa pakaykay han tu tadai i Pak-Tau a 那卡西飯店酒家 tacuwcuway mudadiw . tu tataytay mudadiw katukuh tusaay a mihecan sa ladayen nida ku saba' ci yangsuna' mudadiw. tu denes nu heni tatusa sa matineng tu nu makalabuy anipidadiw atu micidekay a ni pidadiwan sisa Ciyangh-Huy sabaw tu limaay a mihecaan mipahdekan tu adidi'ay a nipicudad. nudikudan sa idaw aca kucabay pakaykay tada i iye-cung-huy mudadiw, nu malecaday nu heni sa idaw ci Hong Rong-Hong aci Zheng Jing-Yi makumud kuheni i iye-cung-huy mudadiw, yu mahida hen ci Ciyang-Huy u kita hen kudikecan mikitak, nika kina dadadiwan sa adada' ku be-si tu sayaway ni Hong Rong-Hong makaadih u be-si palakita han tu mikita, nacacay a demiad sa mihanhan ci Zheng Jing-Yi, sa papilinzi han tu ci Ciyang-Huy patababaw mudadiw, dadiw sa ci Ciyang-Huy kacekilan ka dadiw, kiyu alahan tu nu palikuduay a kusi' cinida. nikatahkal 1981 a mihcan sepatay a bulad, sayaway a kinacacay mudadiw tu nu Lipun a dadiw sa u "tukiw nu mantan" mikuwanay anikakelec, u dadiw nu layak a padadiw i hiya sa i labiay nu yi-s. kiyu sakanamuhan nu tademaw kya dadiw, u mudadiway a tademaw caay katinengi nutaw. katukuh i 1984 a mihcaan cacay a bulad patahkal aca tu sakasepat nu layak a sadadiw tu "nikalaliwasak a mina tu" , kilul sa i siwaay a bulad pananukasen aca kun ganga tu ci Ciyang-Huy han ku tatengaay tu a tadanganga.u sakaenen nu layak a sadadiw patahkal satu u "sakataluma' nu niyadu'" a dadiw hidasatu caay tu paliyun tu ngangan. u kasenengan a singangan tu saayaway katahkal ni Ciyang-Huy u malalunmay amin ku dadiwen, pacunus aca tu lalunmay a ngiha, u sakanamuhan nu mikuliyay atu muliyasay tu niyadu' a masakapahay kunikasaan kuni. i tawya 1990-99 a mihcan tu nadikudan haymaw sa misumad tu alaw singanga tu dadadiwan, u ahemaway tu misaselenmay a dadiw, caay tu panacel caay tu pawadyway, nu idaay a sapadadiw sa malingatu tu sakayadahay, mahida u mihinumay tu luma', masumi masumidanngay, nu cabaycabayan atu pakasaicelangay. sa yanikasasumad ni Ciyang-Huy sunisatu ku nipatahkal. yu i 2000 a mihcaan tu sabaw a cayay a "'kimay dadiway a kawlah" katukuh i 2003 a mihcaan tu sabaw a sepat a "'kimay dadiway a kawlah" u sakasenengan a mudadiway nu tataynaay maloti tu sepatay a kasenengan a laylay. 1999 a mihcan nipatahkal tu sapadadiw u "pankiw nu busuk pankiw nu palal" tu milisuni aca tu "udaday a suni" kina cacay a dadiw atu 2001 a mihcan sinipatahkal aca ci Ciyan-Huy a nganganay tu sapadadiw. milisuni tu "acawa" a dadiw, i KTV u dadadiw nu mipenecay a mudadiw makaala tu limaay a lasubu a mang atu pituway a lasubu a mang nu nipenec, haykatuku i da nayi hen kumahiniay a sakasenengan.nadikudan han tu sa. ya "acawa" hananay a dadiw yasadadiw tu dadiw nu maykalabuway nu balucu' nu malacawaay tu nikasasukaydih u mitesekay amin I balucu'nu tademaw, sangaleban u tatayna micidek tu namuh,sadikuday sa i 2009 a mihcaan tu tusaay 屆 makaala aca tu nu dadiway a kawlah "u kanamuhan aku a dadiw (i cacay abataan atu siwa a batan) u sayaway tu", Ciyang-Huy yu mahida hen a nu tababaw tu mu dadiw tu dadiw sa kanca mapadanpadan maladayladay mudadiw, u sakanamu han nu mudadiway kya dadiw sa kinapina tu tahlusa a mudadiw namakay balucu'. 2002 a mihcaansabaw cacay a bulad, i kitakit ya talakaway ku ngiha nu tatama. nilacul</FORM>
        <FORM kindOf="standard">Jiang-Hoy a kamo no Holam, ci Ciyang-Hoy no Sakizaya a kamo. o layak a tademaw. kakiliman ci Ciyang-Hoy (Jiang-Hoy), i 1961 no mihecaan siwaay to bolad idaw ko cacay no demiad o tatengay nida a ngangan sa ci Jiang So-Hoy han, idaw aca ko no domaan a ngangan ci sakatosa a kaka han yo mahida moawaw cinidaan. o lecoh nida i Taywan, no layak ko saka tinengan nida modadiway to no layak a dadiw a tademaw, kina matinengay modadiw to no layak ci Ciyang-Hoy, kinapina to makaala to satinengay ato no sayadahay matolin to kina sapatay to makaala' to no tatanaan a kawlah to nikaalaan sa makaala aca to no tataynaan aca a kawlah tosa to kinalimahan konikaal nipidadiw to yokawlah nida sa o sakakapahay no dadiw cinida, 2015 to mihecaan mosakamo to cinida acaay to dadiw saan yo wida amihecaan to tosa a bataan idaw ko enem no nidadiwan makaala to micidekay to no kawlah. inanipadadiw to kawlah sa manin sa to sabaway gto tolo kinakawlah. no napasibongay to cice' wangcoso' misoli to sisolit to codad ya (sakadihian a calakakaan). ya solid to no makalaboay a nipisolid to ci Ciyang-Hoy aci Ciyang So-Na' cala kakan nanihican to ko nisayicelang no heni tatosa mocolil dina tanayoay a dadan. yo wawa henay. pakooc ko loma' mangelo', wama nida sa o misapotiangay a tademaw, sasepat ko heni malcakaka sakatosa cinida sisa ci sakatosa a kaka no tatayna, o saba han to sa ci saktolo han no tatayna. i siway hen ko mihecan sa o wama nida mihosiw to cabay, litadahan no sitadahay tayni to militadahay i loma' sisa salabi malimat molaliyo to tadah na makatakaw tada i Taypak, sayaway ni Ciyang-Hoy i Taypak sa i silamalay i kakacawan koheni amin mabi' to nodikodan idaw ko cabay no wama mipadangay tohenian kiyo idaw ko kakididan moenen, ya cabay no wama makaadih Ciyang-Hoyan manamoh modadiw. sa pakaykay han to tadai i Pak-Tao a 那卡西飯店酒家 tacowcoway modadiw . to tataytay modadiw katokoh tosaay a mihecan sa ladayen nida ko saba' ci yangsona' modadiw. to denes no heni tatosa sa matineng to no makalaboy anipidadiw ato micidekay a ni pidadiwan sisa Ciyangh-Hoy sabaw to limaay a mihecaan mipahdekan to adidi'ay a nipicodad. nodikodan sa idaw aca kocabay pakaykay tada i iye-cong-hoy modadiw, no malecaday no heni sa idaw ci Hong Rong-Hong aci Zheng Jing-Yi makomod koheni i iye-cong-hoy modadiw, yo mahida hen ci Ciyang-Hoy o kita hen kodikecan mikitak, nika kina dadadiwan sa adada' ko be-si to sayaway ni Hong Rong-Hong makaadih o be-si palakita han to mikita, nacacay a demiad sa mihanhan ci Zheng Jing-Yi, sa papilinzi han to ci Ciyang-Hoy patababaw modadiw, dadiw sa ci Ciyang-Hoy kacekilan ka dadiw, kiyo alahan to no palikodoay a kosi' cinida. nikatahkal 1981 a mihcan sepatay a bolad, sayaway a kinacacay modadiw to no Lipon a dadiw sa o "tokiw no mantan" mikowanay anikakelec, o dadiw no layak a padadiw i hiya sa i labiay no yi-s. kiyo sakanamohan no tademaw kya dadiw, o modadiway a tademaw caay katinengi notaw. katokoh i 1984 a mihcaan cacay a bolad patahkal aca to sakasepat no layak a sadadiw to "nikalaliwasak a mina to" , kilol sa i siwaay a bolad pananokasen aca kon ganga to ci Ciyang-Hoy han ko tatengaay to a tadanganga.o sakaenen no layak a sadadiw patahkal sato o "sakataloma' no niyado'" a dadiw hidasato caay to paliyon to ngangan. o kasenengan a singangan to saayaway katahkal ni Ciyang-Hoy o malalonmay amin ko dadiwen, paconos aca to lalonmay a ngiha, o sakanamohan no mikoliyay ato moliyasay to niyado' a masakapahay konikasaan koni. i tawya 1990-99 a mihcan to nadikodan haymaw sa misomad to alaw singanga to dadadiwan, o ahemaway to misaselenmay a dadiw, caay to panacel caay to pawadyway, no idaay a sapadadiw sa malingato to sakayadahay, mahida o mihinomay to loma', masomi masomidanngay, no cabaycabayan ato pakasaicelangay. sa yanikasasomad ni Ciyang-Hoy sonisato ko nipatahkal. yo i 2000 a mihcaan to sabaw a cayay a "'kimay dadiway a kawlah" katokoh i 2003 a mihcaan to sabaw a sepat a "'kimay dadiway a kawlah" o sakasenengan a modadiway no tataynaay maloti to sepatay a kasenengan a laylay. 1999 a mihcan nipatahkal to sapadadiw o "pankiw no bosok pankiw no palal" to milisoni aca to "odaday a soni" kina cacay a dadiw ato 2001 a mihcan sinipatahkal aca ci Ciyan-Hoy a nganganay to sapadadiw. milisoni to "acawa" a dadiw, i KTV o dadadiw no mipenecay a modadiw makaala to limaay a lasobo a mang ato pitoway a lasobo a mang no nipenec, haykatoko i da nayi hen komahiniay a sakasenengan.nadikodan han to sa. ya "acawa" hananay a dadiw yasadadiw to dadiw no maykalaboway no baloco' no malacawaay to nikasasokaydih o mitesekay amin I baloco'no tademaw, sangaleban o tatayna micidek to namoh,sadikoday sa i 2009 a mihcaan to tosaay 屆 makaala aca to no dadiway a kawlah "o kanamohan ako a dadiw (i cacay abataan ato siwa a batan) o sayaway to", Ciyang-Hoy yo mahida hen a no tababaw to mo dadiw to dadiw sa kanca mapadanpadan maladayladay modadiw, o sakanamo han no modadiway kya dadiw sa kinapina to tahlosa a modadiw namakay baloco'. 2002 a mihcaansabaw cacay a bolad, i kitakit ya talakaway ko ngiha no tatama. nilacol</FORM>
    </S>
</TEXT>