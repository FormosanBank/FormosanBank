<?xml version="1.0" ?>
<TEXT id="Wiki_Sakizaya_Bosnia_and_Herzegovina" xml:lang="szy" source="Sakizaya Wikipedia, article: Bosnia_and_Herzegovina" copyright="CC BY-SA" citation="Bosnia_and_Herzegovina. (2025, May 05). In Wikipedia [Sakizaya]. https://szy.wikipedia.org/wiki/Bosnia_and_Herzegovina" BibTeX_citation="@misc{Wiki_szy_Bosnia_and_Herzegovina, title = Bosnia_and_Herzegovina, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Bosnia_and_Herzegovina} }">
    <S id="0">
        <FORM kindOf="original">Bosnia and herzegovina u siwkay nu kanatal u Bosnia and Herzegovina sa i labu nu Oco, itiza i 44 00 N, 18 00 E u ahebal nu lala' mapulung sa 51,197 km2, u ahebal nu lalaay sa 51,187 km2, u ahebal nu nanumay sa 10 km2 hamin nu tademaw sa 3,861,912. kakalukan umah sa 42.20%, kilakilangan umah sa 42.80%, zumaay henay umah sa 15% tapang tusu nu kanatal u tapang tusu nu kanatal sa u Sarajevo . kakininan nu kanatal demiad kakining nu kanatal demiad sa 25 bulad 11 demiad. tabakiay a tapang nu kanatal u tabakiay a tapang nu kanatal (congtung) ayza sa ci Bakir Izetbegović, micakat a demiad sa i 2016 a mihca 3 bulad 17 demiad. u hata u kulit nu hata nu Bosnia atu Herzegovina, u semilaway u takuliway atu salengacay. u sulit nu zuma a kamu u sulit nu Hulam: 波士尼亞赫塞哥維納 u sulit nu Lipun: ボスニア・ヘルツェゴビナ u sulit nu Amilika: Bosnia atu Herzegovina Bosnia atu ya Herzegovina a kanatal sa, nipicaluway a nipangangan sa u Poche (Bo-He波赫) han, sakay nu European (O-cuoay 歐洲的) nu timulan ya Balkans (Pa-el-ka 巴爾幹) hananay a subal, i nu etipanay kayadahan nu buyubuyu'an a kanatal, u masatatangahan a tukay sa ya Sarajevo . nu likisi sakautangan sa na i kalumanay a ba'tuan a ziday, ina Poche (Bo-He波赫) hananay a kitidaan sa idaw tu ku tayniay mueneng masaupu, ya Badanj (Se-to-la-ce-pa-tan-ci 斯托拉茨巴丹吉) a buhang, nu nipisubelitan nu i mahida katukuh ayda, masausiay nu mihcaan sa makaala tu cacay a mang idaw ku tusaan a malebut nu mihcaan, u sakiaydaay a nikatineng tu nu European (O-cuoay 歐洲的) sawalian kasa nutimulan, masasayaway a nienegan a piliyasan a kasumamadan a kakitidaan sa. namahini satu, kabaluhayan a babatu'an a ziday idaw ku nikatepaan tu tuudtuud, nusikatineng i mahida sa u ya Illyrian (I-li-li-ya 伊利里亞) a tademaw ku muenengay itida sa. u Poche (Bo-He波赫) hananay a kakitidaan sa, na i celahcan i ayaw nu 168 a mihcaan, namacebis nu Roma hananay a kanatal. 455 a mihcaan sa ya Ostrogoths (Tung-ke-te' 東哥特) a tademaw taynien a micebis tina kakitidaan, katukuh i enemay nu celahcan sa ya Ostrogoths (Tung-ke-te' 東哥特) a tademaw sa mademec nu Byzantium (Pay-can-ting 拜占庭), sakuaydaay a Bosnia atu ya Herzegovina i nutimulan a kenis sa, ku atudi tu a malanu Byzantium (Pay-can-ting 拜占庭) a masahungtiay a kanatal. u A-wa-el hananay a tademaw na i enemay a celahcan atu pituay a celahcan, kalingatuan a midebung, ya Serbian (Say-el-bi-ya 塞爾維亞) atu ya Croatia (Ke-low-ay-siya 克羅埃西亞) a tademaw, kakilukilul sa micumud tiya Balkans (Pa-el-kan 巴爾幹) a subal. iti kakilul sananay a celahcan sa, ya Bosnia atu Herzegovina a tademaw, u kakitidaan nunuheni sa, kinapinaay tu hakiya masanu dumaay a kanatal a nipidebung. 1377 a mihcaan sa ya Tftko Kotromanic (Te-bu-el-te-ke. ke-te-lo-man-ni-ci 特弗爾特科·科特羅曼尼奇) patideng tu kunida sananay a kanatal ya Bosnia, nika i 1463 a mihcaan sa debungan nu Ottoman (El-tu-man 鄂圖曼) a hungtiay a kanatal micebis, i mahida sa u Bosnia kakayda satu a mademec nu Ottoman (El-tu-man 鄂圖曼) kalawpesan tu. iti pikuwan nu Ottoman (El-tu-man 鄂圖曼) nu hungtiay a kanatal sa, u kaicelang nu hitay, kiwkayay a sapatangah tu milidamsu', misawacu tu itidaay tu ya Serbia (Say-el-bi-ya 塞爾維亞) atu ya Croatia (Ke-low-ay-siya 克羅埃西亞) a tademaw. mikilac tu masakaydung nu kaudip, u ya Muslim (Mu-se-li 穆斯林) hananay a tademaw sa, taneng a maycumud i kasenengan nu siyakay sa, u malukay a tademaw sa, anu misinggu tu ya Islamic (I-se-lan 伊斯蘭) a kiwkay sa, masulul a taneng caay padamsu tu masadumaay nu sukiti. sakay nu cence u Bosnia atu ya Herzegovina sa makakutay a malatapang nu kanatal, tulu ku nikasakaput a mikuwan, masacacay a binacadan ku sasitungus, (Bosnia, Serbian (Say-el-bi-ya 塞爾維亞), Croatia (Ke-low-ay-siya 克羅埃西亞)) a tademaw, sasitudung sa makaala tu sepatay nu mihcaan, i sepatay a mihcaan sa makakutay sikaidaw nu pidimata tu kawaw makaala tu waluay a bulad, masa nu mikuwanay atu sikining. u malatapangay sa au nu binawlan ku mamisiwasiw tu papilian, i labu nu kasaduma nu binacadan sa, au nunuheniay tu a binacadan ku mamipiliay, sakay nu Bosnia atu ya Herzegovina sa, mamipilian tu Bosnia a tademaw, atu nu Croatia (Ke-low-ay-siya 克羅埃西亞) a tademaw ku nipisiwasiwan tu kalatapangan a tademaw, u nu Serbian (Say-el-bi-ya 塞爾維亞) kapulungan a kanatal sa, u nu Serbian (Say-el-bi-ya 塞爾維亞) tu a tademaw ku nipatapangan. . u masakaputay nu sakatapangay ku panganganay tu lalubangan nu mamikeliday tu lalubangan, au tatengilan nu pikaygian ku mamilayapay tu nikahini. sakay nu pu hananay a tapang sa au satalakaway tu ku miculculay. ya Bosnia atu ya Herzegovina sa, iti pahulicay a nikasihedek tu tatudungan, palatusaen kiya pahulicay, u sakay nu binawlanay a pahulicay sa, sikaidaw ku sabaw lima nu kasadid, paybinacadan sa sikaidaw nu kasadid nu tatungusan, lima a tademaw ku sapatademaw. u kasitungusay nu lalubangan sa idaw ku 42 a dayhiw, nikaidaw tu tulu tu tusa makay i nu kapulungan a Poche (Bo-He波赫), tulu tu cacay sa namakayi Serbian (Say-el-bi-ya 塞爾維亞) a binacadan a kanatal. ina Bosnia atu Herzegovina a kanatal sa, u sakay nu hulicay a kasitungus mimetmet tu nu kanatalay a satalakaway nu sapahulic, sasiwa ku nisakaputan tu sakay hulic a nikahida, i labu sa sepat ku nu Bosnia atu nu Herzegovina a nipilian, u tatusaay sa au nu Serbia a kapulungan a kanatal ku mamisingkiw, u masatuluay nu Europe hananay a kasitungus sa, u nu European (O-cuoay 歐洲的) tu a pahulicay nu huying ku mamisingkiway, sisatena tu sapalangat la'cus a u nu Bosnia atu Herzegovina a tademaw ku mamisingkiway sa. nu sasikawaw a nipapelaan u masasumilaway a kulit sa u nu kapulungan nu Bosnia atu ya Herzegovina, masasumanahay sa u nu Serbian (Say-el-bi-ya 塞爾維亞) kapulungan a kanatal, nu langdaway sa u ya Brcko (Pu-el-ci 布爾奇科) a mitesekay a kenis kyuda. masalamitay a nipisulit i 1995 a mihcaan cacay a bataan a bulad tusa a bataan idaw ku tusa a demiadan, nikalalacalan a papaina tu pisulul tu sakikawaw, i Bosnia atu Herzegovina sa i pikuwanan a kakitidaan nunuheni sa, malatusa ku kasaheci nu situngus nu kanatal, ina kasakaputan sa mapapela tu sapikuwan tu tukus nu sasitudung, sihedak tu nu udipay tu a tukay, cen-hu, hata, cung-tung, atu sikatatengila a kakitidaan. . u eneng i nuwalian kasaamisanay nu Bosnia ya Brcko (Pu-el-ci 布爾奇科) hananay a masadumaay a kunida sananay a kenis, mapabesuc a masa nu Brcko (Pu-el-ci 布爾奇科) a nipikuwan nu cenhu. u pakalisiwan ina Bosnia atu Herzegovina a kanatal sa, iti ya Yugoslavia (Nan-se-la-bu 南斯拉夫) a tatukian sa, masa u nu kapulunganay a sapakuyucay a kenis, kunida saan a masakanatal sa kalpacawan aca nu labu nu kanatal, u sakikalisiw pihacengan a sikala'cus. i ayda tu kina Bosnia atu Herzegovina masahaymaw a kasamata nu nipakalisiwan, kutusi sa a muteka paybalucu' tu sakay nu icibaay a nipakalisiw, mapaliyun tu nu kasumadan nu sikakapah. u sakay nu Bosnia atu Herzegovina a kalisiw sa, taneng henay a sipaliyun tu nu German mark hananay a kalisiw, na singalal henay atu nu German a kanatal sikalecad ku katabaki nu kalisiw nu Bosnia atu Herzegovina nikasaan. ina Germanay a kalisiw sa, mapakutay tu nu European (O-cuoay 歐洲的) a kalisiw i nudikudan sa, taneng henay a tatulis asaan maypaliyun tu nu European (O-cuoay 歐洲的) a kalisiw, sikalaluung nu kalalacay nu sakay kalisiw a nipainian.</FORM>
        <FORM kindOf="standard">Bosnia and herzegovina o siwkay no kanatal o Bosnia and Herzegovina sa i labo no Oco, itiza i 44 00 N, 18 00 E o ahebal no lala' mapolong sa 51,197 km2, o ahebal no lalaay sa 51,187 km2, o ahebal no nanomay sa 10 km2 hamin no tademaw sa 3,861,912. kakalokan omah sa 42.20%, kilakilangan omah sa 42.80%, zomaay henay omah sa 15% tapang toso no kanatal o tapang toso no kanatal sa o Sarajevo . kakininan no kanatal demiad kakining no kanatal demiad sa 25 bolad 11 demiad. tabakiay a tapang no kanatal o tabakiay a tapang no kanatal (congtong) ayza sa ci Bakir Izetbegović, micakat a demiad sa i 2016 a mihca 3 bolad 17 demiad. o hata o kolit no hata no Bosnia ato Herzegovina, o semilaway o takoliway ato salengacay. o solit no zoma a kamo o solit no Holam: 波士尼亞赫塞哥維納 o solit no Lipon: ボスニア・ヘルツェゴビナ o solit no Amilika: Bosnia ato Herzegovina Bosnia ato ya Herzegovina a kanatal sa, nipicaloway a nipangangan sa o Poche (Bo-He波赫) han, sakay no Eoropean (O-cooay 歐洲的) no timolan ya Balkans (Pa-el-ka 巴爾幹) hananay a sobal, i no etipanay kayadahan no boyoboyo'an a kanatal, o masatatangahan a tokay sa ya Sarajevo . no likisi sakaotangan sa na i kalomanay a ba'toan a ziday, ina Poche (Bo-He波赫) hananay a kitidaan sa idaw to ko tayniay moeneng masaopo, ya Badanj (Se-to-la-ce-pa-tan-ci 斯托拉茨巴丹吉) a bohang, no nipisobelitan no i mahida katokoh ayda, masaosiay no mihcaan sa makaala to cacay a mang idaw ko tosaan a malebot no mihcaan, o sakiaydaay a nikatineng to no Eoropean (O-cooay 歐洲的) sawalian kasa notimolan, masasayaway a nienegan a piliyasan a kasomamadan a kakitidaan sa. namahini sato, kabalohayan a babato'an a ziday idaw ko nikatepaan to toodtood, nosikatineng i mahida sa o ya Illyrian (I-li-li-ya 伊利里亞) a tademaw ko moenengay itida sa. o Poche (Bo-He波赫) hananay a kakitidaan sa, na i celahcan i ayaw no 168 a mihcaan, namacebis no Roma hananay a kanatal. 455 a mihcaan sa ya Ostrogoths (Tong-ke-te' 東哥特) a tademaw taynien a micebis tina kakitidaan, katokoh i enemay no celahcan sa ya Ostrogoths (Tong-ke-te' 東哥特) a tademaw sa mademec no Byzantiom (Pay-can-ting 拜占庭), sakoaydaay a Bosnia ato ya Herzegovina i notimolan a kenis sa, ko atodi to a malano Byzantiom (Pay-can-ting 拜占庭) a masahongtiay a kanatal. o A-wa-el hananay a tademaw na i enemay a celahcan ato pitoay a celahcan, kalingatoan a midebong, ya Serbian (Say-el-bi-ya 塞爾維亞) ato ya Croatia (Ke-low-ay-siya 克羅埃西亞) a tademaw, kakilokilol sa micomod tiya Balkans (Pa-el-kan 巴爾幹) a sobal. iti kakilol sananay a celahcan sa, ya Bosnia ato Herzegovina a tademaw, o kakitidaan nonoheni sa, kinapinaay to hakiya masano domaay a kanatal a nipidebong. 1377 a mihcaan sa ya Tftko Kotromanic (Te-bo-el-te-ke. ke-te-lo-man-ni-ci 特弗爾特科·科特羅曼尼奇) patideng to konida sananay a kanatal ya Bosnia, nika i 1463 a mihcaan sa debongan no Ottoman (El-to-man 鄂圖曼) a hongtiay a kanatal micebis, i mahida sa o Bosnia kakayda sato a mademec no Ottoman (El-to-man 鄂圖曼) kalawpesan to. iti pikowan no Ottoman (El-to-man 鄂圖曼) no hongtiay a kanatal sa, o kaicelang no hitay, kiwkayay a sapatangah to milidamso', misawaco to itidaay to ya Serbia (Say-el-bi-ya 塞爾維亞) ato ya Croatia (Ke-low-ay-siya 克羅埃西亞) a tademaw. mikilac to masakaydong no kaodip, o ya Moslim (Mo-se-li 穆斯林) hananay a tademaw sa, taneng a maycomod i kasenengan no siyakay sa, o malokay a tademaw sa, ano misinggo to ya Islamic (I-se-lan 伊斯蘭) a kiwkay sa, masolol a taneng caay padamso to masadomaay no sokiti. sakay no cence o Bosnia ato ya Herzegovina sa makakotay a malatapang no kanatal, tolo ko nikasakapot a mikowan, masacacay a binacadan ko sasitongos, (Bosnia, Serbian (Say-el-bi-ya 塞爾維亞), Croatia (Ke-low-ay-siya 克羅埃西亞)) a tademaw, sasitodong sa makaala to sepatay no mihcaan, i sepatay a mihcaan sa makakotay sikaidaw no pidimata to kawaw makaala to waloay a bolad, masa no mikowanay ato sikining. o malatapangay sa ao no binawlan ko mamisiwasiw to papilian, i labo no kasadoma no binacadan sa, ao nonoheniay to a binacadan ko mamipiliay, sakay no Bosnia ato ya Herzegovina sa, mamipilian to Bosnia a tademaw, ato no Croatia (Ke-low-ay-siya 克羅埃西亞) a tademaw ko nipisiwasiwan to kalatapangan a tademaw, o no Serbian (Say-el-bi-ya 塞爾維亞) kapolongan a kanatal sa, o no Serbian (Say-el-bi-ya 塞爾維亞) to a tademaw ko nipatapangan. . o masakapotay no sakatapangay ko panganganay to lalobangan no mamikeliday to lalobangan, ao tatengilan no pikaygian ko mamilayapay to nikahini. sakay no po hananay a tapang sa ao satalakaway to ko micolcolay. ya Bosnia ato ya Herzegovina sa, iti paholicay a nikasihedek to tatodongan, palatosaen kiya paholicay, o sakay no binawlanay a paholicay sa, sikaidaw ko sabaw lima no kasadid, paybinacadan sa sikaidaw no kasadid no tatongosan, lima a tademaw ko sapatademaw. o kasitongosay no lalobangan sa idaw ko 42 a dayhiw, nikaidaw to tolo to tosa makay i no kapolongan a Poche (Bo-He波赫), tolo to cacay sa namakayi Serbian (Say-el-bi-ya 塞爾維亞) a binacadan a kanatal. ina Bosnia ato Herzegovina a kanatal sa, o sakay no holicay a kasitongos mimetmet to no kanatalay a satalakaway no sapaholic, sasiwa ko nisakapotan to sakay holic a nikahida, i labo sa sepat ko no Bosnia ato no Herzegovina a nipilian, o tatosaay sa ao no Serbia a kapolongan a kanatal ko mamisingkiw, o masatoloay no Eorope hananay a kasitongos sa, o no Eoropean (O-cooay 歐洲的) to a paholicay no hoying ko mamisingkiway, sisatena to sapalangat la'cos a o no Bosnia ato Herzegovina a tademaw ko mamisingkiway sa. no sasikawaw a nipapelaan o masasomilaway a kolit sa o no kapolongan no Bosnia ato ya Herzegovina, masasomanahay sa o no Serbian (Say-el-bi-ya 塞爾維亞) kapolongan a kanatal, no langdaway sa o ya Brcko (Po-el-ci 布爾奇科) a mitesekay a kenis kyoda. masalamitay a nipisolit i 1995 a mihcaan cacay a bataan a bolad tosa a bataan idaw ko tosa a demiadan, nikalalacalan a papaina to pisolol to sakikawaw, i Bosnia ato Herzegovina sa i pikowanan a kakitidaan nonoheni sa, malatosa ko kasaheci no sitongos no kanatal, ina kasakapotan sa mapapela to sapikowan to tokos no sasitodong, sihedak to no odipay to a tokay, cen-ho, hata, cong-tong, ato sikatatengila a kakitidaan. . o eneng i nowalian kasaamisanay no Bosnia ya Brcko (Po-el-ci 布爾奇科) hananay a masadomaay a konida sananay a kenis, mapabesoc a masa no Brcko (Po-el-ci 布爾奇科) a nipikowan no cenho. o pakalisiwan ina Bosnia ato Herzegovina a kanatal sa, iti ya Yogoslavia (Nan-se-la-bo 南斯拉夫) a tatokian sa, masa o no kapolonganay a sapakoyocay a kenis, konida saan a masakanatal sa kalpacawan aca no labo no kanatal, o sakikalisiw pihacengan a sikala'cos. i ayda to kina Bosnia ato Herzegovina masahaymaw a kasamata no nipakalisiwan, kotosi sa a moteka paybaloco' to sakay no icibaay a nipakalisiw, mapaliyon to no kasomadan no sikakapah. o sakay no Bosnia ato Herzegovina a kalisiw sa, taneng henay a sipaliyon to no German mark hananay a kalisiw, na singalal henay ato no German a kanatal sikalecad ko katabaki no kalisiw no Bosnia ato Herzegovina nikasaan. ina Germanay a kalisiw sa, mapakotay to no Eoropean (O-cooay 歐洲的) a kalisiw i nodikodan sa, taneng henay a tatolis asaan maypaliyon to no Eoropean (O-cooay 歐洲的) a kalisiw, sikalaloong no kalalacay no sakay kalisiw a nipainian.</FORM>
    </S>
</TEXT>