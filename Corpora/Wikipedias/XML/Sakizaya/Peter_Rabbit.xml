<TEXT id="Wiki_Sakizaya_Peter_Rabbit" xml:lang="pwn" source="" copyright="" citation="" BibTeX_citation="">
    <S id="0">
        <FORM>Peter Rabbit, Pitel pawalil nu Sakidaya a kamu. kakiliman Pitel pawalil, u Patel pawalil, ( nu Amuhuan a kuma : Peter Rabbit) u misaseniay a tatemaw, ni sulitan nu Amuhuan a tatayna ci piyacuisi.bote(Helen Beatrix Potter). Pitel pawalil satabalay i 1902 mihcaan tahkal : Pitel pawalil a kungku (The Tale of Peter Rabbit), nadikudan, piyacuisi.bote izaw aca ku patahkal tu limaay a cudad nu Pitel pawalil a kungku nu wawa. nilacul nama kayniay ci Pitel pawalil Pitel pawalil a ngangan, namakayni i nasulitan ni Potter a tatayna yu wawa hen tuni pahabayan tu cacayay a pawalil. satabalay a Pitel pawalil a kungku, namakayni i 1893 mihcaan, Potter tatayna misulit tu tigami pabeli i luma'ay a saydan nu wawa. kina wawa nu saydan rulya u mitekuway i kakabi'an, sisa Potter tatayna pakungkuen niza, mala wyni adidi'ay a tatamaan, i kungku tu pakaicelang ci nizaan. 1902 mihcaan enem a bulad, sayaway a kungku nu Pitel pawalil: Pitel pawalil a kungku (The Tale of Peter Rabbit) mapatehkal nu misulitay patahkal kina cudadan nu Amuhuan Frederick Warne Co. makatahkal hen, tuni patahkal tu cudad 28,000 a cudad hen. nika katukuh i 2008 mihcaan, kina cudad i kitakit makaala tu 4000 malebu a emang tuni pacakayan. kilul saca, latay u kungku nu Pitel pawalil, mamin mapacakay tu cacay yik 5100 malebu a emang tu cudad, kina cudad mapapabelin tu nu tuluay a betaan cayay kalecad a kamu. namakayniay a nasulitan nasakamuan atu natinengan nasulitan ni Lisin Kubung i 2019 itiza Sakul niyazu' wikipayke</FORM>
    </S>
</TEXT>
