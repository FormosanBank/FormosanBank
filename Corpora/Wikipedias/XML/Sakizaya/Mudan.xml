<?xml version="1.0" ?>
<TEXT id="Wiki_Sakizaya_Mudan" xml:lang="szy" source="Sakizaya Wikipedia, article: Mudan" copyright="CC BY-SA" citation="Mudan. (2025, May 05). In Wikipedia [Sakizaya]. https://szy.wikipedia.org/wiki/Mudan" BibTeX_citation="@misc{Wiki_szy_Mudan, title = Mudan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Mudan} }">
    <S id="0">
        <FORM kindOf="original">Mudan Mudan a sakuwan ku Pingtung. kumud nu kalesakan, 173.85 km². (kalesakan nu linpanti 78.01 km², kalesakan nu pawliwti 67.38 km²), u kasabinawlan, 4,619 ku tademaw. u kasalumaluma' sa, 1,806 ku luma'. ilabu nu kasaniyazu' nu siyang sa, 4,318 ku ingcumin a tademaw. u kasabinawlan, Pakalatu 93%(Paiwan, Pangcah) ku kasabinawlan. u Paiwan atu Pangcah ku sakalaniyazu'. nikasakuwakuwan Mudan mala 6 a cuwen atu 8 ku niyazu'. kina 8 a niyazu'sa, Maljipa , Sinevaudjan , Macaran(旭海 部落), Kus kus , Pungudan , Kapanan , Anteng , Draki . Mudan a kenis &quot; Paiwan a kamu, Sinvaudjan,&quot; i Taywan Pingtung akuwan nwalian atu nutimulan, nuwamisan micapi tu Se-ce a kenis, Pusung akuwan Ta-zen a kenis, walibayu, satipan belaw u Ce-ceng a kenis nutinylan mitules tu Mancuw a kenis, nu Taywan a subal ku satimulay a buyu' yincumin a kenis, 1878 a mihcaan i tini a kenis sikawaw tu Mudan hananay, katukuh i kaLipunan a ziday tu Ta-cen walu a mihcaan &quot;tu 1920 a mihcaan&quot; Mudan a kenis papikenisan nu Lipun tu itawyaay a Takaw a niyazu' Hen-cun u sapikuwan tu binacadan a kakitizaan. Kow-min a cenbu mikuwan tu Taywan hawsa uynian u binacadan a kakitizaan sasiniyazu' misakapah amisakenis patizeng tunian a kenis. Mudan a kenis tini i 恆春 a subal, nu Cung-yang-san-may ikul masamucuyay . u talakaw 1 malebu depah i kaisasa, labu nu kenis izwa ku Mu-tan a sauwac, Niw-nay a sauwac, Cu-se a sauwac, Cu-se a sauwac alikit. u caledesay a demiad u kasibalian a demiad, paymihcaan tu kasienawan atu sadingsing tusa a puud palalecad icelang kunu buyu'ay a bali, muenengay a tademaw angangaan u Puyuma a binacadan, uzuma cacay kakatuud ku Aamis a binacadan. laylay Mudan a kenis i kasumamadan nu Paiwan Mudan a niyazu', Kaw-se-fo a niyazu a kasiniyazu' liwliw a pisakakwan. 1874 a mihcaaan, Lipun tu kamu 1871 a mihcaan malikid katukuh tini i Liw-ciw, u tademaw mapatay nu binacadan, satu sihitay tu amingayaw tu Taywan, nu Mudanay a kawaw, uyzasatu u Hulan malinga tu tu sibalucu' tu Heng-chun a subal atu Taywan nu buyu'ay a kakitizaan. uynian enemay a niyazu' a mikuwan, i 1920 a mihcaan a kakitizaan misumad tu lekec mikenis tungus nu Takaw Zow-heng-cung a kenis caay patizeng tu zazan niyazu' a lala', u bacu nu lala' amisanga' tungusa nu &quot;Heng-cung sasaay a binacadan&quot;. zikuzan nu ngangayaw tu saayaway. &quot; Mudan a kawaw&quot; a ngangan, cunus tiniay nipalumaan tu Ye-mu-dan, pakenis nu Takaw akuwan Mudan a kenis, 1950 a mihcaan misumad nu Pintun akuwan tu, 1956 a mihcaan Tung-yuan a niyazu' makay Mudan a niyazu' a kasilac, 1969 a mihcaan Pa-yaw nanu Kaw-se a niyazu' a sakuwa, pasumad han tu Man-cow a kenis Cang-le a niyazu' katukuh ayza. a subal Hen-cung a subal tini i Pin-tung a kenis, zayhan nasingangan Hen-cung a kenis, nu Taywan hamin nu subal nu satimulanay tu. Hen-cung a sabal tulu a hekal u bayu amin a liwliw, satipan micapi tu Taiwan bayu, nutimulan nu Pa-se-hay-siy, nuwalian belaw u walibayu, uyni dada' asubal ku saamisay atu matatules tu Taiwan a subal, izaw ku nu bayuay a lahud a pasumad, u liwliw nu sumal talakaw hatu i sasa tu 800 a depah, nu Cung-yang a buyu'ay tu na i sasa sisa bali nu bayu madayum malakuit, u micidekay ku hekal nu Taywan a subal. Se-men a kasumamadan a pingangayawan &quot;Paiwan a kamu, Macacukes&quot; nu Taywan Mudan a kapelpel a kawaw a kakitizaan, tini i Pin-tung akuwan Mu-tan a kenis atu Ce-ceng a sakalikeluh, silaed tu Se-cung a sauwac nuwalian satipan pakala tu 3 kung-li, nuayzaay Hen-cung subal a laylay a cacay u aazihan. siwkay zikuzan nu Se-men angayaw hawsa, Lipun a hiday u sakakaay nu mikeliday ci Si-sing-cung-daw(Saigo)atu mikeliday nu Paiwan mapulung misasing, kawili nuenengay u wawa ni Cuo-ci-du ci adidi'ay Cuo-ci-du-cu-liy, tepanay nueneng ci a Si-cang, kawanay enengay tata a min malecayay. 1871 a mihcaan, Liu-ciw a kanatal u balunga malikid katukuh macapi ku ayzaay Mu-tan a kenis, Liw-ciw mibutingay a tademaw palau tiniay a yincumin han a micumud milawlaw tu tiniay a mipatay. itawya tungus misatekeday nu Liw-ciw a kanatal, nika malecad pasayza i Kahulamay a kanatal atu Kalipunan a kanatal atu paini tu Lipun, Lipun hung-tiay henay a kanatal cenbu asilawat amiculcul tu hitay pasayza i ayaway a kawawa nu kakitizaan, 1874 a mihcaan Lipun a hitay &quot;amisaybang tu pipatayay,&quot; &quot; mipuput tu binawan,&quot; apasayza Taywan mangangayaw tu yincumin satu u malahitayay, sakakaay nu hitay tu satipan a kenis makayza i papiculcul tu Taywan a binacadan sakakay mikuwanay tu kawaw, mikelit tu Lipun nu hitay tayni i Taywan mianing tu binacadan, Lipun a hitay i 1874 a mihcaan 5 a bulad 12 a dimiad picekulan nu niyazu' atatukus hawsa, i limaay a bulad tusa a bataan izaw ku tusa a demiad katukuh i Se-men, matena' nu icelangay nu Mu-tan a niyazu'. muwangicay a taku muwangicay a taku kakitizaan a helung saayaway a taku ayaw caay henay kapisanga, izaw tunu buyu'ay kalikeluhan kasaupuan nu nanum, nauyaan nueneng na i pabaw nu Ban-san a sauwac Taywan a binacadan Paywan a tademaw, a mikilim tu sakapahay a liwliw nu sakauzip, mukayakay tu buyu' tayzaay tu nu ayzaay a muwangicay a taku mananel i liwliw, itawya uynian aniyazu' a binacadan, tayni tunian a kakitizaan hawsa, uynian tasutasunan a lala', nu Paywan a binacadan &quot;GUGGI&quot;, pangangan han tu tiniay a kakitizaan &quot;kuzi&quot;, uynian akamu i Paywan cu a kamuwan uyza u kalalikeluhan kisaupuan nu nanum. Taywan i Kalipunan hawsa, itawyaay u Lipun a tademaw mikilul tu Paywan a yincumin u pasumad tu ngangan &quot;kutji&quot;, &quot;kutji&quot; a cudad, tatenga uyzaan u laway sanay a imi, zukuzan nu pingangayawan, niyazu'ay a masakapahay namalilid nu Tawywan sakakaay mikeliday nu zenbu maawaw amilihiza tu ngangayawan, i niyazu'ay u liwan uyza tu dada' balakiay u tatayna u wawa ku liwan amiputput tu niyazu'ay, 1941 a mihcaan malinga'tu uyaanay tu a tasutasunana lala' &quot;kutji&quot; misaka tu cupu, masa nu ayzaay u tademaway nisanga'an a taku, kilul zikuzan kilul i ngangayawan malepun tu ngangayaw hawsa,milihizaan mingayaway masakapahay a tademaw,taluma' tu niyazu' hawsa maazih ku nu uzipay wama wina atu babalaki, zayhan caay pakasanga' tu nu nisanga'an hawsa u kange'lu patay satu, satusa uyni tademaw sanga'an a taku, pasumat hatu tu ngangan &quot;tjakudji&quot; uynian a kamu kakelul tu nu layakay a ngihah hawsa a pangangan ty &quot;angic a taku&quot;, mala u uyaan a taku a pangangan.</FORM>
        <FORM kindOf="standard">Modan Modan a sakowan ko Pingtong. komod no kalesakan, 173.85 km². (kalesakan no linpanti 78.01 km², kalesakan no pawliwti 67.38 km²), o kasabinawlan, 4,619 ko tademaw. o kasalomaloma' sa, 1,806 ko loma'. ilabo no kasaniyazo' no siyang sa, 4,318 ko ingcomin a tademaw. o kasabinawlan, Pakalato 93%(Paiwan, Pangcah) ko kasabinawlan. o Paiwan ato Pangcah ko sakalaniyazo'. nikasakowakowan Modan mala 6 a cowen ato 8 ko niyazo'. kina 8 a niyazo'sa, Maljipa , Sinevaodjan , Macaran(旭海 部落), Kos kos , Pongodan , Kapanan , Anteng , Draki . Modan a kenis &quot; Paiwan a kamo, Sinvaodjan,&quot; i Taywan Pingtong akowan nwalian ato notimolan, nowamisan micapi to Se-ce a kenis, Posong akowan Ta-zen a kenis, walibayo, satipan belaw o Ce-ceng a kenis notinylan mitoles to Mancow a kenis, no Taywan a sobal ko satimolay a boyo' yincomin a kenis, 1878 a mihcaan i tini a kenis sikawaw to Modan hananay, katokoh i kaLiponan a ziday to Ta-cen walo a mihcaan &quot;to 1920 a mihcaan&quot; Modan a kenis papikenisan no Lipon to itawyaay a Takaw a niyazo' Hen-con o sapikowan to binacadan a kakitizaan. Kow-min a cenbo mikowan to Taywan hawsa oynian o binacadan a kakitizaan sasiniyazo' misakapah amisakenis patizeng tonian a kenis. Modan a kenis tini i 恆春 a sobal, no Cong-yang-san-may ikol masamocoyay . o talakaw 1 malebo depah i kaisasa, labo no kenis izwa ko Mo-tan a saowac, Niw-nay a saowac, Co-se a saowac, Co-se a saowac alikit. o caledesay a demiad o kasibalian a demiad, paymihcaan to kasienawan ato sadingsing tosa a pood palalecad icelang kono boyo'ay a bali, moenengay a tademaw angangaan o Poyoma a binacadan, ozoma cacay kakatood ko Aamis a binacadan. laylay Modan a kenis i kasomamadan no Paiwan Modan a niyazo', Kaw-se-fo a niyazo a kasiniyazo' liwliw a pisakakwan. 1874 a mihcaaan, Lipon to kamo 1871 a mihcaan malikid katokoh tini i Liw-ciw, o tademaw mapatay no binacadan, sato sihitay to amingayaw to Taywan, no Modanay a kawaw, oyzasato o Holan malinga to to sibaloco' to Heng-chon a sobal ato Taywan no boyo'ay a kakitizaan. oynian enemay a niyazo' a mikowan, i 1920 a mihcaan a kakitizaan misomad to lekec mikenis tongos no Takaw Zow-heng-cong a kenis caay patizeng to zazan niyazo' a lala', o baco no lala' amisanga' tongosa no &quot;Heng-cong sasaay a binacadan&quot;. zikozan no ngangayaw to saayaway. &quot; Modan a kawaw&quot; a ngangan, conos tiniay nipalomaan to Ye-mo-dan, pakenis no Takaw akowan Modan a kenis, 1950 a mihcaan misomad no Pinton akowan to, 1956 a mihcaan Tong-yoan a niyazo' makay Modan a niyazo' a kasilac, 1969 a mihcaan Pa-yaw nano Kaw-se a niyazo' a sakowa, pasomad han to Man-cow a kenis Cang-le a niyazo' katokoh ayza. a sobal Hen-cong a sobal tini i Pin-tong a kenis, zayhan nasingangan Hen-cong a kenis, no Taywan hamin no sobal no satimolanay to. Hen-cong a sabal tolo a hekal o bayo amin a liwliw, satipan micapi to Taiwan bayo, notimolan no Pa-se-hay-siy, nowalian belaw o walibayo, oyni dada' asobal ko saamisay ato matatoles to Taiwan a sobal, izaw ko no bayoay a lahod a pasomad, o liwliw no somal talakaw hato i sasa to 800 a depah, no Cong-yang a boyo'ay to na i sasa sisa bali no bayo madayom malakoit, o micidekay ko hekal no Taywan a sobal. Se-men a kasomamadan a pingangayawan &quot;Paiwan a kamo, Macacokes&quot; no Taywan Modan a kapelpel a kawaw a kakitizaan, tini i Pin-tong akowan Mo-tan a kenis ato Ce-ceng a sakalikeloh, silaed to Se-cong a saowac nowalian satipan pakala to 3 kong-li, noayzaay Hen-cong sobal a laylay a cacay o aazihan. siwkay zikozan no Se-men angayaw hawsa, Lipon a hiday o sakakaay no mikeliday ci Si-sing-cong-daw(Saigo)ato mikeliday no Paiwan mapolong misasing, kawili noenengay o wawa ni Coo-ci-do ci adidi'ay Coo-ci-do-co-liy, tepanay noeneng ci a Si-cang, kawanay enengay tata a min malecayay. 1871 a mihcaan, Lio-ciw a kanatal o balonga malikid katokoh macapi ko ayzaay Mo-tan a kenis, Liw-ciw mibotingay a tademaw palao tiniay a yincomin han a micomod milawlaw to tiniay a mipatay. itawya tongos misatekeday no Liw-ciw a kanatal, nika malecad pasayza i Kaholamay a kanatal ato Kaliponan a kanatal ato paini to Lipon, Lipon hong-tiay henay a kanatal cenbo asilawat amicolcol to hitay pasayza i ayaway a kawawa no kakitizaan, 1874 a mihcaan Lipon a hitay &quot;amisaybang to pipatayay,&quot; &quot; mipopot to binawan,&quot; apasayza Taywan mangangayaw to yincomin sato o malahitayay, sakakaay no hitay to satipan a kenis makayza i papicolcol to Taywan a binacadan sakakay mikowanay to kawaw, mikelit to Lipon no hitay tayni i Taywan mianing to binacadan, Lipon a hitay i 1874 a mihcaan 5 a bolad 12 a dimiad picekolan no niyazo' atatokos hawsa, i limaay a bolad tosa a bataan izaw ko tosa a demiad katokoh i Se-men, matena' no icelangay no Mo-tan a niyazo'. mowangicay a tako mowangicay a tako kakitizaan a helong saayaway a tako ayaw caay henay kapisanga, izaw tono boyo'ay kalikelohan kasaopoan no nanom, naoyaan noeneng na i pabaw no Ban-san a saowac Taywan a binacadan Paywan a tademaw, a mikilim to sakapahay a liwliw no sakaozip, mokayakay to boyo' tayzaay to no ayzaay a mowangicay a tako mananel i liwliw, itawya oynian aniyazo' a binacadan, tayni tonian a kakitizaan hawsa, oynian tasotasonan a lala', no Paywan a binacadan &quot;GUGGI&quot;, pangangan han to tiniay a kakitizaan &quot;kozi&quot;, oynian akamo i Paywan co a kamowan oyza o kalalikelohan kisaopoan no nanom. Taywan i Kaliponan hawsa, itawyaay o Lipon a tademaw mikilol to Paywan a yincomin o pasomad to ngangan &quot;kotji&quot;, &quot;kotji&quot; a codad, tatenga oyzaan o laway sanay a imi, zokozan no pingangayawan, niyazo'ay a masakapahay namalilid no Tawywan sakakaay mikeliday no zenbo maawaw amilihiza to ngangayawan, i niyazo'ay o liwan oyza to dada' balakiay o tatayna o wawa ko liwan amipotpot to niyazo'ay, 1941 a mihcaan malinga'to oyaanay to a tasotasonana lala' &quot;kotji&quot; misaka to copo, masa no ayzaay o tademaway nisanga'an a tako, kilol zikozan kilol i ngangayawan malepon to ngangayaw hawsa,milihizaan mingayaway masakapahay a tademaw,taloma' to niyazo' hawsa maazih ko no ozipay wama wina ato babalaki, zayhan caay pakasanga' to no nisanga'an hawsa o kange'lo patay sato, satosa oyni tademaw sanga'an a tako, pasomat hato to ngangan &quot;tjakodji&quot; oynian a kamo kakelol to no layakay a ngihah hawsa a pangangan ty &quot;angic a tako&quot;, mala o oyaan a tako a pangangan.</FORM>
    </S>
</TEXT>