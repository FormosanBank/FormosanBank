<?xml version="1.0" ?>
<TEXT id="Wiki_Sakizaya_adada'_ku_tangah_mukan_tu_kiyandi" xml:lang="szy" source="Sakizaya Wikipedia, article: adada'_ku_tangah_mukan_tu_kiyandi" copyright="CC BY-SA" citation="adada'_ku_tangah_mukan_tu_kiyandi. (2025, May 05). In Wikipedia [Sakizaya]. https://szy.wikipedia.org/wiki/adada'_ku_tangah_mukan_tu_kiyandi" BibTeX_citation="@misc{Wiki_szy_adada'_ku_tangah_mukan_tu_kiyandi, title = adada'_ku_tangah_mukan_tu_kiyandi, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/adada'_ku_tangah_mukan_tu_kiyandi} }">
    <S id="0">
        <FORM kindOf="original">adada' ku tangah mukan tu kiyandi sapuelac ngatu cacay anu mukan kami tu kiyandi , saca pincilin ,saca paupin , saca cuededay a kakaenan sa, katuud ku tademaw adada' ku tangah. izay mahiza saw? mukan kami tu cuededay a kakaenan, pacumud i laway niyam sa, uyiniyan &quot; cueded&quot; macucukay a tineng , patudu' katukuh tu punu' nu mita. anu tabaki kya cucuk, mahaceng kya katinengan , mungangaw tu ku punu' nu mita. pakuhica adada' tu sa. uzama sa, mukan tu cuededay, tansul sa macuwad ku siekuan , tansaul sa micumud ku izang tayza i punu'. sisa, adada' tu ku tangah nu mita. u lakelalan nu adada' ku tangah. tatenga'ay sa, caay katineng henay ku kagak nu ayzaay. izaw ku misaydan panganganen tina adada' &quot;pincilin adada' nu tangah冰淇淋頭痛症&quot;. ngatu tusa manay anu mukan kami tu cuededay a kakaenan, amana kalamkam, haymaw han mukan. amana iyadah tu mukan, adidi' han pacumud tu laway. anu mahiza sa, caay tu kaadada' ku tangah. yadah ku kakelalan nu adada' nu tangah, anu adada' ku tangah matenes, tayza tu miazih tu misaydan. papikinsa'en tu. amana mukan tu cetungci , caay ku kapahay a aluday kuyni. anu masinawal, caay kakaph ku balucu', adada' tu ku tangah. ngatu tulu yadah ku kakuniza nu cuededay a kakaenan, izaw ku pincilin, paupin, sengtay , pingsa ..... sicedam , aesu' tina cuededay a kakaenan. namakayniyan a nasulitan nasakamuan atu natinengan wikipayek paybalucu'ay pulungamin a cudad-頭痛 nasulitan nay pabalucu'ay a kawaw nu subana'ay a pu 2018-1, nasulitan ni Tuku Sayun.</FORM>
        <FORM kindOf="standard">adada' ko tangah mokan to kiyandi sapoelac ngato cacay ano mokan kami to kiyandi , saca pincilin ,saca paopin , saca coededay a kakaenan sa, katood ko tademaw adada' ko tangah. izay mahiza saw? mokan kami to coededay a kakaenan, pacomod i laway niyam sa, oyiniyan &quot; coeded&quot; macocokay a tineng , patodo' katokoh to pono' no mita. ano tabaki kya cocok, mahaceng kya katinengan , mongangaw to ko pono' no mita. pakohica adada' to sa. ozama sa, mokan to coededay, tansol sa macowad ko siekoan , tansaol sa micomod ko izang tayza i pono'. sisa, adada' to ko tangah no mita. o lakelalan no adada' ko tangah. tatenga'ay sa, caay katineng henay ko kagak no ayzaay. izaw ko misaydan panganganen tina adada' &quot;pincilin adada' no tangah冰淇淋頭痛症&quot;. ngato tosa manay ano mokan kami to coededay a kakaenan, amana kalamkam, haymaw han mokan. amana iyadah to mokan, adidi' han pacomod to laway. ano mahiza sa, caay to kaadada' ko tangah. yadah ko kakelalan no adada' no tangah, ano adada' ko tangah matenes, tayza to miazih to misaydan. papikinsa'en to. amana mokan to cetongci , caay ko kapahay a aloday koyni. ano masinawal, caay kakaph ko baloco', adada' to ko tangah. ngato tolo yadah ko kakoniza no coededay a kakaenan, izaw ko pincilin, paopin, sengtay , pingsa ..... sicedam , aeso' tina coededay a kakaenan. namakayniyan a nasolitan nasakamoan ato natinengan wikipayek paybaloco'ay polongamin a codad-頭痛 nasolitan nay pabaloco'ay a kawaw no sobana'ay a po 2018-1, nasolitan ni Toko Sayon.</FORM>
    </S>
</TEXT>