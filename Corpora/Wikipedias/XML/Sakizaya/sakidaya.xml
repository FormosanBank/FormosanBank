<?xml version="1.0" ?>
<TEXT id="Wiki_Sakizaya_sakidaya" xml:lang="szy" source="Sakizaya Wikipedia, article: sakidaya" copyright="CC BY-SA" citation="sakidaya. (2025, May 05). In Wikipedia [Sakizaya]. https://szy.wikipedia.org/wiki/sakidaya" BibTeX_citation="@misc{Wiki_szy_sakidaya, title = sakidaya, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/sakidaya} }">
    <S id="0">
        <FORM kindOf="original">sakidaya Sakidaya, sakiraya sa ku Pangcah, sukizaya sa ku kaliyawan. i cipawkan a niyadu u sakizaya kami sa, u i sakulay a niyada, u sakidaya kami sa. 背景 u sakidaya, naytida i kilay a bukelalan u tungus mahamin ku kalisi, kaliku naw kilay kungangan, nama kayda kiray ku ngiha. Sakizaya a sulid hicasananay cay katinengi ku imi, matineng dada' caykapapina kya tamdaw, u kamu hanu sakidayan. u kamu nu sakidaya atu natawran, pukpuk, lidaw, cikasuan a pangcah caykalcad, ina tatusaay caykalcan ku kamu, a hica saw masasakamu. Tiwai sain tayda i niyaniyadu'an mipalita mikilim, kasumamadan u sakidaya a niyadu' nay tida i kilay a bukelal napatideng tu cacay a bataan tu niyadu. nadipa'an kasumamadan u sakidya cay pilakuid tu kalinku a mukelal, namademec i kaliyawan na malpacaw, caykaw sakidaya a, tayda tu i bukelal nu kalinku, i kadipunan namulaliw ni pakaluken atu namabalad, sakidaya mi lakalak malimaday itini i bukelal sa, namahida idaw tu ku taydaay i duma a bukelal malimad. nu dikudan cacay a malbud siwa a lasubu siwaabataan a mihcan, u sakidaya a tamdaw, malingatu tu mikilim tu lalangawan a patideng, i tusaay a malbud sepatay a mihcaan muculil a pangana, nama hida i tusaay a malbud pitu a mihcaan cacay a bulad mapangangan, mala sabaw tulu nu yincumin.</FORM>
        <FORM kindOf="standard">sakidaya Sakidaya, sakiraya sa ko Pangcah, sokizaya sa ko kaliyawan. i cipawkan a niyado o sakizaya kami sa, o i sakolay a niyada, o sakidaya kami sa. 背景 o sakidaya, naytida i kilay a bokelalan o tongos mahamin ko kalisi, kaliko naw kilay kongangan, nama kayda kiray ko ngiha. Sakizaya a solid hicasananay cay katinengi ko imi, matineng dada' caykapapina kya tamdaw, o kamo hano sakidayan. o kamo no sakidaya ato natawran, pokpok, lidaw, cikasoan a pangcah caykalcad, ina tatosaay caykalcan ko kamo, a hica saw masasakamo. Tiwai sain tayda i niyaniyado'an mipalita mikilim, kasomamadan o sakidaya a niyado' nay tida i kilay a bokelal napatideng to cacay a bataan to niyado. nadipa'an kasomamadan o sakidya cay pilakoid to kalinko a mokelal, namademec i kaliyawan na malpacaw, caykaw sakidaya a, tayda to i bokelal no kalinko, i kadiponan namolaliw ni pakaloken ato namabalad, sakidaya mi lakalak malimaday itini i bokelal sa, namahida idaw to ko taydaay i doma a bokelal malimad. no dikodan cacay a malbod siwa a lasobo siwaabataan a mihcan, o sakidaya a tamdaw, malingato to mikilim to lalangawan a patideng, i tosaay a malbod sepatay a mihcaan mocolil a pangana, nama hida i tosaay a malbod pito a mihcaan cacay a bolad mapangangan, mala sabaw tolo no yincomin.</FORM>
    </S>
</TEXT>