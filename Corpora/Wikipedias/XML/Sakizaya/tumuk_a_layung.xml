<?xml version="1.0" ?>
<TEXT id="Wiki_Sakizaya_tumuk_a_layung" xml:lang="szy" source="Sakizaya Wikipedia, article: tumuk_a_layung" copyright="CC BY-SA" citation="tumuk_a_layung. (2025, May 05). In Wikipedia [Sakizaya]. https://szy.wikipedia.org/wiki/tumuk_a_layung" BibTeX_citation="@misc{Wiki_szy_tumuk_a_layung, title = tumuk_a_layung, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/tumuk_a_layung} }">
    <S id="0">
        <FORM kindOf="original">tumuk a layung 獅子王) kakungkuan a kamu . i ahebalay nu lutuklutukan nu Fa-cuo , mapulung namin ku aadupan i sasa nu kasenengan a ba'tuan i kasenengan a kanatal nu tumuk a layung ci Mu-fa-sa a , militemuh tu baluhay nilecuhan a wan-ce. . i buyuay a sakatalawan u san-siao ci La-fa-ci huwaden nida ci Mu-fa-sa atu ci Sa-la-pi a wawa ci Sin-pa , cacay a lasubu nu aadupan pasayda namin mibaung tu nuhenian, cideksa ku saba ni Mu-fa-sa ci Sipildac caay ka namuh, caay pilihida a tahekal, dayhan u sakalaylay nida a kawaw alawen ni Sin-pa . . wawa hanay ci Sin-pa hina takah tu cancanan a kawaan, u mangalay tu ci Sipildac mialaw tu aenengan nu sakakaay (wan-wi王位) mibangbang cinida ci Sin-paan katayda i zuan nu lunem mitahaw tu icelang nu balucu' nida, kilul sa patuduen nida ku wacu mikina nikudan mikalad, tumian makatukuh ci Mu-fa-sa ala' hantu cinida, kiya caay ka kala' nu wacu ci Sin-paan . i mata ni Sin-pa , wama nida ci Mu-fa-sa u saicelangay matalulay a tademaw, mangalay cinida mahida u wama nida anuayaw u saicelangay tu a tademaw. ci Sipildac idaw henay kuni datengan tu kiyaku, pataydan nida ci Sin-pa i dihep, patuduan ku wacu pakatawid tu katuuday nu katalan, paceba satu amaduba' i dihep, kilulsa pasayda ci Mu-fa-sa an musakamu makalitemuh ci Sin-pa tu sakatalawan. . mabiyalawtu ku balucu ni Mu-fa-sa cumud satu tu hatidaay a katalanan milalebu tu katalan miala ci Sin-pa an, nika cinidahatu mapatay a bacekisan nu katalan mapatay nu adada atu duka, ci Mu-fa-sa paicelang satu pacici pasayda makayakay tu nanggay a tapabaw, i pabaway a Sipildac melawsa sakamu sa &quot;kuowan mangzay&quot; kilul sa ba'tungen nida pasayda i nanggay miba'tun, pakunida sa tukuden epinengen amipatay. ci Sipildac saan ci Sin-pa an nikapatayan ni Mu-fa-sa ci Sin-pa kumikawaway, mapatay nu lalum ci Sin-pa kiya laliw satu tina kasenengan a kanatal, ci Sipildac patuduen nida ku wacu milalaba' cinidaan mangalay mipatay, ci Sin-pa hantu mapulin i sukisukinawan a lutuklutukan, sakasa malaliw nida ku patay. mangusabiday ci Sin-pa alaen ni hu-mun Tin-man atu kiwma Pun-pun , nuheni tawya pabelien nida ci Sin-pa tu baluhay a sakaudip &quot;Hakuna Matata&quot; amana kabiyalaw sananay a iminan, pakunida han ku nikaudip alesen ku nidatengan salihalay han kuni kaudipsa. ci Sin-pa itini inidatengan pawanen nida ku lalum, nika kapawanan nida ku wan-kuo a tungus nu kawawan, hatidaay tu nu demiad, balakitu ci Sin-pa atu ci Mu-fa-sa malecad kunika tanektek ku udip nuheni. idaw ku cacay a demiad, cacay nu laangan nu layum mikilim tu kakanen ci Na-na micumud tina niyaduan, cinida u tadacabay ni Sin-pa i tawya. . ci Na-na sakamusa ci Sin-pa an, nuni alawan ni Sipildac kina kawaw sa, paceba' satu ku wacu masenengan tina kanatal pakalaluwayluway satu mi'dis tu katuuday, pakasikadaysa tu kasenengan a kanatal tanu dukasatu, duma nu aadupan yadatu namin mihinang milaliw. . ci Na-na papatalumaen nida ci Sin-pa patideng kina luma', nika ci Sin-pa idawhe ku ading tunu wawaway henay a balucu, caay henay kaw kapawanan. . adada henay ku balucu ni Sin-pa malitemuh nida ci La-fa-ci , patuduan nida ci Sin-pa piadihi tu nipatuduan tu kawaw, sadikuday satu pa'ngaw ci Sin-pa i tapukuwan, u ladem mahida u wayway ni Mu-fa-sa , sa idawsatu ku nabalucuan ni Sin-pa mangalay saicelang satu cinida pasayda i katalumaan. . ci Sin-pa atu ci Na-na , ci Tin-man ci Pun-pun taluma satu i wankuo masasuada' atu wacu lalebu lepacaw satu, misapudapudahay a tademaw ci Sipildac matineng tu nabalucuan ni Sin-pa tunika si balucu, mikinawul aca cinidaan tu sikad atu dawmi', pacician nida ci Sin-pa pataydaen i nanggayan, kasibalucuan ni Sipildac ngaliwngusa musakamu tawya ci Mu-fa-sa mahinitu nicuduhan a patasasa. . matineng tu ci Sin-pa lawpesen nida ku malalibeday nu balucu, idaw satu ku matalulay atu icelang, padangatu nu katuuday a cabay mademec niya, mala sakakaay (wanwi), mademecay ci Sipildac hetik satu i nanggay, nu mapataya nu langes a wacu hamaw hantu nuheni mingenged mukan. tanutuwa sa ci Sin-pa miawaw, kainaian a langawan nu lala' mahida mulangaway tu namin, hatidaay tu nu aadupan mapulung namin i kasenengan a ba'tuan, ayda nika tahekalan i nuayawan nuheni sa u sakakaay nu layung ci Sin-pa atu wanhio ci Na-na , ci La-fa-ci patalakawen nida kiya tusaay a wawa, i Fa-cuo nu lutuklutukan a tuud nu langaw atu cilekay atu aadupan maudipnamin. namakayniay a nisulitan atu nitengilan</FORM>
        <FORM kindOf="standard">tomok a layong 獅子王) kakongkoan a kamo . i ahebalay no lotoklotokan no Fa-coo , mapolong namin ko aadopan i sasa no kasenengan a ba'toan i kasenengan a kanatal no tomok a layong ci Mo-fa-sa a , militemoh to balohay nilecohan a wan-ce. . i boyoay a sakatalawan o san-siao ci La-fa-ci howaden nida ci Mo-fa-sa ato ci Sa-la-pi a wawa ci Sin-pa , cacay a lasobo no aadopan pasayda namin mibaong to nohenian, cideksa ko saba ni Mo-fa-sa ci Sipildac caay ka namoh, caay pilihida a tahekal, dayhan o sakalaylay nida a kawaw alawen ni Sin-pa . . wawa hanay ci Sin-pa hina takah to cancanan a kawaan, o mangalay to ci Sipildac mialaw to aenengan no sakakaay (wan-wi王位) mibangbang cinida ci Sin-paan katayda i zoan no lonem mitahaw to icelang no baloco' nida, kilol sa patodoen nida ko waco mikina nikodan mikalad, tomian makatokoh ci Mo-fa-sa ala' hanto cinida, kiya caay ka kala' no waco ci Sin-paan . i mata ni Sin-pa , wama nida ci Mo-fa-sa o saicelangay matalolay a tademaw, mangalay cinida mahida o wama nida anoayaw o saicelangay to a tademaw. ci Sipildac idaw henay koni datengan to kiyako, pataydan nida ci Sin-pa i dihep, patodoan ko waco pakatawid to katooday no katalan, paceba sato amadoba' i dihep, kilolsa pasayda ci Mo-fa-sa an mosakamo makalitemoh ci Sin-pa to sakatalawan. . mabiyalawto ko baloco ni Mo-fa-sa comod sato to hatidaay a katalanan milalebo to katalan miala ci Sin-pa an, nika cinidahato mapatay a bacekisan no katalan mapatay no adada ato doka, ci Mo-fa-sa paicelang sato pacici pasayda makayakay to nanggay a tapabaw, i pabaway a Sipildac melawsa sakamo sa &quot;koowan mangzay&quot; kilol sa ba'tongen nida pasayda i nanggay miba'ton, pakonida sa tokoden epinengen amipatay. ci Sipildac saan ci Sin-pa an nikapatayan ni Mo-fa-sa ci Sin-pa komikawaway, mapatay no lalom ci Sin-pa kiya laliw sato tina kasenengan a kanatal, ci Sipildac patodoen nida ko waco milalaba' cinidaan mangalay mipatay, ci Sin-pa hanto mapolin i sokisokinawan a lotoklotokan, sakasa malaliw nida ko patay. mangosabiday ci Sin-pa alaen ni ho-mon Tin-man ato kiwma Pon-pon , noheni tawya pabelien nida ci Sin-pa to balohay a sakaodip &quot;Hakona Matata&quot; amana kabiyalaw sananay a iminan, pakonida han ko nikaodip alesen ko nidatengan salihalay han koni kaodipsa. ci Sin-pa itini inidatengan pawanen nida ko lalom, nika kapawanan nida ko wan-koo a tongos no kawawan, hatidaay to no demiad, balakito ci Sin-pa ato ci Mo-fa-sa malecad konika tanektek ko odip noheni. idaw ko cacay a demiad, cacay no laangan no layom mikilim to kakanen ci Na-na micomod tina niyadoan, cinida o tadacabay ni Sin-pa i tawya. . ci Na-na sakamosa ci Sin-pa an, noni alawan ni Sipildac kina kawaw sa, paceba' sato ko waco masenengan tina kanatal pakalalowayloway sato mi'dis to katooday, pakasikadaysa to kasenengan a kanatal tano dokasato, doma no aadopan yadato namin mihinang milaliw. . ci Na-na papatalomaen nida ci Sin-pa patideng kina loma', nika ci Sin-pa idawhe ko ading tono wawaway henay a baloco, caay henay kaw kapawanan. . adada henay ko baloco ni Sin-pa malitemoh nida ci La-fa-ci , patodoan nida ci Sin-pa piadihi to nipatodoan to kawaw, sadikoday sato pa'ngaw ci Sin-pa i tapokowan, o ladem mahida o wayway ni Mo-fa-sa , sa idawsato ko nabalocoan ni Sin-pa mangalay saicelang sato cinida pasayda i katalomaan. . ci Sin-pa ato ci Na-na , ci Tin-man ci Pon-pon taloma sato i wankoo masasoada' ato waco lalebo lepacaw sato, misapodapodahay a tademaw ci Sipildac matineng to nabalocoan ni Sin-pa tonika si baloco, mikinawol aca cinidaan to sikad ato dawmi', pacician nida ci Sin-pa pataydaen i nanggayan, kasibalocoan ni Sipildac ngaliwngosa mosakamo tawya ci Mo-fa-sa mahinito nicodohan a patasasa. . matineng to ci Sin-pa lawpesen nida ko malalibeday no baloco, idaw sato ko matalolay ato icelang, padangato no katooday a cabay mademec niya, mala sakakaay (wanwi), mademecay ci Sipildac hetik sato i nanggay, no mapataya no langes a waco hamaw hanto noheni mingenged mokan. tanotowa sa ci Sin-pa miawaw, kainaian a langawan no lala' mahida molangaway to namin, hatidaay to no aadopan mapolong namin i kasenengan a ba'toan, ayda nika tahekalan i noayawan noheni sa o sakakaay no layong ci Sin-pa ato wanhio ci Na-na , ci La-fa-ci patalakawen nida kiya tosaay a wawa, i Fa-coo no lotoklotokan a tood no langaw ato cilekay ato aadopan maodipnamin. namakayniay a nisolitan ato nitengilan</FORM>
    </S>
</TEXT>