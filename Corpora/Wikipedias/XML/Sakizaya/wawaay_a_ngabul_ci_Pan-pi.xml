<?xml version="1.0" ?>
<TEXT id="Wiki_Sakizaya_wawaay_a_ngabul_ci_Pan-pi" xml:lang="pwn" source="Paiwan Wikipedia, article: wawaay_a_ngabul_ci_Pan-pi" copyright="CC BY-SA" citation="wawaay_a_ngabul_ci_Pan-pi. (2024, December 07). In Wikipedia [Paiwan]. https://pwn.wikipedia.org/wiki/wawaay_a_ngabul_ci_Pan-pi" BibTeX_citation="@misc{Wiki_pwn_wawaay_a_ngabul_ci_Pan-pi, title = wawaay_a_ngabul_ci_Pan-pi, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/wawaay_a_ngabul_ci_Pan-pi} }">
    <S id="0">
        <FORM kindOf="original">wawaay a ngabul ci Pan-pi wawaay a ngabul ci Pan-pi" "A-me-li-ka a kam Bambi" u cacay ni Huwa-te Tise-ni a nisanga'an, i 1942 a mihcaan u saayaway a iga u tanayu'ay mangga a iga. kungku niza nisumadan tu makay Aow-ti-li nu mitesakay kutineng misulitay ci Bey-li-s Sa-tun i 1923 a mihcaan u nisulitan a kungku malecad ku ngangan " Bambi, A LiFe in the Woods". uyni a iga ni Leye-tyen-huwa a iga i 1942 a mihcaan 8 a bulad 13 a demiad patahkal paiga, u saka lima nu Huwa-te ti-se-ni u micidekay ku kapah tanayu'ay a iga nu mgaga. (Bambi), (Faline). uyni a igaan angangan situngusa a tademaw izaw ku salengacay a kiku a ngabul ci Pan-pi "Bambi" u Hungti nu kilakilangan ci ama niza "Great Prince of the Forest" atu wina niza "igaan nayi' ku musakamuay tu ngangan niza", Pan-pi a cabay pawalil ci San-pu "Thumper" antulay a edu ci Balu-al "Flower" atu ci Pan-pi sakunuayaw a acawa ni Ben-ni "Faline. Ti-se-ni i misanga tuyni a iga hawsa, na kasazuma nu Pan-pi nauynian ku nisilita nu satipiy a wacu sumad han nu salengacay kikul a ngabul tu, zayhan satipay a waca uyni kasazuma a aadupan namakayza malingatu caay tu ka i lala' nu A-me-li-ka mauzip, satu uyza zayhan salengacay kikul a ngabul uyni kasazuma a aadupan u katinenga nu A-me-li-ka a ngabul. uyni a iga na pangangan tu sakatulu a syang nu U-se-ka cinsyang a kawlah, macacidek u sakapahay nuyzaanay a nisangaan a dadiw "Love Is a Song", u sakapahay nu mapalamelay a ngiha atu u sakapahay nu ayaway a nisangaan a dadiw a kawlah. 2008 a mihcaan 6 a bulad, A-me-li-ka a iga syehuy i mizizaw tu 1500 a tademaw kasuala a tademaw hawsa, mihapiu tu cacay "lasubu a mihcaan tu kasasizumaay a iga tu cacay a bataan nu sakapahay a iga, misilsil, ciniza namakay cacay a bataan nu A-me-li-kay a laylay a iga u wayway paymiala tu cacay a bataan tu nipulung tu sakapahay a iga. "adidi'ay a ngabul ci Pan-pi" tini i "mangga a iga" kasasizumaan pakala tu saka tulu a ngangan. kungku i cacay a buhangan nu kilangan, mulecuh kya cacay a uzeng ngabul tu cacay adidi'ay a ngabul, pangangan han niza, tu ci Pan-pi "Bambi". ci Pan-pi namatineng ahicaen muculil sa hasa, sicabay tu ciniza tu cacay, cacay a ngangan ci San-pu "Thumper" u adidi'ay a pawalil. yu minanam ci Pan-pi ahicaen musakamu sa, malikeluh tu niza ku cacay adidi'ay antulay a edu ci Balu-al "Flower". uzuma a demiadan, ina ni Pan-pi ladayen niza tayza i nalinabuwan kasaluyaluy nu ngabul mikilim tu kakanan, ci Pan-pi itiza tu malikeluh ci amaan niza u Kowang nu kilakilangan "Great Prince of the Forest" atu cacay u mihcaan atu ciniza masasubelih tu uzang a ngabulan,ci Ben-ni "Faline". ci Pan-pi itiza i nalinabuwan u saayaway matatebing tu tademaw, miadup ku heni, i nalinabuwan a aadupan amin mapatawid maduba' tu. i sienaway a kasienaw Pan-pi atu wina niza maladay katukuh i malabungay nu suleda a nalinabuwan, matepa tu ku baluhay mulutucay a lutuk, tungusay au sadingsingan tu. yu mukan tu lutuk kuheni hawsa, ci ina ni Pan-pi matapal niza micapi tu kya katuuday miadupay a tademaw, muwawa tu ci Pan-pian kabili maduba' tayza i kilakilangan. yu maduba' ku heni hawsa, caay pitulas ku suni nu kuwang, katukuh ci Pan-pi i kilang a buhang a luma'an niza sa, kya matineng caay pikilul ci ina cinizaan taluma'. mahizasa, ci Pan-pi calicali sa i kilakilangan, muwawa tu ina niza, nika nayi' ku tekiteki' nu patubeliay. zikuz, u ama niza u Hung-ti nu kilakilangay culal satu, sakamu sa ci Pan-pian " wina isu anuayaw caay tu piladay itisuwanan haniza". satu laday hantu niza. u sadingsingan tu, muculal tu ku ngawa' nu ngabul "sibanuh tu ku tangila" ci Pan-pi atu ci San-pu ci Balu-al aca tatulu kuheni malikeluh tuway. u pitatakisan a puu', labu nu kilakilangan aadupan malingatu tu amin sakaku sa mikilim tu saacawaan. kanahatu tatulu ku heni paketun sa tu balucu' a caay ka hiza u zumaay aadupan malecad "maselen masasunamuh", nika caay katenes anuayaw ci San-pu atu ci Balu-al a sakaku satu malikeluh tu ku kakaydihan a cabay, amalingatu malalemu. Pan-pi saayaway uheni tatusa nayi' ku icelang, nika katukuh tu i sauwc anuayaw a malikeluh tu ci Ben-nian, satusa a masasuidih tu. zikuz a malikeluh tu ni Pan-pi ku zumaay cacay hukangay a ngabul ci A-nuo "Ronno", maydih aca ci Ben-nian ciniza, pacici' sa ci Ben-nian atu cinizaan maladay. ci Pan-pi atu ci A-nuo macaculi tuway, kanahatu lingatu sanay ci Pan-pi caay pakademec, nika zikuz u linges ni Pan-pi pabeli han niza tu icelang, malaheci tu mademec tu ci A-nuo cuzuh han tu niza mahetik tu isasa nu tepad nu sauwacan. uyza a sandeban, ci Pan-pi manengil nu sanek tabaku nu i hekalay pilabinan nu atademaw, sakamu han ni ama niza ciniza ayzaay katuud tu ku miadupay micumud tina kilakilangan, u aadupan amin kanca kabilien tu miliyas. ci Pan-pi caay pitengil tu tudawa ni ama niza, panutek sa tayza mikilim ci Ben-nian. ci Ben-ni tatungusa lalabaen nu miadupay a wacu, ci Pan-pi hantu dadawa katukuh tu i tiza, misuayaw tuya sabeleng nu miadupay a wacu' sabelet sa, a mililid papiliyas tu pisamata nu heni ngay taneng milaliw ci Ben-ni. ci Pan-pi mukayakay tu ya adidi'ay a buyu', mahetikay a ba'tu matena' tu kya pilalaba' nu miadupay a waca. zikuz, ci Pan-pi mikilul tu maduba' milaliw, nika yu mihatebud ci Pan-pi tu cacay helung a sauwac hawsa, makuwang tu nu miadupay ciniza pulin satu i sasa. makuwang tu ci Pan-pi zikuz i paicelang ni ama niza lekal satu, maladay tu tatusa lalid satu miliyas tuya kilakilangan. zikuz, maladay tu ku heni miliyas tu nituduh nu miadupay a tademaw tu kilakilangan, tayza tu i cacay adidi'ay a subal nu taku. aadupan amin, pasu Bey-lin, kapah tu amin katukah tu itiza i pilimekan. caay katenes, ci Ben-ni i aadupan amin i pihalhalan mulecuh tu tusaay adidi'ay a ngabul, ci Pa-pi atu wama niza mutizeng i baatay a didi'ay a buyu' miazih tuhenian. Kow-wng nu kilakilangan sazikuzay liyut satu, nayi' ku tekiteki'k miliyas, subelid tu ci Pan-pian i adidi'ay a buyu'an, pahezek tu ku kungku.</FORM>
        <FORM kindOf="standard">wawaay a ngabol ci Pan-pi wawaay a ngabol ci Pan-pi" "A-me-li-ka a kam Bambi" o cacay ni Howa-te Tise-ni a nisanga'an, i 1942 a mihcaan o saayaway a iga o tanayo'ay mangga a iga. kongko niza nisomadan to makay Aow-ti-li no mitesakay kotineng misolitay ci Bey-li-s Sa-ton i 1923 a mihcaan o nisolitan a kongko malecad ko ngangan " Bambi, A LiFe in the Woods". oyni a iga ni Leye-tyen-howa a iga i 1942 a mihcaan 8 a bolad 13 a demiad patahkal paiga, o saka lima no Howa-te ti-se-ni o micidekay ko kapah tanayo'ay a iga no mgaga. (Bambi), (Faline). oyni a igaan angangan sitongosa a tademaw izaw ko salengacay a kiko a ngabol ci Pan-pi "Bambi" o Hongti no kilakilangan ci ama niza "Great Prince of the Forest" ato wina niza "igaan nayi' ko mosakamoay to ngangan niza", Pan-pi a cabay pawalil ci San-po "Thomper" antolay a edo ci Balo-al "Flower" ato ci Pan-pi sakonoayaw a acawa ni Ben-ni "Faline. Ti-se-ni i misanga toyni a iga hawsa, na kasazoma no Pan-pi naoynian ko nisilita no satipiy a waco somad han no salengacay kikol a ngabol to, zayhan satipay a waca oyni kasazoma a aadopan namakayza malingato caay to ka i lala' no A-me-li-ka maozip, sato oyza zayhan salengacay kikol a ngabol oyni kasazoma a aadopan o katinenga no A-me-li-ka a ngabol. oyni a iga na pangangan to sakatolo a syang no U-se-ka cinsyang a kawlah, macacidek o sakapahay noyzaanay a nisangaan a dadiw "Love Is a Song", o sakapahay no mapalamelay a ngiha ato o sakapahay no ayaway a nisangaan a dadiw a kawlah. 2008 a mihcaan 6 a bolad, A-me-li-ka a iga syehoy i mizizaw to 1500 a tademaw kasoala a tademaw hawsa, mihapio to cacay "lasobo a mihcaan to kasasizomaay a iga to cacay a bataan no sakapahay a iga, misilsil, ciniza namakay cacay a bataan no A-me-li-kay a laylay a iga o wayway paymiala to cacay a bataan to nipolong to sakapahay a iga. "adidi'ay a ngabol ci Pan-pi" tini i "mangga a iga" kasasizomaan pakala to saka tolo a ngangan. kongko i cacay a bohangan no kilangan, molecoh kya cacay a ozeng ngabol to cacay adidi'ay a ngabol, pangangan han niza, to ci Pan-pi "Bambi". ci Pan-pi namatineng ahicaen mocolil sa hasa, sicabay to ciniza to cacay, cacay a ngangan ci San-po "Thomper" o adidi'ay a pawalil. yo minanam ci Pan-pi ahicaen mosakamo sa, malikeloh to niza ko cacay adidi'ay antolay a edo ci Balo-al "Flower". ozoma a demiadan, ina ni Pan-pi ladayen niza tayza i nalinabowan kasaloyaloy no ngabol mikilim to kakanan, ci Pan-pi itiza to malikeloh ci amaan niza o Kowang no kilakilangan "Great Prince of the Forest" ato cacay o mihcaan ato ciniza masasobelih to ozang a ngabolan,ci Ben-ni "Faline". ci Pan-pi itiza i nalinabowan o saayaway matatebing to tademaw, miadop ko heni, i nalinabowan a aadopan amin mapatawid madoba' to. i sienaway a kasienaw Pan-pi ato wina niza maladay katokoh i malabongay no soleda a nalinabowan, matepa to ko balohay molotocay a lotok, tongosay ao sadingsingan to. yo mokan to lotok koheni hawsa, ci ina ni Pan-pi matapal niza micapi to kya katooday miadopay a tademaw, mowawa to ci Pan-pian kabili madoba' tayza i kilakilangan. yo madoba' ko heni hawsa, caay pitolas ko soni no kowang, katokoh ci Pan-pi i kilang a bohang a loma'an niza sa, kya matineng caay pikilol ci ina cinizaan taloma'. mahizasa, ci Pan-pi calicali sa i kilakilangan, mowawa to ina niza, nika nayi' ko tekiteki' no patobeliay. zikoz, o ama niza o Hong-ti no kilakilangay colal sato, sakamo sa ci Pan-pian " wina iso anoayaw caay to piladay itisowanan haniza". sato laday hanto niza. o sadingsingan to, mocolal to ko ngawa' no ngabol "sibanoh to ko tangila" ci Pan-pi ato ci San-po ci Balo-al aca tatolo koheni malikeloh toway. o pitatakisan a poo', labo no kilakilangan aadopan malingato to amin sakako sa mikilim to saacawaan. kanahato tatolo ko heni paketon sa to baloco' a caay ka hiza o zomaay aadopan malecad "maselen masasonamoh", nika caay katenes anoayaw ci San-po ato ci Balo-al a sakako sato malikeloh to ko kakaydihan a cabay, amalingato malalemo. Pan-pi saayaway oheni tatosa nayi' ko icelang, nika katokoh to i saowc anoayaw a malikeloh to ci Ben-nian, satosa a masasoidih to. zikoz a malikeloh to ni Pan-pi ko zomaay cacay hokangay a ngabol ci A-noo "Ronno", maydih aca ci Ben-nian ciniza, pacici' sa ci Ben-nian ato cinizaan maladay. ci Pan-pi ato ci A-noo macacoli toway, kanahato lingato sanay ci Pan-pi caay pakademec, nika zikoz o linges ni Pan-pi pabeli han niza to icelang, malaheci to mademec to ci A-noo cozoh han to niza mahetik to isasa no tepad no saowacan. oyza a sandeban, ci Pan-pi manengil no sanek tabako no i hekalay pilabinan no atademaw, sakamo han ni ama niza ciniza ayzaay katood to ko miadopay micomod tina kilakilangan, o aadopan amin kanca kabilien to miliyas. ci Pan-pi caay pitengil to todawa ni ama niza, panotek sa tayza mikilim ci Ben-nian. ci Ben-ni tatongosa lalabaen no miadopay a waco, ci Pan-pi hanto dadawa katokoh to i tiza, misoayaw toya sabeleng no miadopay a waco' sabelet sa, a mililid papiliyas to pisamata no heni ngay taneng milaliw ci Ben-ni. ci Pan-pi mokayakay to ya adidi'ay a boyo', mahetikay a ba'to matena' to kya pilalaba' no miadopay a waca. zikoz, ci Pan-pi mikilol to madoba' milaliw, nika yo mihatebod ci Pan-pi to cacay helong a saowac hawsa, makowang to no miadopay ciniza polin sato i sasa. makowang to ci Pan-pi zikoz i paicelang ni ama niza lekal sato, maladay to tatosa lalid sato miliyas toya kilakilangan. zikoz, maladay to ko heni miliyas to nitodoh no miadopay a tademaw to kilakilangan, tayza to i cacay adidi'ay a sobal no tako. aadopan amin, paso Bey-lin, kapah to amin katokah to itiza i pilimekan. caay katenes, ci Ben-ni i aadopan amin i pihalhalan molecoh to tosaay adidi'ay a ngabol, ci Pa-pi ato wama niza motizeng i baatay a didi'ay a boyo' miazih tohenian. Kow-wng no kilakilangan sazikozay liyot sato, nayi' ko tekiteki'k miliyas, sobelid to ci Pan-pian i adidi'ay a boyo'an, pahezek to ko kongko.</FORM>
    </S>
</TEXT>