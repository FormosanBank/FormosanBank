<?xml version="1.0" ?>
<TEXT id="Wiki_Sakizaya_u_kazatengan_a_miulicay-_Yi_Kuwang_Cung_saydang" xml:lang="pwn" source="" copyright="" citation="" BibTeX_citation="">
    <S id="0">
        <FORM> u kazatengan a miulicay Yi Kuwang Cung sasaydang u siwkay ni Yi Kuwang Cung sasaydang nalecuhan ciniza i 1928.10.21, mabelic ciniza i 2017.12.14. u uzip sa 84 ku mihca. nalecuh ciniza i China Nanjing. pueneng i Taywan Kaoshung. malasasaydang ciniza i tabakiaya a cacudadan. pasubana' ku Hulam a ulic atu kamu. yadah ku sulit niza. u kawlah niza 1962 a mihcan i Taywan maala China baluhay ulic a kawlah. . 1966 a mihcan i Taywan cacay bataan a sakapahay a singin. 1984 a mihcan i Taywan sakapitu Wusanlian a kawlah. 1989 a mihcan i Taywan , 1997 a mihcan i China 1998 a mihcan i Taywan 1999 a mihcan i Taywan 2000 a mihcan i Taywan 2001 a mihcan i China 2007 a mihcan i Taywan maala ku sakapahay a micudaday nu Taywan tabakiay a cacudadan 2012 a mihcan i Taywan maala Yuance tabakiay a cacudadan pabeli ciniza tu Kuikuan miulicay 2014 a mihcan i Taywan maala tu Sincenyuen lalangawan a kawhah 2015 a mihcan i Malaysiya maala tu Balu culil kitakit Hulam kamu ulic a kawlah . ngatu cacay i capi kalabian tu a tatukian, malayap aku ku nipalada'an nu kaput aku i Line tu ulic ni Yi Kuwang Cung saydang, u &quot;minaluan a zateng&quot; han kuyza ulic. caay katanaya ku sulit kya ulic, asip hanaku, tansul saan matesuk ku balucu' aku, saliyaliyaw han haca aku a misaasiasip, mahizateng aku ku wama, uyna atu niyazu' nu maku, silusa' sa ku mata nu maku, malalum sa ku balucu'. naw mahica saw? u mahiza aca a malecad ku balucu' nu tadetademaw a mailul tu kaka'ilulan nu niza a tademaw atu maanan kiya. ngatu tusa samizateng sa kaku, u hatiniay tu a tuas ni Yi sasaydang, caay haw pitulas a misulit tu ulic, papasadak saan haca tu baluhay a cudad. u tadamaanay tu ku ngangang atu ngiha' niza, inayi' tu ku mikakaay cinizaan sa kaku. anu micunus kita tu taneng nu niya, pacakan tu kabana' mitatild tu ulic nu mita u Sakizaya, papalawaten tu a miasip, minananam ku ulic ni Yi singsi, ta macepcep tu ku bana' atu taneng ni Yi sasaydang tu mamamamang, itiya bangcal ku nisulitan a ulic, u sanay ku pihizateng haca aku. ngatu tulu na mahezek kaku malabi i paputal, pasa pacakayan ku lakat nu maku, micakay tu nu dadayaay a sinpun , u mamibelih sanay kaku, maazih aku ku sinpun ni Yi sasaydang, &quot;miliyas tu ku miulicay ci Yi Kuwang Cung, maala ku 90ay mihecaan ku uzip.&quot; saan ku pasinpun. tu kabahal nuna kawaw, talabaheka, masumad ku balucu', tahalusa' haca kaku, naw mahini kuna kawaw saw? u kahemekan, u kasikazen a miulicay ci Yi sasaydang nu katuuday, mailul tu kita cinizaan. anu miliyaliyas tu ci Yi sasaydnag tuna hekal, kilami, caay piliyas ku taneng atu ulic niza i titanan tahadauc. malalitin tu ihekalay atu zumaay a natinengan . (4) nasulitan nay paybalucu'ay a kawaw nu subana'ay a pu 2018 1, nasulitan ni Tuku Sayuen</FORM>
    </S>
</TEXT>
