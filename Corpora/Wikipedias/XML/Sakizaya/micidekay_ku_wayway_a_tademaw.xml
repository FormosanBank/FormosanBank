<?xml version="1.0" ?>
<TEXT id="Wiki_Sakizaya_micidekay_ku_wayway_a_tademaw" xml:lang="szy" source="Sakizaya Wikipedia, article: micidekay_ku_wayway_a_tademaw" copyright="CC BY-SA" citation="micidekay_ku_wayway_a_tademaw. (2025, May 05). In Wikipedia [Sakizaya]. https://szy.wikipedia.org/wiki/micidekay_ku_wayway_a_tademaw" BibTeX_citation="@misc{Wiki_szy_micidekay_ku_wayway_a_tademaw, title = micidekay_ku_wayway_a_tademaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/micidekay_ku_wayway_a_tademaw} }">
    <S id="0">
        <FORM kindOf="original">== micidekay ku wayway a tademaw == kungku lingatu nu kungku milingusay tu tatayna atu tatama maladay mulaliw, mulecuh tu cacay salunganay bucud tatayna a lutungay, nika caay katenes ya salunganay tatayna a lutungay maubi sipakutay han tu cacay u salacu'say u makunulay a lutungay, ya wina caay palatateng' maubi ku nu uzipay tatayna a wawaan, ya makunulay a lutungay sipibakah i putah nu Pa-li- sen-mu-yan. 1482 a mihcaan tu pibalakasay tu tademaw a demiadan nu Pa-li, Sen-mu-yen ya makunulay a wawa ci Cya-si-mu-tow mapili'ay tu mala u mibalakasay tu tademawan nu mikeliday, zayhan i Pa-liay a tademaw amin u cayay kasalungan a tademaw ciniza, mapalekalan nu binawlan ciniza mala u sakakaay a mitaliyuk tu niyazu' amipaazih. ci Ke-lin-kow sa u sapakuyucay nu matinengay misulita tu dadiw aadihan a cudad a tademaw, i pibalakasay tu tademaw a demiadan patahkal tu Sen-ci a igian, nika binawlan caay piazih tu piigi niza uyzasa u mitaliyukay i niyazu' ku azihen. ci Ke-lin-kow u makihkihay nayay ku kalisiw amaydih pakala tu kakanan, kilulsa tu cacay a tademawan Ci-pu-say musalukyaway i zazanan a tatayna ci Ay-s-mey-la-ta, manualay nu salungan niza, nika katukuh i kaniyulan a kalimucu'an hawsa, ci Ay-li-s-ta bahal sa mangayaw ni Cya-si-mu-tu atu ci 'Sen-mu-yen nu miedapay ci Bu-low-low'. ci Ke-lin-kow maydih miala cinizaan nika matii'k ni Cya-si-mu-tu, satu munganga micumud tu miaamay a kanatal, mulaliw tu ci Bu-low-low'. wang a luma' acin a sakaput nu mikeliday ci Bey-pi-s katukuh zakep satu ci Cya-si-mu-tow-an. uya labii hawsa, ya miaamay amin atu miubiay a tademaw milasul amipacai' mipatay ci Ke-lin-kowan, nika ci Ay-s-mey-la-ta culal sa mibatung tu lingkung atu &quot;kalaacawaan&quot; niza tu sepatay a mihcaan, sakasa mapauzip tu ci Ke-lin-kow. tucila a demiad, ci Cya-si-mu-tow mapatayza i huing, zikuz mapasaybang i putah nu Ke-lye-bu tu tusaa a tatukian ku pisawacu a mitii'. ciniza ipabaw pimelmelay tu pipatayay, katawaan han nu binawlan, masawacu' maduka ku malucu'. misalunguc ciniza tu adidi' a nananuman, nika nayi' ku misikulay cinizaan, katukuh i pananum ni Ay-s-mey-la-ta cinizaan. i capiay nu aeneng nu Siw-ni ci Pa-ke-te maazih niza ku mahiniay, luyi sa musakamu u miubiay nu Ci-pu-say sa ci Ay-s-mey-la-ta sa, ayaw nu sabaw lima a mihacaan tu nipicebis tu tataynaan a wawa sipatelid cinizaan. tusa tu a bulad hawsa, ci Ay-s-mey-la-ta muculal i zazan, maazih tu ni Bidakelung Kung-te-lou-li-ay atu cabay niza makay likutay a cabeng. ci Bidakelung u kakitaan a limecedan, satu u saacawaan aca ni Bey-pi-s. mainap tu ka salunganan ni Ay-s-mey-la-taan sakaliyu sa a caay pakazih cinizaan, nika awaw han u cabay niza pacumud ci Ay-s-mey-la-ta. yu micumud i kakabi'an ci Ay-s-mey-la-ta, ya kakitaan a limecedan amin kasenun han palalecad caay tu kahicahica. kanahatu salungan ku heni, nika caay tu pikakaan ci Ay-s-mey-la-taan. kuy-cu a limecedan matineng tu caay pakademec tu salungan ni Ay-s-mey-la-taan, auyza matawa tu kasizikuc niza. mitanam ci Bey-pi-s pakinasusuzan tu balucu' ni Ay-s-mey-la-taan, nika alaen ni Bidakelung ku lalubu niza wawah hantu , tahkal tu ku pinaay a nisulitan a sapad tu ina wawa aazizhan cudad, ci Ay-s-mey-la-taay a sizi Cya-li uyza ya sulit tu ina wawa padadepi' han mala u &quot;Bey-pi-s&quot; &quot;Phoebus&quot;. ci Bidakelung pizateng niza izaw ku cacay a ada maydihay, hicasa u mapalaway a tatayna ci Ay-s-mey-la-ta sa. miliyas tu ci Ay-s-mey-la-ta hawsa, mikilul tu ci Bey-pi-s cinizaan. uyza a buladan hawsa, ci Ay-s-mey-la-ta atu ci Bey-pi-s masasukazih paheci sa musakamu cinizaan. kisu han tu ni Bey-pi-s ciniza, satatenga'ay sa manamuh cinizaan. ci Bey-pi-s caay ka sibalucu' atu cinizaan a siacawa, malalum tu ci Ay-s-mey-la-ta. ci Bey-pi-s salalulamum sa musakamu ci Ay-s-mey-la-taan a caay tu kanamuh cinizaan sa, sakamu han ni Ay-s-mey-la-ta ciniza u balucu' aku manamuh cinizaan sa, a mahang mikawaw tu canacananan a kawaw niza. ci Bey-pi-s malingatu mihulak tu zikuz amikisu cinizaan. ci Bu-low-low' itiza tu zikuzan nu panan misametek miazih tuhenian, u inap niza belut satu micumud tu kakabi'an, namicucuk maduka tu ci Bey-pi-s hawsa laliw satu. namabulilah ci Ay-s-mey-la-ta nengil satu, amatineng mapaulami nu mipatayay, zayhan namapatelac ku zumaan, misaybangay a sakaput u mapatayay tu ci Bey-pi-s asaan. sakamu satu ci Ay-s-mey-la-ta u mapateliday kaku sa, nika tii'kan a mipacici musakamu tu kawaw, ya kuku' niza sipacukcuk i mukin a hangka sulup han makeleckelec, yu caay pakadungdung tu adada, hang aku ku mipatayay ci Bey-pi-s satu ciniza. paketun satu ku huing a patayen ciniza, u ngangan nu cumi umipataya atu mitima &quot;i huing maazih kya adidi'ay a sizi ci Cya-li tu padadepit tu nisulitan a cudad a sapibalakas&quot;, ci Ay-s-mey-la-ta mapatanged tu i tataytayay a kakabi'an nu lalubuan. ci Bu-low-low' mizizaw cinizaan, azihan milimek i kalimutu'an ciniza. ci Bu-low-low' sakamu sa ci Ay-s-mey-la-taan mutesek ku kaidih cinizaan sa, a pabeli cinizaan tu sazikuzay a satakus, mipili' cinizaan ancaay sa mapatay. kai'en ni Ay-s-mey-la-ta ciniza. singki sa ci Bu-low-low', zikuz liyas satu tu tuse. tucila a demiad ci Ay-s-mey-la-ta ayaw tu pipatay tu pinaay a sasulitan, ci Cya-si-mu-tow saigian sa sa ku balucu' makay Sen-mu-yen tayni, ladeyen niza, mulaliw tayza i Sen-mu-yen hawsa tunutuwa' sa &quot;misalungic amilimek&quot; &quot;sanctuary&quot;, pabelin aca &quot;u timelacay a piadingan&quot;, zayhan kilul tuyaan a hulic, u miliclicay a tapang caay ka situngus micumud sa tu kiwkay amizakep tu tademaw. yu i Sen-mu-yen ci Ay-s-mey-la-ta hawsa, haymaw satu malacabay ci Cya-si-mu-towan, milakui' tu ka sacidek nu hekal a uzip niza, maazih ku balucu' niza. lacing sa ku suni amipiyuk ci Cya-si-mu-tow cinizaan, uyni u tanengay matengil niza tu zumaay a tuudan, sakamu han tu ciniza anu maydih tu saedap hawsa. u zuma a demiad maazih ni Ay-s-mey-la-ta ci Bey-pi-s pakayza i Sen-mu-yen, muawaw ciniza ci Cya-si-mu-tow-an papiladay ci Bey-pi-s-an, nika maazih ni Cya-si-mu-tow ci Bey-pi-s amiliyas tu lima' nu saacawaan. sakamu han ni Cya-si-mu-tow ci Bey-pi-s mauzip tu ci Ay-s-mey-la-ta, nika palatateng' ci Bey-pi-s mapatay tu ci Ay-s-mey-la kaciya' han niza ci Cya-si-mu-tow. taluma' tu ci Cya-si-mu-tow hawsa sakamu sa caay katepa niza ci Bey-pi-s sa. ci Ay-s-mey-la-ta atu ci Cya-si-mu-tow katukuh tu pinaay a pilipayan ku lihalay nu nikauzip, nika ci Bu-low-low' bahal sa taluma', pakazih ci Ay-s-mey-la-ta-an atu ci Cya-si-mu-tow-an linges sa tu kakapah nu kaladay, sunuk sa ciniza milimek a caay kaazih nu heni, ci Bu-low-low'-now itiza i adidi'ay kakabi'an milimek tu pinaay tu a demiadan, milekakawaw tu zuma a hicaen ku kawaw sa. zuma tu a sandeban, miyung ciniza tu canacananan a sacu'kcu'kan makawawahay tu a sacukcukan mawawah tu ku kakabi'an ni Ay-s-mey-la-ta. maengil tu ci Ay-s-mey-la-ta, ci Bu-low-low' u uzip ku sapipenec cinizaan a maydih mikacay cinizaan, ceku'k sa amatalaw ciniza. caay pakademec ci Bu-low-low'-an, ala satu sapiyuk ci Ay-s-mey-la-ta saicelang sa mipiyu' cinizaan. yu mazateng ni Bu-low-low' mihica tu ciniza sa hawsa, ci Cya-si-mu-tow namusakamuay tu cinizaan, saicelang bakah cinizaan i cabeng, u sapipatayaw niza a icelang ku sapiti'k cinizaan. yu a mapatay tu ci Cya-si-mu-tow hawsa, ci Bu-low-low' sawalawala sa ku culil tayza i sasingalan tu nipaedil nu bulad. maazih ni Cya-si-mu-toa mingayaway ci Ay-s-mey-la-ta-an alaw cinizaay yaca, tademaceku'k. linges satu ci Bu-low-low', ayaw nu piliyasan tu Sen-mu-yen, paheci sa cinizaan tu cinizaa tu, anu caay pakaala cinizaan, u zuma a tademaw amana kapizateng.</FORM>
        <FORM kindOf="standard">== micidekay ko wayway a tademaw == kongko lingato no kongko milingosay to tatayna ato tatama maladay molaliw, molecoh to cacay salonganay bocod tatayna a lotongay, nika caay katenes ya salonganay tatayna a lotongay maobi sipakotay han to cacay o salaco'say o makonolay a lotongay, ya wina caay palatateng' maobi ko no ozipay tatayna a wawaan, ya makonolay a lotongay sipibakah i potah no Pa-li- sen-mo-yan. 1482 a mihcaan to pibalakasay to tademaw a demiadan no Pa-li, Sen-mo-yen ya makonolay a wawa ci Cya-si-mo-tow mapili'ay to mala o mibalakasay to tademawan no mikeliday, zayhan i Pa-liay a tademaw amin o cayay kasalongan a tademaw ciniza, mapalekalan no binawlan ciniza mala o sakakaay a mitaliyok to niyazo' amipaazih. ci Ke-lin-kow sa o sapakoyocay no matinengay misolita to dadiw aadihan a codad a tademaw, i pibalakasay to tademaw a demiadan patahkal to Sen-ci a igian, nika binawlan caay piazih to piigi niza oyzasa o mitaliyokay i niyazo' ko azihen. ci Ke-lin-kow o makihkihay nayay ko kalisiw amaydih pakala to kakanan, kilolsa to cacay a tademawan Ci-po-say mosalokyaway i zazanan a tatayna ci Ay-s-mey-la-ta, manoalay no salongan niza, nika katokoh i kaniyolan a kalimoco'an hawsa, ci Ay-li-s-ta bahal sa mangayaw ni Cya-si-mo-to ato ci 'Sen-mo-yen no miedapay ci Bo-low-low'. ci Ke-lin-kow maydih miala cinizaan nika matii'k ni Cya-si-mo-to, sato monganga micomod to miaamay a kanatal, molaliw to ci Bo-low-low'. wang a loma' acin a sakapot no mikeliday ci Bey-pi-s katokoh zakep sato ci Cya-si-mo-tow-an. oya labii hawsa, ya miaamay amin ato miobiay a tademaw milasol amipacai' mipatay ci Ke-lin-kowan, nika ci Ay-s-mey-la-ta colal sa mibatong to lingkong ato &quot;kalaacawaan&quot; niza to sepatay a mihcaan, sakasa mapaozip to ci Ke-lin-kow. tocila a demiad, ci Cya-si-mo-tow mapatayza i hoing, zikoz mapasaybang i potah no Ke-lye-bo to tosaa a tatokian ko pisawaco a mitii'. ciniza ipabaw pimelmelay to pipatayay, katawaan han no binawlan, masawaco' madoka ko maloco'. misalongoc ciniza to adidi' a nananoman, nika nayi' ko misikolay cinizaan, katokoh i pananom ni Ay-s-mey-la-ta cinizaan. i capiay no aeneng no Siw-ni ci Pa-ke-te maazih niza ko mahiniay, loyi sa mosakamo o miobiay no Ci-po-say sa ci Ay-s-mey-la-ta sa, ayaw no sabaw lima a mihacaan to nipicebis to tataynaan a wawa sipatelid cinizaan. tosa to a bolad hawsa, ci Ay-s-mey-la-ta mocolal i zazan, maazih to ni Bidakelong Kong-te-loo-li-ay ato cabay niza makay likotay a cabeng. ci Bidakelong o kakitaan a limecedan, sato o saacawaan aca ni Bey-pi-s. mainap to ka salonganan ni Ay-s-mey-la-taan sakaliyo sa a caay pakazih cinizaan, nika awaw han o cabay niza pacomod ci Ay-s-mey-la-ta. yo micomod i kakabi'an ci Ay-s-mey-la-ta, ya kakitaan a limecedan amin kasenon han palalecad caay to kahicahica. kanahato salongan ko heni, nika caay to pikakaan ci Ay-s-mey-la-taan. koy-co a limecedan matineng to caay pakademec to salongan ni Ay-s-mey-la-taan, aoyza matawa to kasizikoc niza. mitanam ci Bey-pi-s pakinasosozan to baloco' ni Ay-s-mey-la-taan, nika alaen ni Bidakelong ko lalobo niza wawah hanto , tahkal to ko pinaay a nisolitan a sapad to ina wawa aazizhan codad, ci Ay-s-mey-la-taay a sizi Cya-li oyza ya solit to ina wawa padadepi' han mala o &quot;Bey-pi-s&quot; &quot;Phoebos&quot;. ci Bidakelong pizateng niza izaw ko cacay a ada maydihay, hicasa o mapalaway a tatayna ci Ay-s-mey-la-ta sa. miliyas to ci Ay-s-mey-la-ta hawsa, mikilol to ci Bey-pi-s cinizaan. oyza a boladan hawsa, ci Ay-s-mey-la-ta ato ci Bey-pi-s masasokazih paheci sa mosakamo cinizaan. kiso han to ni Bey-pi-s ciniza, satatenga'ay sa manamoh cinizaan. ci Bey-pi-s caay ka sibaloco' ato cinizaan a siacawa, malalom to ci Ay-s-mey-la-ta. ci Bey-pi-s salalolamom sa mosakamo ci Ay-s-mey-la-taan a caay to kanamoh cinizaan sa, sakamo han ni Ay-s-mey-la-ta ciniza o baloco' ako manamoh cinizaan sa, a mahang mikawaw to canacananan a kawaw niza. ci Bey-pi-s malingato miholak to zikoz amikiso cinizaan. ci Bo-low-low' itiza to zikozan no panan misametek miazih tohenian, o inap niza belot sato micomod to kakabi'an, namicocok madoka to ci Bey-pi-s hawsa laliw sato. namabolilah ci Ay-s-mey-la-ta nengil sato, amatineng mapaolami no mipatayay, zayhan namapatelac ko zomaan, misaybangay a sakapot o mapatayay to ci Bey-pi-s asaan. sakamo sato ci Ay-s-mey-la-ta o mapateliday kako sa, nika tii'kan a mipacici mosakamo to kawaw, ya koko' niza sipacokcok i mokin a hangka solop han makeleckelec, yo caay pakadongdong to adada, hang ako ko mipatayay ci Bey-pi-s sato ciniza. paketon sato ko hoing a patayen ciniza, o ngangan no comi omipataya ato mitima &quot;i hoing maazih kya adidi'ay a sizi ci Cya-li to padadepit to nisolitan a codad a sapibalakas&quot;, ci Ay-s-mey-la-ta mapatanged to i tataytayay a kakabi'an no laloboan. ci Bo-low-low' mizizaw cinizaan, azihan milimek i kalimoto'an ciniza. ci Bo-low-low' sakamo sa ci Ay-s-mey-la-taan motesek ko kaidih cinizaan sa, a pabeli cinizaan to sazikozay a satakos, mipili' cinizaan ancaay sa mapatay. kai'en ni Ay-s-mey-la-ta ciniza. singki sa ci Bo-low-low', zikoz liyas sato to tose. tocila a demiad ci Ay-s-mey-la-ta ayaw to pipatay to pinaay a sasolitan, ci Cya-si-mo-tow saigian sa sa ko baloco' makay Sen-mo-yen tayni, ladeyen niza, molaliw tayza i Sen-mo-yen hawsa tonotowa' sa &quot;misalongic amilimek&quot; &quot;sanctoary&quot;, pabelin aca &quot;o timelacay a piadingan&quot;, zayhan kilol toyaan a holic, o miliclicay a tapang caay ka sitongos micomod sa to kiwkay amizakep to tademaw. yo i Sen-mo-yen ci Ay-s-mey-la-ta hawsa, haymaw sato malacabay ci Cya-si-mo-towan, milakoi' to ka sacidek no hekal a ozip niza, maazih ko baloco' niza. lacing sa ko soni amipiyok ci Cya-si-mo-tow cinizaan, oyni o tanengay matengil niza to zomaay a toodan, sakamo han to ciniza ano maydih to saedap hawsa. o zoma a demiad maazih ni Ay-s-mey-la-ta ci Bey-pi-s pakayza i Sen-mo-yen, moawaw ciniza ci Cya-si-mo-tow-an papiladay ci Bey-pi-s-an, nika maazih ni Cya-si-mo-tow ci Bey-pi-s amiliyas to lima' no saacawaan. sakamo han ni Cya-si-mo-tow ci Bey-pi-s maozip to ci Ay-s-mey-la-ta, nika palatateng' ci Bey-pi-s mapatay to ci Ay-s-mey-la kaciya' han niza ci Cya-si-mo-tow. taloma' to ci Cya-si-mo-tow hawsa sakamo sa caay katepa niza ci Bey-pi-s sa. ci Ay-s-mey-la-ta ato ci Cya-si-mo-tow katokoh to pinaay a pilipayan ko lihalay no nikaozip, nika ci Bo-low-low' bahal sa taloma', pakazih ci Ay-s-mey-la-ta-an ato ci Cya-si-mo-tow-an linges sa to kakapah no kaladay, sonok sa ciniza milimek a caay kaazih no heni, ci Bo-low-low'-now itiza i adidi'ay kakabi'an milimek to pinaay to a demiadan, milekakawaw to zoma a hicaen ko kawaw sa. zoma to a sandeban, miyong ciniza to canacananan a saco'kco'kan makawawahay to a sacokcokan mawawah to ko kakabi'an ni Ay-s-mey-la-ta. maengil to ci Ay-s-mey-la-ta, ci Bo-low-low' o ozip ko sapipenec cinizaan a maydih mikacay cinizaan, ceko'k sa amatalaw ciniza. caay pakademec ci Bo-low-low'-an, ala sato sapiyok ci Ay-s-mey-la-ta saicelang sa mipiyo' cinizaan. yo mazateng ni Bo-low-low' mihica to ciniza sa hawsa, ci Cya-si-mo-tow namosakamoay to cinizaan, saicelang bakah cinizaan i cabeng, o sapipatayaw niza a icelang ko sapiti'k cinizaan. yo a mapatay to ci Cya-si-mo-tow hawsa, ci Bo-low-low' sawalawala sa ko colil tayza i sasingalan to nipaedil no bolad. maazih ni Cya-si-mo-toa mingayaway ci Ay-s-mey-la-ta-an alaw cinizaay yaca, tademaceko'k. linges sato ci Bo-low-low', ayaw no piliyasan to Sen-mo-yen, paheci sa cinizaan to cinizaa to, ano caay pakaala cinizaan, o zoma a tademaw amana kapizateng.</FORM>
    </S>
</TEXT>