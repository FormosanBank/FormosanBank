<?xml version="1.0" ?>
<TEXT id="Wiki_Sakizaya_wacu_Sima" xml:lang="pwn" source="Paiwan Wikipedia, article: wacu_Sima" copyright="CC BY-SA" citation="wacu_Sima. (2024, December 07). In Wikipedia [Paiwan]. https://pwn.wikipedia.org/wiki/wacu_Sima" BibTeX_citation="@misc{Wiki_pwn_wacu_Sima, title = wacu_Sima, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/wacu_Sima} }">
    <S id="0">
        <FORM kindOf="original">idaw i luma' aku kya cacay a tutuy u lumeni'ay ku kulit a wacu u makaymaway atu caay pitengil, u lumeni'ay a banuh cinida, na i dadan misaliwliw, nu milakalakay i dadan kya wacu niladayan nu wama aku pataluma' cinida. nu duman a demiad mahamin satu namalabi, misaculiculil i capi ku wama makaadih tu lumeni'ay a tutuy nu wacu mikilul tu inudikudan cinidan, sisa pataluma' hantu cinida nu wama, mananuh amin kami, kyu pangangan han ci "Sima". hinabi'ay yu adidi' henay ci "Sima", manamuh mikilim i cuketan mabi', sademiad sa mabi' cinida, anu hicahicaen muawaw mahida u caayay pakatengil ci "Sima". anu pacici han mipalal cinida, mikilim aca tu dumanay a kakitidaan mabi' aca, tada u micidekay atu kabiyalawan a tutuy manengil satu ci "Sima". anu manengil ci "Sima" saayaway a kawaw u mamukan tu kakanen, kasikasican haymaw satu tayda i kaysingan, haymaw satu muninac mukan tu si-liyaw, alahican tada yadah tu ku nikanan, ya bili' tabaki satu masakimulumulu saan cinida. sakapahay ku tadamasimaw nu luma'ay ku nidiputan sa. nani haymawan midiput sa, katukuh i tuluay a bulad ci "Sima" malatanektekaay tu misalebulebud misahidahida tu hina biyalaw hina takatakah u saicelangaay tu ku balucu' a wacu. anu miasik tu ci ina aku, mikilul tu saasikan milalabah misaliwliw, kanca pasayda aca cinida i saasikan milibabuy. anu mabi' tu kami tu nadikudan u sakanamuhan nida mibalakas misalama tu bakiya, mamin ku bakiya nu luma'ay lingiden patayda i sasa nu takal atu elun midimut, tasa nipikilim tu nidimutan kami tu bakiya, u sakalingesan u sakatawaan. Sima . ya udip atu bili nida manamuh salamaen a matiyung nu niyam cinida, misaasu' tu nisalamaan sademsem tu udip sa, sisa manamuh mulingaling tu tangah patahkal tu kasumanahay a sema, haymaw sa mininac tu lima' a misalama i tisuwan , pasayda ku misabelabelat ku lumeni'ay a mata i tisuwan a papelek. cacay tu ku mihcaan ni "Sima" ayda, kapah ku nisimawan nu luma' niyam, lumeni' satu ku banuh salungan sa adihen. anu mamin malabi misaculiculil, i liwliw nu luma' atu i putah ku ama aku, idaw ku sasacabayan nu wama. u cabay nu wama cinida, malasacabayan tu nu luma'ay mamin. 現在的Sima .</FORM>
        <FORM kindOf="standard">idaw i loma' ako kya cacay a totoy o lomeni'ay ko kolit a waco o makaymaway ato caay pitengil, o lomeni'ay a banoh cinida, na i dadan misaliwliw, no milakalakay i dadan kya waco niladayan no wama ako pataloma' cinida. no doman a demiad mahamin sato namalabi, misacolicolil i capi ko wama makaadih to lomeni'ay a totoy no waco mikilol to inodikodan cinidan, sisa pataloma' hanto cinida no wama, mananoh amin kami, kyo pangangan han ci "Sima". hinabi'ay yo adidi' henay ci "Sima", manamoh mikilim i coketan mabi', sademiad sa mabi' cinida, ano hicahicaen moawaw mahida o caayay pakatengil ci "Sima". ano pacici han mipalal cinida, mikilim aca to domanay a kakitidaan mabi' aca, tada o micidekay ato kabiyalawan a totoy manengil sato ci "Sima". ano manengil ci "Sima" saayaway a kawaw o mamokan to kakanen, kasikasican haymaw sato tayda i kaysingan, haymaw sato moninac mokan to si-liyaw, alahican tada yadah to ko nikanan, ya bili' tabaki sato masakimolomolo saan cinida. sakapahay ko tadamasimaw no loma'ay ko nidipotan sa. nani haymawan midipot sa, katokoh i toloay a bolad ci "Sima" malatanektekaay to misalebolebod misahidahida to hina biyalaw hina takatakah o saicelangaay to ko baloco' a waco. ano miasik to ci ina ako, mikilol to saasikan milalabah misaliwliw, kanca pasayda aca cinida i saasikan milibaboy. ano mabi' to kami to nadikodan o sakanamohan nida mibalakas misalama to bakiya, mamin ko bakiya no loma'ay lingiden patayda i sasa no takal ato elon midimot, tasa nipikilim to nidimotan kami to bakiya, o sakalingesan o sakatawaan. Sima . ya odip ato bili nida manamoh salamaen a matiyong no niyam cinida, misaaso' to nisalamaan sademsem to odip sa, sisa manamoh molingaling to tangah patahkal to kasomanahay a sema, haymaw sa mininac to lima' a misalama i tisowan , pasayda ko misabelabelat ko lomeni'ay a mata i tisowan a papelek. cacay to ko mihcaan ni "Sima" ayda, kapah ko nisimawan no loma' niyam, lomeni' sato ko banoh salongan sa adihen. ano mamin malabi misacolicolil, i liwliw no loma' ato i potah ko ama ako, idaw ko sasacabayan no wama. o cabay no wama cinida, malasacabayan to no loma'ay mamin. 現在的Sima .</FORM>
    </S>
</TEXT>