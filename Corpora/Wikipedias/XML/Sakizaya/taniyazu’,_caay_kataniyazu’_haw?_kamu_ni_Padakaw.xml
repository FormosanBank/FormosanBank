<?xml version="1.0" ?>
<TEXT id="Wiki_Sakizaya_taniyazu’,_caay_kataniyazu’_haw?_kamu_ni_Padakaw" xml:lang="pwn" source="Paiwan Wikipedia, article: taniyazu’,_caay_kataniyazu’_haw?_kamu_ni_Padakaw" copyright="CC BY-SA" citation="taniyazu’,_caay_kataniyazu’_haw?_kamu_ni_Padakaw. (2024, November 18). In Wikipedia [Paiwan]. https://pwn.wikipedia.org/wiki/taniyazu’,_caay_kataniyazu’_haw?_kamu_ni_Padakaw" BibTeX_citation="@misc{Wiki_pwn_taniyazu’,_caay_kataniyazu’_haw?_kamu_ni_Padakaw, title = taniyazu’,_caay_kataniyazu’_haw?_kamu_ni_Padakaw, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/taniyazu’,_caay_kataniyazu’_haw?_kamu_ni_Padakaw} }">
    <S id="0">
        <FORM> nanuadidi' mauzip i Kalingku ku luma' aku, i Hupu ku luma' ni ina, i ciwidian ku luma' ni bayi. i 2007 a mihcaan napangangan sa ku Sakizaya. kakayda sa tu kaku pangangan tu nu Sakizaya. mipalita ku saydan i takuwan, u yincumin kisu, matineng haw kisu musakamu tu pinacadan? i Dong Hwa tabakiay acacudadan i yincumin a piminkyuwan, katuud tu ku pinacadan mitesek tu kunipi sa kaku tu lalawawan. kakasumadan. i talakaway a cacudadan, mipalita ku saydan i takuwan tu sapicunus tinsu nu yincumin. manamuh kaku tu kamu nu yincumin &gt; minanam tu nakamuwan a kaput a micudaday &gt; kya mikawaw tu ninanaman aku. maidih kaku ku minanam tu kamu nu mita, sipasiket tu nipisanpanan a tuki, nika nai' ku lawad. paytem namisimsim henay kaku tu saydan atu micudaday sakaput tu amiales. ales hanaku ku tusa, tulu a tungus nu lipida. makai' kaku miales tu ninanaman aku. ayzaay a kawaw u micudaday nu saydan atu micudaday sakaput nu palkal tu kalihanawan a kamu nu yin cu min cu we yuan huey. namalimaliyuh tu ayza tanengtu amasasuwa. samatinenegtu kaku misulit ku kamu nu Sakizaya. sakacakatan anucilacila palikeluh tu kamu nu binacadan apaletusay tu nisulitan padutus tu nu tuas a gic (mihkac, celing, zumazuma a mulangway). u lalangawan a kamu tu nisabawluhay ku gigic. (u dadiw, u cudad, nipapabelin)</FORM>
    </S>
</TEXT>
