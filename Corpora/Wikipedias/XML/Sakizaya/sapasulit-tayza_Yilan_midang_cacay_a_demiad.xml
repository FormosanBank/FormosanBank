<?xml version="1.0" ?>
<TEXT id="Wiki_Sakizaya_sapasulit-tayza_Yilan_midang_cacay_a_demiad" xml:lang="szy" source="Sakizaya Wikipedia, article: sapasulit-tayza_Yilan_midang_cacay_a_demiad" copyright="CC BY-SA" citation="sapasulit-tayza_Yilan_midang_cacay_a_demiad. (2025, May 05). In Wikipedia [Sakizaya]. https://szy.wikipedia.org/wiki/sapasulit-tayza_Yilan_midang_cacay_a_demiad" BibTeX_citation="@misc{Wiki_szy_sapasulit-tayza_Yilan_midang_cacay_a_demiad, title = sapasulit-tayza_Yilan_midang_cacay_a_demiad, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/sapasulit-tayza_Yilan_midang_cacay_a_demiad} }">
    <S id="0">
        <FORM kindOf="original">sapasulit-tayza Yilan midang cacay a demiad lacul ngatu cacay ayza a demaid, matabal kaku mulekal , zayhan labu nu luma' amikacaw tu kasulin tyaza i Yilan midang, cacay a demaid, limulak kami mahmin. ilabu nu kasulin, malanam kami atu miazih tu hekalay a makaazihay , bangcalay a makaazihay nu buyu' atu bayu. katukuh tu Yilan kasulain a kakacawan . saayaw, tayza kami i singanganay a kakitizaan &quot;Cimi aidangan &quot;. miazih kamu tu lalini'ay a nalimaan a sapatizeng . cyma aku misasing kami atu kya sapatizeng, yadah kya sasing. ngatu tusa sakatusa a culil niyam, tayza kami i Sinyue pudah , tabaki ku cilal, sisa caledes akuti' ihekal, sisa talabu kami i luma' nu Sinyue pudah. ilabu nu luma' nu Sinyue pudah, izaw ku kasienawan a kikay , sisa saepi' ilabu, tayni ku banihiw nu kasienawan a kikay. sademsem ku uzip niyam. ilabu nu Sinyue pudah, izaw ku kanamuhan a pacakay tu cudad a patiyamay , u &quot; Cenpin cudad-patiyamay &quot;. sisa, tayza micudad kami itiza atu pahanhan. katukuh kalahukan, itiza i &quot;asu'ay a zazan &quot; malahuk. mukan kaku tu ciyanay nu simal a pabuy titi'. asu' kya titi', caay kaatekak, maydih kaku atayza mukan aca anucila. ngatu tulu saayaway a balucu' a kawaw niyam, atayza henay yadah a kakitizaan, uyzasa, mangelu' tu kami, inayi' tu ku icelang muculil. sisa, kalamkam taluma' tu kami. ayza a demiad, u kakapahay a demiad, limukay a demiad, caay kapawan i pazateng niyam. namakayniyan a nasulitan nasakamuwan atu natinengan nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun 宜蘭縣</FORM>
        <FORM kindOf="standard">sapasolit-tayza Yilan midang cacay a demiad lacol ngato cacay ayza a demaid, matabal kako molekal , zayhan labo no loma' amikacaw to kasolin tyaza i Yilan midang, cacay a demaid, limolak kami mahmin. ilabo no kasolin, malanam kami ato miazih to hekalay a makaazihay , bangcalay a makaazihay no boyo' ato bayo. katokoh to Yilan kasolain a kakacawan . saayaw, tayza kami i singanganay a kakitizaan &quot;Cimi aidangan &quot;. miazih kamo to lalini'ay a nalimaan a sapatizeng . cyma ako misasing kami ato kya sapatizeng, yadah kya sasing. ngato tosa sakatosa a colil niyam, tayza kami i Sinyoe podah , tabaki ko cilal, sisa caledes akoti' ihekal, sisa talabo kami i loma' no Sinyoe podah. ilabo no loma' no Sinyoe podah, izaw ko kasienawan a kikay , sisa saepi' ilabo, tayni ko banihiw no kasienawan a kikay. sademsem ko ozip niyam. ilabo no Sinyoe podah, izaw ko kanamohan a pacakay to codad a patiyamay , o &quot; Cenpin codad-patiyamay &quot;. sisa, tayza micodad kami itiza ato pahanhan. katokoh kalahokan, itiza i &quot;aso'ay a zazan &quot; malahok. mokan kako to ciyanay no simal a paboy titi'. aso' kya titi', caay kaatekak, maydih kako atayza mokan aca anocila. ngato tolo saayaway a baloco' a kawaw niyam, atayza henay yadah a kakitizaan, oyzasa, mangelo' to kami, inayi' to ko icelang mocolil. sisa, kalamkam taloma' to kami. ayza a demiad, o kakapahay a demiad, limokay a demiad, caay kapawan i pazateng niyam. namakayniyan a nasolitan nasakamowan ato natinengan nasolitan nay paybaloco'ay a kawaw no sobana'ay a po 2018-1, nasolitan ni Toko Sayon 宜蘭縣</FORM>
    </S>
</TEXT>