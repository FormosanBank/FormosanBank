<TEXT id="Wiki_Sakizaya_sapasulit-tayza_Yilan_midang_cacay_a_demiad" xml:lang="pwn" source="" copyright="" citation="" BibTeX_citation="">
    <S id="0">
        <FORM>sapasulit tayza Yilan midang cacay a demiad lacul ngatu cacay ayza a demaid, matabal kaku mulekal, zayhan labu nu luma' amikacaw tu kasulin tyaza i Yilan midang, cacay a demaid, limulak kami mahmin. ilabu nu kasulin, malanam kami atu miazih tu hekalay a makaazihay, bangcalay a makaazihay nu buyu' atu bayu. katukuh tu Yilan kasulain a kakacawan. saayaw, tayza kami i singanganay a kakitizaan "Cimi aidangan". miazih kamu tu lalini'ay a nalimaan a sapatizeng. cyma aku misasing kami atu kya sapatizeng, yadah kya sasing. ngatu tusa sakatusa a culil niyam, tayza kami i Sinyue pudah, tabaki ku cilal, sisa caledes akuti' ihekal, sisa talabu kami i luma' nu Sinyue pudah. ilabu nu luma' nu Sinyue pudah, izaw ku kasienawan a kikay, sisa saepi' ilabu, tayni ku banihiw nu kasienawan a kikay. sademsem( , ) ku uzip niyam. ilabu nu Sinyue pudah, izaw ku kanamuhan a pacakay tu cudad a patiyamay, u " Cenpin cudad patiyamay". sisa, tayza micudad kami itiza atu pahanhan. katukuh kalahukan, itiza i "asu'ay a zazan" malahuk. mukan kaku tu ciyanay nu simal a pabuy titi'. asu' kya titi', caay kaatekak, maydih kaku atayza mukan aca anucila. ngatu tulu saayaway a balucu' a kawaw niyam, atayza henay yadah a kakitizaan, uyzasa, mangelu' tu kami, inayi' tu ku icelang muculil. sisa, kalamkam taluma' tu kami. ayza a demiad, u kakapahay a demiad, limukay a demiad, caay kapawan i pazateng niyam. namakayniyan a nasulitan nasakamuwan atu natinengan nasulitan nay paybalucu'ay a kawaw nu subana'ay a pu 2018 1, nasulitan ni Tuku Sayun</FORM>
    </S>
</TEXT>
