<?xml version="1.0" ?>
<TEXT id="Wiki_Sakizaya_simpi" xml:lang="szy" source="Sakizaya Wikipedia, article: simpi" copyright="CC BY-SA" citation="simpi. (2025, May 05). In Wikipedia [Sakizaya]. https://szy.wikipedia.org/wiki/simpi" BibTeX_citation="@misc{Wiki_szy_simpi, title = simpi, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/simpi} }">
    <S id="0">
        <FORM kindOf="original">simpi kakiliman u simpi, u iga u suni' u zateng atu u nazatengan i mabi'ay henay, caaykaw kunizaay. caay henay katineng hicanan ku simpi.u ilabu'ay u saugnay u nilacul nu simpi. uyzasa naayawayaw, aninil tu simpi ku papayzaan . izaw ku nizateng nu kagak. sisimpi tu ku aadupan, palutatenga' ku binawlan, izaw tu kalamkam saungay tu mata. simpi tu ku taduk,ayam,wacu,nani.... sisimpi saan, ilabu' nu kalamkam saungay ku mata. nilacul i simpi kapah a katinengan a izaw ku mahicaay a kawaw. a makaala ku simpi nu Sakizaya, katingean Kiya simpi ukapah atu la'cusay. isimpi ku katingenta, mikilul ku katingengan numita. patatenga' ku cidekay makakilul ya simpi kitaan, matenesay a simpi, patutatenga'ay sa ku Sakizaya, matinga tu kita icawu ku kapahay au l'ecusay, pacamul han ku i pauzipay, katinga tu ama hicahica ku Sakizaya. uyza a pangangaan ku wawa, maala ku simpi nu babalaki, a caay katingen bianic nu wawasa, hakiya patingen a pasimpi kitaan, uyza sa, &quot; makasimpi i luma' a yatah kulabang, hakiya i cawu ku mapataya... &quot;, &quot; a makasimpi yatah ku kilang masaupu i tiza, a pabeli ku tau ku kapahat kisuan, mi sakamuen tu naayaway atu ayzaaysa, tadenga yatah ku maalaay atu mabihkacay, ama bulesak sa ku kilang, mulaliw ku canancanan...&quot;. makaza madenesay, tangasa ayza a uzip, patengaay ku tademaw nu Sakizaya izau ku mi sasimbiay. hatiniaya ku simpi nu Sakizaya, izau ku nu ayamay a paysin, aizau ku mitiyungay atu miawaway, misakamuay kitaan; amiadupay kita, izau ku ayam itepal kalamkamsa masuni, la'cusay tu miadup, izau ku la'cusay a dahekal. itini nu Sakizaya a simpi atu uzippan, ayza izau ku taniay a pakayzaan, i uzip nu Sakizayaay a simpi atu paysin, micumutay tu i balucu' numita, mitena'ay Kiya Sakizayaan.</FORM>
        <FORM kindOf="standard">simpi kakiliman o simpi, o iga o soni' o zateng ato o nazatengan i mabi'ay henay, caaykaw konizaay. caay henay katineng hicanan ko simpi.o ilabo'ay o saognay o nilacol no simpi. oyzasa naayawayaw, aninil to simpi ko papayzaan . izaw ko nizateng no kagak. sisimpi to ko aadopan, palotatenga' ko binawlan, izaw to kalamkam saongay to mata. simpi to ko tadok,ayam,waco,nani.... sisimpi saan, ilabo' no kalamkam saongay ko mata. nilacol i simpi kapah a katinengan a izaw ko mahicaay a kawaw. a makaala ko simpi no Sakizaya, katingean Kiya simpi okapah ato la'cosay. isimpi ko katingenta, mikilol ko katingengan nomita. patatenga' ko cidekay makakilol ya simpi kitaan, matenesay a simpi, patotatenga'ay sa ko Sakizaya, matinga to kita icawo ko kapahay ao l'ecosay, pacamol han ko i paozipay, katinga to ama hicahica ko Sakizaya. oyza a pangangaan ko wawa, maala ko simpi no babalaki, a caay katingen bianic no wawasa, hakiya patingen a pasimpi kitaan, oyza sa, &quot; makasimpi i loma' a yatah kolabang, hakiya i cawo ko mapataya... &quot;, &quot; a makasimpi yatah ko kilang masaopo i tiza, a pabeli ko tao ko kapahat kisoan, mi sakamoen to naayaway ato ayzaaysa, tadenga yatah ko maalaay ato mabihkacay, ama bolesak sa ko kilang, molaliw ko canancanan...&quot;. makaza madenesay, tangasa ayza a ozip, patengaay ko tademaw no Sakizaya izao ko mi sasimbiay. hatiniaya ko simpi no Sakizaya, izao ko no ayamay a paysin, aizao ko mitiyongay ato miawaway, misakamoay kitaan; amiadopay kita, izao ko ayam itepal kalamkamsa masoni, la'cosay to miadop, izao ko la'cosay a dahekal. itini no Sakizaya a simpi ato ozippan, ayza izao ko taniay a pakayzaan, i ozip no Sakizayaay a simpi ato paysin, micomotay to i baloco' nomita, mitena'ay Kiya Sakizayaan.</FORM>
    </S>
</TEXT>