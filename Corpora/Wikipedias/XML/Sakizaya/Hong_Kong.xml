<?xml version="1.0" ?>
<TEXT id="Wiki_Sakizaya_Hong_Kong" xml:lang="pwn" source="Paiwan Wikipedia, article: Hong_Kong" copyright="CC BY-SA" citation="Hong_Kong. (2024, December 07). In Wikipedia [Paiwan]. https://pwn.wikipedia.org/wiki/Hong_Kong" BibTeX_citation="@misc{Wiki_pwn_Hong_Kong, title = Hong_Kong, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Hong_Kong} }">
    <S id="0">
        <FORM kindOf="original">u Hong kong sa i labu nu Asia, itiza i 22 15 N, 114 10 E u ahebal nu lala' mapulung sa 1,108 km2 u ahebal nu lalaay sa 1,073 km2, u ahebal nu nanumay sa 35 km2 hamin nu tademaw sa 7,167,403. kakalukan umah sa 5%, kilakilangan umah sa 0%, zumaay henay umah sa 95% caay kau cabayay a kanatal nu Taywan. kakininan nu kanatal demiad kakining nu kanatal demiad sa 1 bulad 7 demiad. tabakiay a tapang nu kanatal u tabakiay a tapang nu kanatal (congtung) ayza sa ci John Lee Ka-chiu , micakat a demiad sa i 2022 a mihca 7 bulad 1 demiad. Hong Kong Hong Kong " pangangan kang, salunganay a ngangan Syang-cyang han, Ing a kamu Hong Kong, sadidi' tu sulit HK,HKSAR" tini i Nan-hay amis a tukus, Cu-cyang-kou nuwaliana takinilan, satipan silaed tu Cu-cyang u Macau (Aow-men 澳門) atu Kong-tung a niyazu' Cu-hay-se masapapauwang, nuamisan mitules tu kow-tung-sen Sen-cin-se , nutimulan atu Nan-hay belaw matatules, ayza u Cung-huw tademaw masakaputay kapilungan a kanatal u micidekay mikawawa tu nu kanatal a kakitizaan. tini i China ta-lu satimulan, kakitizaan i satipbayu a tukus kasaupuan nu paykanatal, mala u walibayu aca atu In-tubayu saculu' a zazan. hamin a hekal nu Hong Kong a subal, Cuw-lung atu sin-ciye a nisakaput, hekal a lala' nu Cuw-lung pela' a subal hekal a lala', atu 263 a subal a subal. katukuh 2020 a mihcaan, Hong Kong a tademaw pakal tu 750 a mang ku tademaw. siwkay 1842年, . 1842 a mihcaan, hungti a ziday atu Ing-kou matatelek tu "Nan-cin a katatelek " tahdikud kelapan paeli tu Hong Kong, zikuzan matatelek aca tu "Pei-cin a katatelek " atu "milekakawa tu Hong Kong a kenis a cedang", pasasumaen mikelit pabeli tu Ciw-lung atu pacaliw micaliw tu Sin-cye , uynian nu ayzaay a Hong Kong masaadidi'. sakatusa a ngangayawan hawsa, Hong Kong nanialan nu Japan tu tuluay a mihcaan walu a bulad. 1997年7月1日, . 1997 a mihcaan pitu a bulad cacay a demiad, Hong Kong a sakuwan u UK ku pabeliay tu Cung-huw a tademaw masakaputay kapulungan a kanatal, patizeng tu Hong Kong micidekay pikawawan a kakitizaan, mikawaw mikuwan tu Hong Kong a tademaw, icelang ku nisakaku, uyza dada' u mipuputay tu kanatal, mikawaway tu hekal a kawaw u China cung-yang cenhu ku mikuwany. laylay . Hong Kong ayaw a kasiminatuan, hungti a ziday sazikuzay a mihcaan izaw singangn tu Hong Kong, itawya Hong Kong patuzu' tu Tei-keng nuayawanay adidi'ay a subal, ayzaay a Hang-cu-ken nuayawan nu Ya-li-cou , caayay ku nuayzay a Hong Kong. Ya-li-cou izaw ku Swi-tang a ziday malingatu misinzya tu Hung-sen-ye a biw "Ya-li-cou Hung-sen biw", Hong Kong uyza dada'i saayaway nu hungti a ziday malingatu katuud ku tademaw misizyaay tu ten-huw biw, sisa Ya-li-cou a palahad tu laylay huntu iayaw tu nu Hong Kong, satu ayzaay a Huwng-cu-keng, Hong Kong atu itizaay a ten-wan, i ayaw nu cacay lasubu a mihcaan uyzaanay henay u Hay-wan, adidi' ku masaenalay, huntu caay kakatuud ku tademaw. "香港"此名. Hong Kong kakitiza a ngangan nu lalekalan yadah ku canancanan a kamuan, uyza cacay a kungku u UK a hitay saayaway tatukus nu Hong Kong a subal ce-cu hawsa, mibutingay a tademaw ci cen-cin mikelid tu hitay nu Ing-kou tayza i Hong Kong a subal i nuamisan ci cin mipikelid pazazan tu tizaay hawsa pakatineng tu Ing-kou a hitay tu ngangan nu " Hong Kong". picalapan nu Lipun a ziday 1941 a mihcaan sabaw tusa a bulad walu a demiad, "Asia (Ya-cou 亞洲) a demiad" Japan misamamaw midebung tu Cen-cu-kang , uyzaay tu a demiad micumud tu Hong Kong, Hong Kong malulud tu waliyu a ngangayaw, masasepaway a kanatal misuayaw tu Japan a mangangayaw. Hong Kong malingatu tu mitena' mipuput a ngangawaw, UK a hitay atu Chinese (Cou-kouay 中國的) a tademaw UK a hitay, katukuh i Hong Kong mipadang tu Canada a hitay atu adidi'ay a hitay nu In-tu, atu hitay nu Li-pun madademec mangangayaw kakelulkilul satu maduka. sabaw tusa a bulad tusa a bataan izaw ku lima a demiad, uyzasa Hong Kong a hitay caay kataneng atu patelac ku nilekawaan tu sapingayaw, namahiza sa Hong Kong kalamkam satu mademec. Hong Kong sakakaay nu mikuwanay ci Yang-mu-ci i Hong Kong tabakiay a UK miedap tu hitay mingayaw tu cacay bataan a demiadan hawsa nai' ku laheci banzay satuway tu Linpun, ci Yang-mu-ci malubuay nu pingangayaw, Hong Kong a tademaw pangangan han tuwni a demiad u lemeniay kelisimas han. tulu a mihcaan waluay a bulad u Hong Kong i ka Japanan henay malingatu tu. nika izaw tu ku Cung-huwa-min-kou a hitay miading tu picalapan nu Lipun tu Hong Kong, katukuh 1945 a mihcaan Amilika ngangayaw a hikuki u picalapan nu Lipun a mihcaan tu nuwamisan Hong Kong a subal, sakamu satu ku Lipun nai' ku tatelek a mibanzay. hakal a lala' Hong Kong kakuwanan a kenis u hekal 2,755,03 km2, uyza tukus a hekal 1,105.6 km2 "Hong Kong a subal 80,7 km2, Ciw-lung 46.9 km2, Sin-cye kalaliyas nu subal 978 km2, 2014 a mihcaan sazikuzay tu nu mihcaan a nisulitan", hekal a nanam 1,650.64 km2. Hong Kong a lala' pasu Hong Kong a subal, Ciw-lung-pela' a subal, Sin-cye tulumahamin atu163 a subalan, nikayadah nu subaln u Ta-i a buyu' u satabakiay a hekal. Hong Kong nayadehay ku yuyu' maenepay nu bayu, mahizaay u sadipasan masabuyu'ay, tunubuyu 'sa adidi' ku enal, u hekal yadah ku mahicahicaay. u buyu' pasayza nuwalian nuwamisan katukuh satipan nutimulan, u satalakaway u Sin-cye katalakaw 957 mi nu ta-maw a buyu'. ayzaay a Hong Kong izaw ku 25% ku lala' mapatadasay tu a lala', pakala tu 40% ku lala' nu likutay aidangan atu kakitizaan pahabay tu mulangaway mauzipay. saculilan Hong Kong macakat ku caculilan, salihalay sa, kapulungan a sapiculu' angangan u silamalay a zazan, basu, adidi'ay a kazizeng, hayya atu miculuay a balunga a nisakaput, izaw ku dingkiay a kazizeng atu ahemaway a silamalay. 2013 a mihcaan, kapulungan saculu' a demiad pitupin tu labang pakal tu 1,235 a mang ku tademaw. uynian u silamalay a zazan ku nayay ku lawad, paydemiad mitupin tu labang pakala tu 442 a mang, zuma u basu, paydemiad mitupin tu labang pakala tu 376 a mangan. macacelcel ku tademaw nu Hong Kong, mayadeh tu kayadahay pitupin tu labang a kazizeng. u basu uyza amin u matatungduhay a basu, mipaculil i Hong Kong a subal nuamisan a tukus nu dingkiay a kazizeng sangaleb i kitakitay uyzidada' matatungduday dingkiay a basu a kazizeng. uyzasatu cung-huwan katukuh teban a buyu' tansul izaw ku taikecan a tukal i kitakit u satanaya'ay sisatahebay tansul sayay caculilan nu tademaw dingkiay a tukal. Ta-i-san u ahebal 360 i kitakitay u satabakiay lai'c a saculilan. cen-ce tusa a bataan nu kasumamadan a mihcaan lima abataan a ziday malingatu, ci Yang-mu-ci a tademaw katuuday ku sakakaay mikeliday nu Hong Kong kinapina tu mitanam micuzuh tu binawlan a misakakuay mikawaw, nika mapaculi nu Cung-kung. ayza Hong Kong a cen-ce miduduc tu makay British nu pidebungay a mihcaan henay, sin-cen, patizeng tu hulic, huing a hulic atu mikawaway tu nu hulic caay kasasukuwan. sakikalisiw pinaay tu a mihcaan, situngusay tu nu Hong Kong pasupeday tu kalisiw mahiza tu palatatenga', mikaykic tu patelac a kawaw hawsa, paliwalay a icelang palecad tu cenbu a pikuwan a kawaw atu canancanan ni patuzu'an sangaleb a silaheci, satu tatenga' a kalamka. sakaku sanay paliwalay a sakikalisiw, nu Hong Kong a sakikalisiw u sapatinakuan micidekay, u lalekalan a sakaleku aca kuyni, u angangan nilaculan maawas ku siacaay a hulic, misakikec ku kakaydiha, madademec amisakaku a pakakilac tu nilaculan nu syakay. palahad tu sakikalisiw Ing-kou miala tu Hong Kong, tini i 1841 a mihcaan enem a bulad pitu a demiad musakamu tu Hong Kong sakay paydang a minatu, misulul tu misiwbanay a balunga' paydang sa micumud tahkal. Hong Kong pakayni i kapah ku hekal kakitizaan atu ahebal talulung ku nanum nu minatu, palahad paniyul u paliwalay a kasaupuan nu miculu'ay a balunga'. katukuh 1940 a ziday, katuud ku milaliway pingangayawan a China a mapadesay binawlan tayza i Hong Kong, mahiza mikelid tu tineng atu sikalisiw nu misiwbayay a tademaw. tademaw 香港自1950 . Hong Kong katuud ku tademaw paymihcaan macakat, duduc tu 2011 a mihcaan patahkal tu nisulitan nu kanatal, Hong Kong kakatuud ku tademaw i kitakit u saka tulu. Hong Kong makay 1950 a mihcaan malingatu patiyak tu misabalucu' tu labu nu luma', palekal tu paylabu a luma' pahabay tu tusa a wawa, misabalucu' maydih miwada' tu ayzaay a kayadah nu nilecuhan. nika, i 2013 a mihcaan, Hong Kong nipilecuh i kitakit 226 a kanatal atu kakitizaan u saisasaay paycacay malebut a tademaw uyza dada' 7.8 ku baluhay nilecuhan a wawa. syakay Hong Kong a cenbu sakalah sa micuzuh tu misakikec tu labu nu luma', micukah tu ledek a kawaw, pasumad tu sapasubana', palahad tu masakapahay, palahad tu sadubaan, sapiedap tu masabalakiay, mapikihay a tademaw atu masingkiay a tdemaw miedap pasakapah, syakay a masakaputay a kusi atu miedapay tu sakakawawan, zuma satu micidekay pasusul tu pakuyucay kakitaan. lalangawan ya cacay micekiway tu laylaya nu Hong Kong a tademawtu, sumamad Cung-huw a tademaw labu nu luma' a lalangawan atu siacaay a nizatengan a caay i ayzaay a ziday nu Hong Kong malawpes ku syakay. uzuma cacay a tademaw micekiway tu laylay sakamu sa, Hong Kong a syakay lalangawan malalacal tu satipan a lalangawan atu masungaaytu u kahenulan sa u China malukay misiwbayay kasumamadad u siacaay atu siyangsiyangay, Ing-kou pasubanaay a lekec, hulic, misausiay, misanga'ay patizengay, padekuay, mikawaway tu kapulungan nu kanatal, pikawawan sakuwan a canancanan a siepucay, a kalekec, atu mananamay makakadum, makakadum mapatizeng ku Hong Kong kacekukan a sakikalisiw, msumad tu ku hekal nu syahuy, imahini kanahatu caay henay ka azih matabesiw ku nizateng, nika malilid masumad tu, taneng tahadauc ku nizateng. Hong Kong talakaway a cacudadan a sasaydan ci Wang-i-uw cyawsuw, "Hong Kong a tademaw taneng i baluhay ayzaay a ziday China a tademaw tu kikasumadan pabuwahen tu.micidekay a since a kenis a maedap ku i Chinaay a tademaw misulup tu likutay a kitakit sipakengay a lalangawan, baluhay nizatengan yadahay tatungusay a lalangawan nu China. Hong Kong atu zumaay a China lilisay nu bayu Cung-huw a tademaw a mala u micuzuhay tu kanatal palahday tu kahenulan a icelang .</FORM>
        <FORM kindOf="standard">o Hong kong sa i labo no Asia, itiza i 22 15 N, 114 10 E o ahebal no lala' mapolong sa 1,108 km2 o ahebal no lalaay sa 1,073 km2, o ahebal no nanomay sa 35 km2 hamin no tademaw sa 7,167,403. kakalokan omah sa 5%, kilakilangan omah sa 0%, zomaay henay omah sa 95% caay kao cabayay a kanatal no Taywan. kakininan no kanatal demiad kakining no kanatal demiad sa 1 bolad 7 demiad. tabakiay a tapang no kanatal o tabakiay a tapang no kanatal (congtong) ayza sa ci John Lee Ka-chio , micakat a demiad sa i 2022 a mihca 7 bolad 1 demiad. Hong Kong Hong Kong " pangangan kang, salonganay a ngangan Syang-cyang han, Ing a kamo Hong Kong, sadidi' to solit HK,HKSAR" tini i Nan-hay amis a tokos, Co-cyang-koo nowaliana takinilan, satipan silaed to Co-cyang o Macao (Aow-men 澳門) ato Kong-tong a niyazo' Co-hay-se masapapaowang, noamisan mitoles to kow-tong-sen Sen-cin-se , notimolan ato Nan-hay belaw matatoles, ayza o Cong-how tademaw masakapotay kapilongan a kanatal o micidekay mikawawa to no kanatal a kakitizaan. tini i China ta-lo satimolan, kakitizaan i satipbayo a tokos kasaopoan no paykanatal, mala o walibayo aca ato In-tobayo sacolo' a zazan. hamin a hekal no Hong Kong a sobal, Cow-long ato sin-ciye a nisakapot, hekal a lala' no Cow-long pela' a sobal hekal a lala', ato 263 a sobal a sobal. katokoh 2020 a mihcaan, Hong Kong a tademaw pakal to 750 a mang ko tademaw. siwkay 1842年, . 1842 a mihcaan, hongti a ziday ato Ing-koo matatelek to "Nan-cin a katatelek " tahdikod kelapan paeli to Hong Kong, zikozan matatelek aca to "Pei-cin a katatelek " ato "milekakawa to Hong Kong a kenis a cedang", pasasomaen mikelit pabeli to Ciw-long ato pacaliw micaliw to Sin-cye , oynian no ayzaay a Hong Kong masaadidi'. sakatosa a ngangayawan hawsa, Hong Kong nanialan no Japan to toloay a mihcaan walo a bolad. 1997年7月1日, . 1997 a mihcaan pito a bolad cacay a demiad, Hong Kong a sakowan o UK ko pabeliay to Cong-how a tademaw masakapotay kapolongan a kanatal, patizeng to Hong Kong micidekay pikawawan a kakitizaan, mikawaw mikowan to Hong Kong a tademaw, icelang ko nisakako, oyza dada' o mipopotay to kanatal, mikawaway to hekal a kawaw o China cong-yang cenho ko mikowany. laylay . Hong Kong ayaw a kasiminatoan, hongti a ziday sazikozay a mihcaan izaw singangn to Hong Kong, itawya Hong Kong patozo' to Tei-keng noayawanay adidi'ay a sobal, ayzaay a Hang-co-ken noayawan no Ya-li-coo , caayay ko noayzay a Hong Kong. Ya-li-coo izaw ko Swi-tang a ziday malingato misinzya to Hong-sen-ye a biw "Ya-li-coo Hong-sen biw", Hong Kong oyza dada'i saayaway no hongti a ziday malingato katood ko tademaw misizyaay to ten-how biw, sisa Ya-li-coo a palahad to laylay honto iayaw to no Hong Kong, sato ayzaay a Howng-co-keng, Hong Kong ato itizaay a ten-wan, i ayaw no cacay lasobo a mihcaan oyzaanay henay o Hay-wan, adidi' ko masaenalay, honto caay kakatood ko tademaw. "香港"此名. Hong Kong kakitiza a ngangan no lalekalan yadah ko canancanan a kamoan, oyza cacay a kongko o UK a hitay saayaway tatokos no Hong Kong a sobal ce-co hawsa, mibotingay a tademaw ci cen-cin mikelid to hitay no Ing-koo tayza i Hong Kong a sobal i noamisan ci cin mipikelid pazazan to tizaay hawsa pakatineng to Ing-koo a hitay to ngangan no " Hong Kong". picalapan no Lipon a ziday 1941 a mihcaan sabaw tosa a bolad walo a demiad, "Asia (Ya-coo 亞洲) a demiad" Japan misamamaw midebong to Cen-co-kang , oyzaay to a demiad micomod to Hong Kong, Hong Kong malolod to waliyo a ngangayaw, masasepaway a kanatal misoayaw to Japan a mangangayaw. Hong Kong malingato to mitena' mipopot a ngangawaw, UK a hitay ato Chinese (Coo-kooay 中國的) a tademaw UK a hitay, katokoh i Hong Kong mipadang to Canada a hitay ato adidi'ay a hitay no In-to, ato hitay no Li-pon madademec mangangayaw kakelolkilol sato madoka. sabaw tosa a bolad tosa a bataan izaw ko lima a demiad, oyzasa Hong Kong a hitay caay kataneng ato patelac ko nilekawaan to sapingayaw, namahiza sa Hong Kong kalamkam sato mademec. Hong Kong sakakaay no mikowanay ci Yang-mo-ci i Hong Kong tabakiay a UK miedap to hitay mingayaw to cacay bataan a demiadan hawsa nai' ko laheci banzay satoway to Linpon, ci Yang-mo-ci maloboay no pingangayaw, Hong Kong a tademaw pangangan han towni a demiad o lemeniay kelisimas han. tolo a mihcaan waloay a bolad o Hong Kong i ka Japanan henay malingato to. nika izaw to ko Cong-howa-min-koo a hitay miading to picalapan no Lipon to Hong Kong, katokoh 1945 a mihcaan Amilika ngangayaw a hikoki o picalapan no Lipon a mihcaan to nowamisan Hong Kong a sobal, sakamo sato ko Lipon nai' ko tatelek a mibanzay. hakal a lala' Hong Kong kakowanan a kenis o hekal 2,755,03 km2, oyza tokos a hekal 1,105.6 km2 "Hong Kong a sobal 80,7 km2, Ciw-long 46.9 km2, Sin-cye kalaliyas no sobal 978 km2, 2014 a mihcaan sazikozay to no mihcaan a nisolitan", hekal a nanam 1,650.64 km2. Hong Kong a lala' paso Hong Kong a sobal, Ciw-long-pela' a sobal, Sin-cye tolomahamin ato163 a sobalan, nikayadah no sobaln o Ta-i a boyo' o satabakiay a hekal. Hong Kong nayadehay ko yoyo' maenepay no bayo, mahizaay o sadipasan masaboyo'ay, tonoboyo 'sa adidi' ko enal, o hekal yadah ko mahicahicaay. o boyo' pasayza nowalian nowamisan katokoh satipan notimolan, o satalakaway o Sin-cye katalakaw 957 mi no ta-maw a boyo'. ayzaay a Hong Kong izaw ko 25% ko lala' mapatadasay to a lala', pakala to 40% ko lala' no likotay aidangan ato kakitizaan pahabay to molangaway maozipay. sacolilan Hong Kong macakat ko cacolilan, salihalay sa, kapolongan a sapicolo' angangan o silamalay a zazan, baso, adidi'ay a kazizeng, hayya ato micoloay a balonga a nisakapot, izaw ko dingkiay a kazizeng ato ahemaway a silamalay. 2013 a mihcaan, kapolongan sacolo' a demiad pitopin to labang pakal to 1,235 a mang ko tademaw. oynian o silamalay a zazan ko nayay ko lawad, paydemiad mitopin to labang pakala to 442 a mang, zoma o baso, paydemiad mitopin to labang pakala to 376 a mangan. macacelcel ko tademaw no Hong Kong, mayadeh to kayadahay pitopin to labang a kazizeng. o baso oyza amin o matatongdohay a baso, mipacolil i Hong Kong a sobal noamisan a tokos no dingkiay a kazizeng sangaleb i kitakitay oyzidada' matatongdoday dingkiay a baso a kazizeng. oyzasato cong-howan katokoh teban a boyo' tansol izaw ko taikecan a tokal i kitakit o satanaya'ay sisatahebay tansol sayay cacolilan no tademaw dingkiay a tokal. Ta-i-san o ahebal 360 i kitakitay o satabakiay lai'c a sacolilan. cen-ce tosa a bataan no kasomamadan a mihcaan lima abataan a ziday malingato, ci Yang-mo-ci a tademaw katooday ko sakakaay mikeliday no Hong Kong kinapina to mitanam micozoh to binawlan a misakakoay mikawaw, nika mapacoli no Cong-kong. ayza Hong Kong a cen-ce midodoc to makay British no pidebongay a mihcaan henay, sin-cen, patizeng to holic, hoing a holic ato mikawaway to no holic caay kasasokowan. sakikalisiw pinaay to a mihcaan, sitongosay to no Hong Kong pasopeday to kalisiw mahiza to palatatenga', mikaykic to patelac a kawaw hawsa, paliwalay a icelang palecad to cenbo a pikowan a kawaw ato canancanan ni patozo'an sangaleb a silaheci, sato tatenga' a kalamka. sakako sanay paliwalay a sakikalisiw, no Hong Kong a sakikalisiw o sapatinakoan micidekay, o lalekalan a sakaleko aca koyni, o angangan nilacolan maawas ko siacaay a holic, misakikec ko kakaydiha, madademec amisakako a pakakilac to nilacolan no syakay. palahad to sakikalisiw Ing-koo miala to Hong Kong, tini i 1841 a mihcaan enem a bolad pito a demiad mosakamo to Hong Kong sakay paydang a minato, misolol to misiwbanay a balonga' paydang sa micomod tahkal. Hong Kong pakayni i kapah ko hekal kakitizaan ato ahebal talolong ko nanom no minato, palahad paniyol o paliwalay a kasaopoan no micolo'ay a balonga'. katokoh 1940 a ziday, katood ko milaliway pingangayawan a China a mapadesay binawlan tayza i Hong Kong, mahiza mikelid to tineng ato sikalisiw no misiwbayay a tademaw. tademaw 香港自1950 . Hong Kong katood ko tademaw paymihcaan macakat, dodoc to 2011 a mihcaan patahkal to nisolitan no kanatal, Hong Kong kakatood ko tademaw i kitakit o saka tolo. Hong Kong makay 1950 a mihcaan malingato patiyak to misabaloco' to labo no loma', palekal to paylabo a loma' pahabay to tosa a wawa, misabaloco' maydih miwada' to ayzaay a kayadah no nilecohan. nika, i 2013 a mihcaan, Hong Kong nipilecoh i kitakit 226 a kanatal ato kakitizaan o saisasaay paycacay malebot a tademaw oyza dada' 7.8 ko balohay nilecohan a wawa. syakay Hong Kong a cenbo sakalah sa micozoh to misakikec to labo no loma', micokah to ledek a kawaw, pasomad to sapasobana', palahad to masakapahay, palahad to sadobaan, sapiedap to masabalakiay, mapikihay a tademaw ato masingkiay a tdemaw miedap pasakapah, syakay a masakapotay a kosi ato miedapay to sakakawawan, zoma sato micidekay pasosol to pakoyocay kakitaan. lalangawan ya cacay micekiway to laylaya no Hong Kong a tademawto, somamad Cong-how a tademaw labo no loma' a lalangawan ato siacaay a nizatengan a caay i ayzaay a ziday no Hong Kong malawpes ko syakay. ozoma cacay a tademaw micekiway to laylay sakamo sa, Hong Kong a syakay lalangawan malalacal to satipan a lalangawan ato masongaayto o kahenolan sa o China malokay misiwbayay kasomamadad o siacaay ato siyangsiyangay, Ing-koo pasobanaay a lekec, holic, misaosiay, misanga'ay patizengay, padekoay, mikawaway to kapolongan no kanatal, pikawawan sakowan a canancanan a siepocay, a kalekec, ato mananamay makakadom, makakadom mapatizeng ko Hong Kong kacekokan a sakikalisiw, msomad to ko hekal no syahoy, imahini kanahato caay henay ka azih matabesiw ko nizateng, nika malilid masomad to, taneng tahadaoc ko nizateng. Hong Kong talakaway a cacodadan a sasaydan ci Wang-i-ow cyawsow, "Hong Kong a tademaw taneng i balohay ayzaay a ziday China a tademaw to kikasomadan pabowahen to.micidekay a since a kenis a maedap ko i Chinaay a tademaw misolop to likotay a kitakit sipakengay a lalangawan, balohay nizatengan yadahay tatongosay a lalangawan no China. Hong Kong ato zomaay a China lilisay no bayo Cong-how a tademaw a mala o micozohay to kanatal palahday to kahenolan a icelang .</FORM>
    </S>
</TEXT>