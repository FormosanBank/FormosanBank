<?xml version="1.0" ?>
<TEXT id="Wiki_Sakizaya_Panay" xml:lang="szy" source="Sakizaya Wikipedia, article: Panay" copyright="CC BY-SA" citation="Panay. (2025, May 05). In Wikipedia [Sakizaya]. https://szy.wikipedia.org/wiki/Panay" BibTeX_citation="@misc{Wiki_szy_Panay, title = Panay, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Panay} }">
    <S id="0">
        <FORM kindOf="original">Panay . i Nabakuwan a niyazu', izaw kya cacay i ka balangbangan a lecuhen ci salungan a tatayna, pangangan han nu babalaki ciniza sa ci Panay han, u sausi sa paka silangecay a Di'tu sa. u zuma ku salungan ni Panay, katuud ku maydihay ci Panayan, matatakus a madademec ku sibalucu'ay, a u cima ku maka demecay. labu na madademecay sa, tatusa ku icelangay wawa nya Alikakay, nama ka kuhkuhay ci Adabuwang atu nama ka Kalingkuay ci Atapa, caayay ka sasulul kya tatusaay, caay aca piales madademec. namahiza sa madademec i kuhni, saayaway sa paculayan milebud tu tepad, u kamu sa i helung nu tepad ku pipazeng tya culay salebud, saka silangaw nu bitunay, katukuh ayza sa malu sakawih tu bali, sipangangan han nu niyazu'ay a tademaw sa u cukul hantu. saka tusa a kadademec sa mabataday a kaduba', nay enal nu Kalingku u duba' katukuh i Kuhkuh. i nikangelu'an a makataneng, maawas nya tatusaay, masulecad ku tinsu. i tawya satu, i niyazu'ay ni Panay a nipasapul sa kasenun kasenun sa mabadi' mapatay, maazih nya papikanay tu katalalan a adiwawa, u naculilan ni Panay sa, anu kilang tu atu kalu lutuk tu mabadi' amin, imahiza sa pala di'di'tuan han tu ku piazih nu niyazu'ay ci nizaan. makatengil ci Panay tu mahiniay a lihab sa, saka pihaceng tu nu imelang, pinapina a demiad mapatay tuway. ci Adabuwang atu ci Atapa i niyazu' nuhni makatengil tu latuh. imahiza tunu linges satu ci Adabuwang sipiwait hantu niza ku satabakiay a baetu i Kalinku. mahetik i kabalakasan nu babalaki nu Huwakangsan; i Pazikay mueneng ci Atapa caay ku mamademec, hatusa han tu niza ku tabakiay a baetu sipiwait sipayza i Kuhkuh, mala saka ci nganganay tu a Hecek nya Sapat kya baetu. namahiza sa, sakamu satu ku babalaki tu i niyazu'ay, u nanu sangulan ni Panay, sika badi' nu balu tuna makatengil tu kamu, kyu u sangulanay han tu ku ngangan ni Panay a patinaku.</FORM>
        <FORM kindOf="standard">Panay . i Nabakowan a niyazo', izaw kya cacay i ka balangbangan a lecohen ci salongan a tatayna, pangangan han no babalaki ciniza sa ci Panay han, o saosi sa paka silangecay a Di'to sa. o zoma ko salongan ni Panay, katood ko maydihay ci Panayan, matatakos a madademec ko sibaloco'ay, a o cima ko maka demecay. labo na madademecay sa, tatosa ko icelangay wawa nya Alikakay, nama ka kohkohay ci Adabowang ato nama ka Kalingkoay ci Atapa, caayay ka sasolol kya tatosaay, caay aca piales madademec. namahiza sa madademec i kohni, saayaway sa pacolayan milebod to tepad, o kamo sa i helong no tepad ko pipazeng tya colay salebod, saka silangaw no bitonay, katokoh ayza sa malo sakawih to bali, sipangangan han no niyazo'ay a tademaw sa o cokol hanto. saka tosa a kadademec sa mabataday a kadoba', nay enal no Kalingko o doba' katokoh i Kohkoh. i nikangelo'an a makataneng, maawas nya tatosaay, masolecad ko tinso. i tawya sato, i niyazo'ay ni Panay a nipasapol sa kasenon kasenon sa mabadi' mapatay, maazih nya papikanay to katalalan a adiwawa, o nacolilan ni Panay sa, ano kilang to ato kalo lotok to mabadi' amin, imahiza sa pala di'di'toan han to ko piazih no niyazo'ay ci nizaan. makatengil ci Panay to mahiniay a lihab sa, saka pihaceng to no imelang, pinapina a demiad mapatay toway. ci Adabowang ato ci Atapa i niyazo' nohni makatengil to latoh. imahiza tono linges sato ci Adabowang sipiwait hanto niza ko satabakiay a baeto i Kalinko. mahetik i kabalakasan no babalaki no Howakangsan; i Pazikay moeneng ci Atapa caay ko mamademec, hatosa han to niza ko tabakiay a baeto sipiwait sipayza i Kohkoh, mala saka ci nganganay to a Hecek nya Sapat kya baeto. namahiza sa, sakamo sato ko babalaki to i niyazo'ay, o nano sangolan ni Panay, sika badi' no balo tona makatengil to kamo, kyo o sangolanay han to ko ngangan ni Panay a patinako.</FORM>
    </S>
</TEXT>