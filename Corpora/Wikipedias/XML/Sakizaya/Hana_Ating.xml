<?xml version="1.0" ?>
<TEXT id="Wiki_Sakizaya_Hana_Ating" xml:lang="szy" source="Sakizaya Wikipedia, article: Hana_Ating" copyright="CC BY-SA" citation="Hana_Ating. (2025, May 05). In Wikipedia [Sakizaya]. https://szy.wikipedia.org/wiki/Hana_Ating" BibTeX_citation="@misc{Wiki_szy_Hana_Ating, title = Hana_Ating, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Hana_Ating} }">
    <S id="0">
        <FORM kindOf="original">== kakiliman == Hana Ateng i siwsiwan nu Taywan. (1959-01-01) 1959年1月1日 nilacul nu luma' a nika udip u nalecuhan nu maku i Nabakuwan tu satipan nu Sakul ci Siwsiwan ku niyadu' nu maku, ci Hana ku ngangan aku. lalima ku calkakaan niyam, u sakatusa kaku, nika i siwaay ku mihcaan nu maku, kapatayan tu nu ina kami. u wama sa tu musakakawaw i padingkiay, yu mahida hen pakuyuc ku nikaudip, sadakaydakay sa misaicelang tu sakaudip, sisa madateng tu ku kamu nu babalaki atu nu baki, nu wama, nu wina, cacay ku nakamuwan a kamu tu sakay udip a maudip nu kawaw, cacay ku kamu lisimeten tu ku udip saan i tamiyan. sakatusa satu ku kamu saicelangeng tu micudad, anu caay kalaluk, nayi' ku laheci a pakuyuc tu ku nikaudip nu luma', sisa kalaluk tu musakakawaw kya masatademaw ku nikaudip saan ku nipangiha nu babalaki nu maku. nu nipicudadan a nika udip malaki satu sa siacawa tu kaku mikadabu i Ci siwsiwan nayuwawa henay kami nu malcabayay balaki , tatusa ku nilecu han aku, sakakaay u tatamaan, sakatusa u tatayna. u acawa satu nu maku sa u 公務員, malasaydan ku kawaw nida, yadah ku katinengan tu nalimaan a canancanan a sasanga'an tu tuud cinida, u sakadihan nida misanga' tu luma', u luma' niyaan misanga'an nida sacacay sa misanga',matenes makaala tu cacay a mihcaan kya luma' haymaw han nida, misanga' masaduma ku nisanga'an, nayay ku malacaday tu nisangaan kya luma'an masaduma salungan a dihan sapi' sa ku balucu makaadih. namicudad i cacudadan henay, u caay pitengilay kaku micudad, caay kakapah ku nicudan u tanengay nika matineng misanga tu nalimaan miapid mikawid tu tuud, namicudad satu kaku makaala i cacudadan tu kawlah nu nubu nu cacudadan sisa sadakaydakay sa minanam a misaicelang tu cudad kaku , caay pakalihalaw tu luma'ay a tademaw kaku, caay pakalibut tu babalaki atu laluma'an, sacacay saan kaku misaicelang maudip hanikabalaki katukuh ayda. nu maku a nika udipan balakisa tu hatini ku nikaudip tayni i hekal maudip nu maku alaw enemay tu a bataan ku mihecaan, keme han mikilul tu mihmihcaan balaki tu ku nikaudip baketu ku balucu midate tu nidatean, balaki balaki satu matenes tu demiad makadateng tu i baatay u macapiay a nikaudipan pinaay tu hakya ku demiad nu nita a maudip, ayda u sakay i luma'ay kaku musakawaw, yu mahida hatida ku labades namaudip a hicanaca tu nikangelu u mahida izaw ku nu makaybalucu'ay a nidatengan sabaaden tu ku nidatengan sisa a mikukay kaku tu paudipay atu pahabayay nu babalaki, pabelien i takuwanan sakakapah nu luma' a maudip nu maku, izaw tu ku cilemin,sicedamay ,akenekay , aledahay tu nikaudip nu maku, yadah ku sakatawaan aku sakapah limulaken tu kuni datengan nu balucu', a hicanaca u nikaudip nu maku pakedu han tu sakapah han tu ku udip ayda kya tadayu ku nikaudip. namakayniay a nasulitan nasakamuan atu natinengan nasulitan ni Hana Ateng i 2019 mihcaan</FORM>
        <FORM kindOf="standard">== kakiliman == Hana Ateng i siwsiwan no Taywan. (1959-01-01) 1959年1月1日 nilacol no loma' a nika odip o nalecohan no mako i Nabakowan to satipan no Sakol ci Siwsiwan ko niyado' no mako, ci Hana ko ngangan ako. lalima ko calkakaan niyam, o sakatosa kako, nika i siwaay ko mihcaan no mako, kapatayan to no ina kami. o wama sa to mosakakawaw i padingkiay, yo mahida hen pakoyoc ko nikaodip, sadakaydakay sa misaicelang to sakaodip, sisa madateng to ko kamo no babalaki ato no baki, no wama, no wina, cacay ko nakamowan a kamo to sakay odip a maodip no kawaw, cacay ko kamo lisimeten to ko odip saan i tamiyan. sakatosa sato ko kamo saicelangeng to micodad, ano caay kalalok, nayi' ko laheci a pakoyoc to ko nikaodip no loma', sisa kalalok to mosakakawaw kya masatademaw ko nikaodip saan ko nipangiha no babalaki no mako. no nipicodadan a nika odip malaki sato sa siacawa to kako mikadabo i Ci siwsiwan nayowawa henay kami no malcabayay balaki , tatosa ko nileco han ako, sakakaay o tatamaan, sakatosa o tatayna. o acawa sato no mako sa o 公務員, malasaydan ko kawaw nida, yadah ko katinengan to nalimaan a canancanan a sasanga'an to tood cinida, o sakadihan nida misanga' to loma', o loma' niyaan misanga'an nida sacacay sa misanga',matenes makaala to cacay a mihcaan kya loma' haymaw han nida, misanga' masadoma ko nisanga'an, nayay ko malacaday to nisangaan kya loma'an masadoma salongan a dihan sapi' sa ko baloco makaadih. namicodad i cacodadan henay, o caay pitengilay kako micodad, caay kakapah ko nicodan o tanengay nika matineng misanga to nalimaan miapid mikawid to tood, namicodad sato kako makaala i cacodadan to kawlah no nobo no cacodadan sisa sadakaydakay sa minanam a misaicelang to codad kako , caay pakalihalaw to loma'ay a tademaw kako, caay pakalibot to babalaki ato laloma'an, sacacay saan kako misaicelang maodip hanikabalaki katokoh ayda. no mako a nika odipan balakisa to hatini ko nikaodip tayni i hekal maodip no mako alaw enemay to a bataan ko mihecaan, keme han mikilol to mihmihcaan balaki to ko nikaodip baketo ko baloco midate to nidatean, balaki balaki sato matenes to demiad makadateng to i baatay o macapiay a nikaodipan pinaay to hakya ko demiad no nita a maodip, ayda o sakay i loma'ay kako mosakawaw, yo mahida hatida ko labades namaodip a hicanaca to nikangelo o mahida izaw ko no makaybaloco'ay a nidatengan sabaaden to ko nidatengan sisa a mikokay kako to paodipay ato pahabayay no babalaki, pabelien i takowanan sakakapah no loma' a maodip no mako, izaw to ko cilemin,sicedamay ,akenekay , aledahay to nikaodip no mako, yadah ko sakatawaan ako sakapah limolaken to koni datengan no baloco', a hicanaca o nikaodip no mako pakedo han to sakapah han to ko odip ayda kya tadayo ko nikaodip. namakayniay a nasolitan nasakamoan ato natinengan nasolitan ni Hana Ateng i 2019 mihcaan</FORM>
    </S>
</TEXT>