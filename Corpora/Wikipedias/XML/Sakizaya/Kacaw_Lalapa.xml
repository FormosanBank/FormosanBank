<TEXT id="Wiki_Sakizaya_Kacaw_Lalapa" xml:lang="pwn" source="" copyright="" citation="" BibTeX_citation="">
    <S id="0">
        <FORM>ci Kacaw Lalapa u wawa nu Sakidaya, u i sakulay lecuhen a tademaw u saicelangay nu i nyadu'ay, u kakasenengan nu katuuday. namaka i sumamadan ku Sakidaya, hatida ka katuud nu sipunu'ay atu siicelangay, masahicahicaay ku kawaw a tademaw, nika inayi' hanay ku hatidaay uci Kacaw u Lalapa ku icelang. u sasakaanun Wutan o Kumud a ay daa ,u taydaay i nutawan a kanatal misets tay a tademaw ku hanay u ayda. ci Kacaw Lalapa tu nifasa, naniala nu Dipun patayda i tabakiyaay a tusi, nu niyadu' nu Dipun tu Tukyu hananay, tada misetset milale bu tukatuuday a nyadu', yu i tini henay i nyad u' num ita usakul sa,papi ktkutten nu Dipun tu l ebungsa, sayaway tu kunida a mahamin mikutkut, kyu pebaliu ku sakakaay nu Dipun tu iceling nuda, u dum atu ademiad sa ma kadihaca ku , pu n tuni tamudung nida tu kelakela' mulakuwyt tu cilis, ma ekek amin ku makaadihay tuicelang nida, kyusa awda hatu nusakakaay nu Dipun a papi nanam mi lalebu tu katuuday nuDipun, nanutawya ka lingatuwan caycaay tu piuwac milalebu, padeng hantu ku sakakawawen nulama' sa demidemiad satu milalemu cinida. kunningen nu Dipun milalebu nanu niala nu Dipun munanam mi lalebu ciKaca u Lalapa sa, sansani satu mi setset tuicuwacuwa ay amilalebuway, sali ngatu tu cinida mala milalebuway nui Taywanay, uwawa nu i Sakulay a nyadu' nu Sakidaya a tademaw, yu iatini henau i Kilay , caay kanamuh ku bunawlan tu milalebuay a tademaw, sakasaan itini inuSakidayaan anyadu', u latusay ku milalebuway adihan u lumuwa caay pi sakakawaw saan, nika u icelang niKacaw u Lalapa sa, ma seneng amin ku i nyaduay tu icinidaan, niKacaw, u cacyumungen nu binawla mumuku tu tipus milacul i kelakela', mu tengtent tu kakela' atu patalaku tu kikay milangec, inyadu' pala bantien nu nyadu'ay palayungen nu Dipun, u kakasenengan nu sakakaay nuDipun atu Sakidaya kunika udipnida.ihekal. tayda i nyadu'nuDipun mi setse mahida matenes twaca nanamen ni Dipun ci Kacaw u Lalapa, patayda hantu nuDipun iTaypak mi setset, i tiniyay i Taypak anipi setsetsa, unu iTaywanay amin ami setsetay, masasetset satu sipabelet sipabelat han ni Kacaw, kunutaywan atu iTaywanay a Dipun, mausaw habelut han, kyu ma alanida ku sapisetset i Tukyu nuDipun, caykatenes namaka Taypak ci Kacaw u Lalapa, inywtu ku satakus nu namaka Dipunay, a patada ici Kacawan i Tukyu nuDipun mi setset saan, caay kangadah ku babalaki nu i luma'ay, papilyas tayda i Dipun namahida satu, ki tatungitungih hatu nu Tumuk atu sakakaay nu Dipun, pasu kincal tu a tayni mi tungih tu babalaki nu luma',sadakadakayan apacici tawya sa misulul ku wama nida ci Damay, alahatu nu kadideng mutupin tayda i minnatu, tayda ku Tumuk nu Sakul ci Kumud u Tangah atu Kincal i Minnatu padungus, makala tukya tu cacayay a bulad inyutu ku dinpu na maka Tukyuway, taynitu ku padinpuway maka wawelwel pasubana' tu iluma'ay, tunika mademec amin ni Kacaw kuDipan saan kutengi tu kamu, ma namuh amin ku binalan nu inyaduay makatengil, tu mahiniyay a kawaw. uni pisetse niKacaw si pabelet han i tini ini pisetset ni Kacaw nLalapa i bipun, ma ekek amin ku miadihay tunipi lalebu ni Kacaw, cay kawcanan ku kaekekan nu Dipun uni pabelet nida tu ayti, mu sakamu kuyni una taytaydaay i Dipun mi cudad, a babalaki, namakadih kuheni tu huylimu i Dipun saan, habelut habelut han niKacaw ku ayti saan musakamu, sakamusaan:  yuy sahenay ku sinbang sa unika pisatepi'tu nu ayti saan, dadikec sahenay sa keba'satu mahetik ku ayti saan ), hatida kanika icelang nu ulat niKacaw u Lalapa, alaci'aca pa nganganan nu binawlan tu ciLalapa hananay,  u tada ngangan nida sa, uci Kacaw u Damay ) ahicanaca piki icelangan aca ku katalalan kyu pakilul hatu nu binawlan pa nganga tuci Lalapa.  u duma ani pangangan nudaw sa ciKacawtepi' ) sakasaan mi setset cinida sa satepi'satepi' saku aytinida kyuci Kacaw tepi' han nudaw pangangan cinida. palitemuh tuni ka taluma' niKacaw makatengil ku babalaki nu inyadu'ay tu mahiniyay, u kakanamuhan akawaw sa kasenun sa, paaala tu sakamun i cuwacuwa, ma katengil kuTumuk ciKumad u Tangah sa, pa saupu tu Banti nunyadu' patatengil, tu ahican ku kawaw u sananay, tatenga' makala tu cacayay a lalipayan kya, inyutu ku Kincal patakus tu Tumuk ci Tanahan, papi lasutu tu sapi palitemuh ici Kawan ta luma' inyadu', namahida takusen tu nutumuk ku selal pasaupu, mahina hantu niTumuk ku selal kyu, bilil satu mitakus tu mami salukyaw nu limecedan, tucila nuyda matabal tu sananal, maluyaluy tu amin ku limecedan atu kapah nunyadu', tayda i tida i pangiduwan militemuh ici Kacaw u Lalapa an, mi kacaw tu zipu ci Kacaw, papi saliyut hatu kuheni pasu nydu'ay amin, i nabakuwan, linuken tu nu katuuday a tademaw i dadan, patelatela' hantu nu tademaw pasu pampawa tu misa telatela', katuku tu namalahuk kunipi saliyut i nabakuwan. mi pacuk tu katalalan palitemuh pakucila nuyda a demiad matabal caayhanay kahmuwac kucilal, muwala tuamin tu sadikec ku masakapahay, idaw kumikididis say tu bakan, idaw kumudikecay tu layic u unuc utancun maluyaluy tu tayda i luma' nu Tumuk, alaw umi pacukay tu katalalan, cacay a sananal mamin tu mu latuh tukatalalan, kila lawlawp han mu latuh mucikcik kumu cikcikkay, mu salami' kumu salami' ay da damadama saansa kasenun sa mamin ku kawaw, kalahukan tu inyutwamin ku binawlan tayni kasaupuwan, silacen tu nu banti ku papitifaan tutiti nu paylumaluma' , hacacay hatu nu selal paatal tu titi nu katalalan, haminsatu ku kawaw muculu' tu amin tutiti nu katalalan ku katuuday, tu apapelu ku Tumuk ci Kumud uTangah, pa tideng hatu ci Kacaw u Lalapa i nuayawan nu binawlan, sakamu satuway kuTumuk; ayda a demiad u kaka namuhan numita u sakul a nyadu'an, satuway papelu inuayawan nu katuuday, ayda u tungus nu sapalitemuh tu wawa numita u sakul a nyadu'an, u kasenenga u kakanamuhan ayda a demiad, satu ci Tumuk makatengil ku binawlan , caaytu ka satedep kuni patelatela' nubinawlan. mapalikat ku pising nu nyadu' nanutawya ma piseng tu kungangan nu Sakul a nyadu', tahekal tuamin i sinbung ku ngangan ni Kacaw u Lalapa, inayi' tu ku maliyuhay tu sakul anyaduan, sa ngaleben tu kunu panpancahan a tademaw, annu malidemuh tu i dadan sa musakamu tu tungangan ni Kacaw u Lalapa, matineng tuamin kui cuwacuwaay a nyadu' tunika idaw ku sakul hananay a nyadu'an, iaeyasa ukamu nu babalaki sa, katuud ku namakayniyay i nutawan a nyadu', tayni miadih tuci Kacaw u Lalapa saan, tayni i nyadu' nu Sakul sa, muliyuh mi tengil tu kamu numita saan, sakamu sansa u pancah tuway kuhenisa, ka ubuma ku kamu nu henisaw saan mi hanuDipun mi palita tu katuuday. malalitin tu i hekalay atu dumaay a natinengan nisulitan ni Nuwatan O Kumud 2019</FORM>
    </S>
</TEXT>
