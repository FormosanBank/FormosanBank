<?xml version="1.0" ?>
<TEXT id="Wiki_Sakizaya_Palamal_(火神祭)" xml:lang="pwn" source="Paiwan Wikipedia, article: Palamal_(火神祭)" copyright="CC BY-SA" citation="Palamal_(火神祭). (2024, December 07). In Wikipedia [Paiwan]. https://pwn.wikipedia.org/wiki/Palamal_(火神祭)" BibTeX_citation="@misc{Wiki_pwn_Palamal_(火神祭), title = Palamal_(火神祭), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Palamal_(火神祭)} }">
    <S id="0">
        <FORM kindOf="original">u lisin nu Sakidaya tu palamal hananay, nanu kasumamadan kalingatuwan nu tuas nu Sakidaya sa , malingatu tu a silisin tu palamal hananay a lisin, katukuh ayda caay henay kaputun, i dawya dada' i kalawpesan nu nyadu' nu Sakidaya pahanhan, katukuh ayda sa anu hacica ku tenes nu nadipa'an nu Sakidaya hatida tu kutenes nina lisin tuyniyan. kya silisin tu mahiniyay u kakalingatuwan nina lisin tuyniyan, namakayni i nikasumad nu demiad kyalu, (kasumamadan u mapalaway ku duducen nu tuas) u tuas nu sakidaya tada uni kaluk tu umah, ku sakaudip nu tuas i tawya, anu masumad ku langaw nu nikalukan sa, mitulun tu ku mapalaway tu paudipay, malingatu tu patungus tu tuas, hani pitengil hantu tu paudipay anu mahica ku kakawaw, patukil satu ku mapalaway tu nakamuwan nu Paudipay, (a situngus kamu tu palamal hananay a lisin )satu ku kamu nu paudipay, kyusa u lisin tuyniyan u Palamal hananay u nakamuwan tu nu paudipay kyu a silisin tuyni u palamal hananay, makatukuh ayda caay piales ku teluc nu Sakidaya tu palamal hananay. sayaway a nipalamal. sakamu sa ku mapalaway , kal sulusulut tu nilangecan namu atu kasuy pa tayda i pibetikan mu tuduh patungus tu paudipay tu kasuy anu a palamal sa silacen ku nilangec namu i aayaw nu babetikan patata tu paudipay atu tuas, maminsa patakidi tu takid tumesen nuepah tu miawawyi tu paudipay atu tuas patayni inipatungus tu taheka, mamin satu mukan ku paudipay atu Tuas sa pataydan i papalamalan ku nipatata tu nilangecan , hamihaminen pa tayda mu tuduh , u tungus tuni pa tungus tu Lamal a Paudipay , mamin pa tungus sa tuduh hatu ku kasuy atu sapatata , a caay pa liwani,tuduhan musaabu kya u tatenga'ay ani palamal . unika lawpes nu nyadu' u saka lawpes nu nyadu' nu sakidaya nama kaycuwa, namakayni tu kyai i ni pahanhan palamal nu nyadu',nikacayan pi tengil caay pi duduc tu nakamuwa nu paudipay(acay kyanca pay mihmihcan palamal)sa nanay anipi tulun tu nyadu' kyusa ma pacpac nu sapihpih nu paudipay, bihbih hatu nu bali ku nyado nu Takubuwan, kyu malawlawpes tuway, sakamu satu ku mapalaway i taway , (tadaw nikacaayan tu pitengil ku Takubuwa a binacadan tu namakayniyay i Paudipay a kamu,) saan i tawya, sakamu sa ku tuassa (caay kawni kacaay nu Paudipay patukil unika caay henay katukuhi ku demiad)saan ku tuas,i balucu'en ita kina kamu tuyniyan, matalaw tu phanhan makadateng tu ku aydaay a binacadan tina nakamuwan nu Paudipay, ma talawtu pa hanhan mi Palamal tu mihmihcan ,kyu sa mihmihcan satu palamal ku nyadu' ,anu caay kahidasa i tawan a pacpacennu paudipay kunyadu' . caay kawni pi pacpac a caay, u sapasu bana'henay tu nyadu atu adiwawai acaay kyahaw pasubana' mu nanam tuheniyan, kya ama dadutudutus ku lalangawen nunyadu'.kyu u lisin nu binacadan tu palamal na nanay a caay kita pa hanhan tu mihmihcan .</FORM>
        <FORM kindOf="standard">o lisin no Sakidaya to palamal hananay, nano kasomamadan kalingatowan no toas no Sakidaya sa , malingato to a silisin to palamal hananay a lisin, katokoh ayda caay henay kapoton, i dawya dada' i kalawpesan no nyado' no Sakidaya pahanhan, katokoh ayda sa ano hacica ko tenes no nadipa'an no Sakidaya hatida to kotenes nina lisin toyniyan. kya silisin to mahiniyay o kakalingatowan nina lisin toyniyan, namakayni i nikasomad no demiad kyalo, (kasomamadan o mapalaway ko dodocen no toas) o toas no sakidaya tada oni kalok to omah, ko sakaodip no toas i tawya, ano masomad ko langaw no nikalokan sa, mitolon to ko mapalaway to paodipay, malingato to patongos to toas, hani pitengil hanto to paodipay ano mahica ko kakawaw, patokil sato ko mapalaway to nakamowan no Paodipay, (a sitongos kamo to palamal hananay a lisin )sato ko kamo no paodipay, kyosa o lisin toyniyan o Palamal hananay o nakamowan to no paodipay kyo a silisin toyni o palamal hananay, makatokoh ayda caay piales ko teloc no Sakidaya to palamal hananay. sayaway a nipalamal. sakamo sa ko mapalaway , kal solosolot to nilangecan namo ato kasoy pa tayda i pibetikan mo todoh patongos to paodipay to kasoy ano a palamal sa silacen ko nilangec namo i aayaw no babetikan patata to paodipay ato toas, maminsa patakidi to takid tomesen noepah to miawawyi to paodipay ato toas patayni inipatongos to taheka, mamin sato mokan ko paodipay ato Toas sa pataydan i papalamalan ko nipatata to nilangecan , hamihaminen pa tayda mo todoh , o tongos toni pa tongos to Lamal a Paodipay , mamin pa tongos sa todoh hato ko kasoy ato sapatata , a caay pa liwani,todohan mosaabo kya o tatenga'ay ani palamal . onika lawpes no nyado' o saka lawpes no nyado' no sakidaya nama kaycowa, namakayni to kyai i ni pahanhan palamal no nyado',nikacayan pi tengil caay pi dodoc to nakamowa no paodipay(acay kyanca pay mihmihcan palamal)sa nanay anipi tolon to nyado' kyosa ma pacpac no sapihpih no paodipay, bihbih hato no bali ko nyado no Takobowan, kyo malawlawpes toway, sakamo sato ko mapalaway i taway , (tadaw nikacaayan to pitengil ko Takobowa a binacadan to namakayniyay i Paodipay a kamo,) saan i tawya, sakamo sa ko toassa (caay kawni kacaay no Paodipay patokil onika caay henay katokohi ko demiad)saan ko toas,i baloco'en ita kina kamo toyniyan, matalaw to phanhan makadateng to ko aydaay a binacadan tina nakamowan no Paodipay, ma talawto pa hanhan mi Palamal to mihmihcan ,kyo sa mihmihcan sato palamal ko nyado' ,ano caay kahidasa i tawan a pacpacenno paodipay konyado' . caay kawni pi pacpac a caay, o sapaso bana'henay to nyado ato adiwawai acaay kyahaw pasobana' mo nanam toheniyan, kya ama dadotodotos ko lalangawen nonyado'.kyo o lisin no binacadan to palamal na nanay a caay kita pa hanhan to mihmihcan .</FORM>
    </S>
</TEXT>