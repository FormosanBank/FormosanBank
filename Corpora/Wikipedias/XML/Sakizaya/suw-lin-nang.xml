<TEXT id="Wiki_Sakizaya_suw-lin-nang" xml:lang="pwn" source="" copyright="" citation="" BibTeX_citation="">
    <S id="0">
        <FORM>suw lin nang tatangahan misagiki, sapitanged tu alubu nu wawa "suw lin nang" kakilimn misagiki,sapitanged tu alubu nu wawa "suw lin nang" nilaculan i kasumamadan a mihcaan enemay a bulad sabaw walu a demiad, "Deng Zeu"a kakitaan a wawaan tu tatayna mikadabu ci "Siye Siyang Ling". ya kelakela' i tepan nu zazan malikeluh tu ni kasangsang nu udad, i dabek "cun cyu teng" a dabek mikisasa' tu udad,ayza satu mitupin tu pakuyucay a tademaw ci "Caw Suw Cen", u zumaay a kelakela' a tayzatu mikisasa' tu udad i dabek,pakuyucay ci "Caw Suw Cen", kaluway sa ku balucu' nikalikeluh tu ni kakitaan atu pakuyucay , misawacu tu pakuyucay, malalum ku balucu' muwangic ku pakuyucay a tademaw, hinadihi hinadiput ci Siyang Ling naykadabu a sinubu. siacaay a "suw lin nang" i labu izaw ku bunawan u siekim masaw. ya "suw lin nang" pabelinen ci "Caw Suw Cen", taneng sakauzip tu katukuh i balaki. masasa tu ku udad caay pakasubana' ci "Siye Siyang Ling" ku ngangan niza "Caw Suw Cen" wiza dada' katinengan u tatangahan a ngangan masasa tu ku udad, malaliyas tu ku heni a tatusa. enemay tu a mihcaan haw sa, mabalad ku Dengzuw a niyazu' mahamin malikid ku canacanan a tuutuud ,maliwasak tu amin lalabuay, a tademaw in "suw lin nang"satu mulaliu tu katukuh tu Layzuw a niyazu'an a mauzip i tiza satu i kakitaanay a lima' malakuli. sademiad pacabay tu cayay pinuneng a tatama a wawa, tuni tudawaan nu wina niza, a mana pikayakay tu nu walian a badahung, na nu walian mibatung tu mali i badahung, apacici' ci "Siye Siyang Ling"an miala tu mali, azih hawsa u ni pabelian niza i ayaw i takal, mahica hakiya, muwangic tu cinica, ala han sa i sumamadan ni pabelinan pakuyucay a tatayna, ci "Caw Suw Cen" namakayniay a nasulitan nasakamuan atu natinengan</FORM>
    </S>
</TEXT>
