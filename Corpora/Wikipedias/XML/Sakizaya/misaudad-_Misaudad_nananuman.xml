<?xml version="1.0" ?>
<TEXT id="Wiki_Sakizaya_misaudad-_Misaudad_nananuman" xml:lang="pwn" source="Paiwan Wikipedia, article: misaudad-_Misaudad_nananuman" copyright="CC BY-SA" citation="misaudad-_Misaudad_nananuman. (2024, December 07). In Wikipedia [Paiwan]. https://pwn.wikipedia.org/wiki/misaudad-_Misaudad_nananuman" BibTeX_citation="@misc{Wiki_pwn_misaudad-_Misaudad_nananuman, title = misaudad-_Misaudad_nananuman, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/misaudad-_Misaudad_nananuman} }">
    <S id="0">
        <FORM kindOf="original">== misaudad- Misaudad nananuman == u sulit nu Hulam 祈雨祭-飲水思源 sakacacay a kamu isumamad, u malukau amin ku tademaw nu niyazu', nayi ku lawad, balakitu ku tipus, kubkub atu lami' , cilalan ku limaay a bulad, takelal sa ku tapuku, miladay tu ungay ku ladem. Cacau kazih ku kenut, anu cayay tu kaudad, u kangalayan kina miheca. Namahiza, patatengiden nu tumuk, a misaudad sa ku niyazu' nu sakatula ademiad sa patuzu' tuuk mapalaway tu sapakasaw nuheni. sakatusa a kamu sakayulu a demidiad, misatunuz ku mapalaway amin, tusa ku tayu alangau iluma' nu tumuk, malingatu paudad han nu tumuk. Saayay,tadietu tu mapalaway amin, maluyaluy tayza misaliwut tu putah nu tumuk, i ayaw nu mapalaway ku selal(kapah), a mibasbas tu zazan a mililid kawil alima snutakid, kawanan a lima sa sapuhpuh, yamapalaway amin sa miwatawat amin sa miwatawat amin tu sapippuhpuh nuheni, sapaudad a palaw, talaayaw, tazikuz, pahanhan, a katutu i bayu, malalid ku palaw, milunguc ku wina nu mapalaway, mapazazan tu sakatukuh i luma' nu tumuk, adasay masikul tu nu udad adietu ku kelal, mapasenget tu, mapalaway a wina sa mihaymaw mizawis tu saka udad a sulul, palima tu sasulul nu udad, tayza i luma' nu tumuk, a mipazen tu tunuz, daedac atup ah, sapazawis, adasay, udad, adietu, kelekelen atu dietu amin. sakaatulu a kamu namahiza sa nazikuzan nu kawaw sa mapahezik tu kawaw nu mapalaway mipalisimet tu nazikuzan nu mapalaway, i luma' nu tumuk ku katuuday malahuk tu tunuz. sazikuzay a kamu sakatusa ademiad, kenutan tu tapuku, cayay ketenes, tansul satu maudad, sinanum tu ku nipalumaan, mahiza ku mapalaway hananay. Midiputay tu niyazu' kuheni, u sangaw nu tademaw atu dietu ku mapalaway, izaw ku mapalaway kiya madiput nu dietu ku niyazu'. u puu' nu Sakizaya malalasepat, u sadinsin, u lalud. u sadinsin atu kasienawan, u puu' nu mihecaan ku sapilisin, anu ukamu nu babalaki sa u lisin nu Sakizaya sa anu u habay a lisin sa mitaan tu tauuku, u lala', u tademaw, u dietu, kiyu masikaz tu dietu, manamuh tu tademaw, maylay aca a maluk a binacadan (cidekay). namakay cuwaay a cudad nasulitan ni Tuku Sayun nasulitan i 2011 a mihcaan</FORM>
        <FORM kindOf="standard">== misaodad- Misaodad nananoman == o solit no Holam 祈雨祭-飲水思源 sakacacay a kamo isomamad, o malokao amin ko tademaw no niyazo', nayi ko lawad, balakito ko tipos, kobkob ato lami' , cilalan ko limaay a bolad, takelal sa ko tapoko, miladay to ongay ko ladem. Cacao kazih ko kenot, ano cayay to kaodad, o kangalayan kina miheca. Namahiza, patatengiden no tomok, a misaodad sa ko niyazo' no sakatola ademiad sa patozo' took mapalaway to sapakasaw noheni. sakatosa a kamo sakayolo a demidiad, misatonoz ko mapalaway amin, tosa ko tayo alangao iloma' no tomok, malingato paodad han no tomok. Saayay,tadieto to mapalaway amin, maloyaloy tayza misaliwot to potah no tomok, i ayaw no mapalaway ko selal(kapah), a mibasbas to zazan a mililid kawil alima snotakid, kawanan a lima sa sapohpoh, yamapalaway amin sa miwatawat amin sa miwatawat amin to sapippohpoh noheni, sapaodad a palaw, talaayaw, tazikoz, pahanhan, a katoto i bayo, malalid ko palaw, milongoc ko wina no mapalaway, mapazazan to sakatokoh i loma' no tomok, adasay masikol to no odad adieto ko kelal, mapasenget to, mapalaway a wina sa mihaymaw mizawis to saka odad a solol, palima to sasolol no odad, tayza i loma' no tomok, a mipazen to tonoz, daedac atop ah, sapazawis, adasay, odad, adieto, kelekelen ato dieto amin. sakaatolo a kamo namahiza sa nazikozan no kawaw sa mapahezik to kawaw no mapalaway mipalisimet to nazikozan no mapalaway, i loma' no tomok ko katooday malahok to tonoz. sazikozay a kamo sakatosa ademiad, kenotan to tapoko, cayay ketenes, tansol sato maodad, sinanom to ko nipalomaan, mahiza ko mapalaway hananay. Midipotay to niyazo' koheni, o sangaw no tademaw ato dieto ko mapalaway, izaw ko mapalaway kiya madipot no dieto ko niyazo'. o poo' no Sakizaya malalasepat, o sadinsin, o lalod. o sadinsin ato kasienawan, o poo' no mihecaan ko sapilisin, ano okamo no babalaki sa o lisin no Sakizaya sa ano o habay a lisin sa mitaan to taooko, o lala', o tademaw, o dieto, kiyo masikaz to dieto, manamoh to tademaw, maylay aca a malok a binacadan (cidekay). namakay cowaay a codad nasolitan ni Toko Sayon nasolitan i 2011 a mihcaan</FORM>
    </S>
</TEXT>