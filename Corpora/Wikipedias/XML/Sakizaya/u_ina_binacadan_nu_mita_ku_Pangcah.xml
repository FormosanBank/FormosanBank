<?xml version="1.0" ?>
<TEXT id="Wiki_Sakizaya_u_ina_binacadan_nu_mita_ku_Pangcah" xml:lang="szy" source="Sakizaya Wikipedia, article: u_ina_binacadan_nu_mita_ku_Pangcah" copyright="CC BY-SA" citation="u_ina_binacadan_nu_mita_ku_Pangcah. (2025, May 05). In Wikipedia [Sakizaya]. https://szy.wikipedia.org/wiki/u_ina_binacadan_nu_mita_ku_Pangcah" BibTeX_citation="@misc{Wiki_szy_u_ina_binacadan_nu_mita_ku_Pangcah, title = u_ina_binacadan_nu_mita_ku_Pangcah, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_ina_binacadan_nu_mita_ku_Pangcah} }">
    <S id="0">
        <FORM kindOf="original">u ina binacadan nu Sakizaya ku Pangcah kakiliman mikukay kami tu Pangcah binacadan, zayhan mikukay kami saw? namiedap titaanan nu Pangcah iayaway a mihcaan. namabulaw kami katukuh niyazu' nu Pangcah, midiput tamiyan, mideap tamiyan, mahiza u melecaday a binacadan tu Pangcah atu Sakizaya. pazateng tu Sakizaya a tademaw ku balucu' nu Pangcah, Sakizayaaw kilulen ita tu Pangcah, u ina nu mita ku Pangcah, u nu Pangcah ku naenengan kilulen nu mita. nialcul nazikuzan背景 i ayaw nu 129 a mihcaan, nazikuzan nu Takubuwan a ngangayawan, salabi sa ku tademaw nu Sakizaya mulaliw tu niyazu', u pizateng nu Pangcah, patahekal han nu heni ku lima, mipizawis han ku madukadukaay makayza i Cikasuan a sa'wac a alangah a tademaw nu Sakizaya. sakikawaw事件 Sakizaya au Pangcah, u saleedan ku Cikasuan a alangah, masungaay i buya' nu Kilay kasasupadang, maazih nu Tawlan, Bukbuk, Lilaw a Pangcah kiya Takubuan, caay ka bibadang ku Sakizaya au Kabalan nan kuhani, caay bi cumut i hulanan. 1878 a mihca 9 bulad 8 demiat, u Tumuk ci Kumod Pazik masawacu nu hitay nu Hulam. 1878 mihcaan tademaw nu Kabalan atu Sakizaya misuayaw tu Kukung malalais i Kaliyawan, wini ku sakalawpes nu tusaay binacadan, misakaliyuh milimek i pangpangcahan kyu mauzip tahmahini. mulaliway a Sakizaya sa, milimelimek i pangpangcahan hadidi' sa mauzip, izayhan u wawa nu Sakizaya kami sa, atu nabalucu'an ni Kumud Pazik a kawaw. Kalalais i Kaliyawan, patayan nu Kukung ku tumuk nu Sakizaya Kumud Pazik atu acawa ci Icep Kanasaw. imahiza, maydih a sipatalawan nu Kukung ku katuudaday, kyu awawan ku liwliway a Pangcah miazih. sawacuan ci Kumud Pazik mipatay, sipasiketen i angangan nu sakul, sananal siwaay ku tuki katukuh i kalabian, cacay malebut ku pikelit tu banges nu uzip, tangah, bihid, sazikuzay kiwatan micekiw ku mata; ci Icep Kanasaw pa'mican i nipela'an a kilang nu sakul, emekan ipabaw nu katuuday a hitay nu Kukung, mamelmel ku uzip ni Icep Kanasaw, i nuayawan ni Kumud Pazik mapatay. awza han nu Hulam ku Pangcah, pacici han nuheni pabimelaw dangasa 8 a tatukian, sabipatalawan nuheni kuheni. itiza a labi, salabi sa ku Sakizaya malimad, calap han ku Cikasuan a alangah mi laliw, mahisa, caay ka talaw ku hulan Kiya Pangcah, mi patang ku Sakizayaan mi laliw, mi limek, ayaza pabelinay kuheni ku o'mah, mipatang paticeng ku niyaazu' nu Sakizayaan. u sakizaya a tamdaw midademec tu Hulam, mademec nu Hulam, nay tina i Takumuwan a kawaw sa, sakizaya a tamdaw, cay pakademec tu nipalamal nu kuwang, mahamin ku ni niyazu' masibek. mulaliway nu sakizaya a tamdaw, milakalad i Kakalinkuwan atu midapu i Panancahan, cay patineng tu ngangan satedem sa mauzip. lawilaw影響 ayza sa, amalawpes ku Sskizaya, iluc nu i kuzanay, madih ku binawlan patice ku naenengan atu sakaniyazuay, patizeng ku Sakizaya. i tica a patizengan a zazan, u balucu' nu Pangcah, mi sinsin, mi patang kuheni ku Sakizayaan, milipadang kuheni kitaan. i tiza pitengilan nu canfu, nipasei sa ku Pangcah, mazazih nu Sakizaya ku balucu' nu Pangcah. kukay感念 pazateng tu Sakizaya a tademaw ku balucu' nu Pangcah, sakamusa ku babalaki, wawaaw habica kapawan ni pabalian nu Pangcah, Sakizayaaw kilulen ta ku Pangcah, u ina nu mita ku Pangcah, u nu Pangcah ku naenengan kilulen nu mita.</FORM>
        <FORM kindOf="standard">o ina binacadan no Sakizaya ko Pangcah kakiliman mikokay kami to Pangcah binacadan, zayhan mikokay kami saw? namiedap titaanan no Pangcah iayaway a mihcaan. namabolaw kami katokoh niyazo' no Pangcah, midipot tamiyan, mideap tamiyan, mahiza o melecaday a binacadan to Pangcah ato Sakizaya. pazateng to Sakizaya a tademaw ko baloco' no Pangcah, Sakizayaaw kilolen ita to Pangcah, o ina no mita ko Pangcah, o no Pangcah ko naenengan kilolen no mita. nialcol nazikozan背景 i ayaw no 129 a mihcaan, nazikozan no Takobowan a ngangayawan, salabi sa ko tademaw no Sakizaya molaliw to niyazo', o pizateng no Pangcah, patahekal han no heni ko lima, mipizawis han ko madokadokaay makayza i Cikasoan a sa'wac a alangah a tademaw no Sakizaya. sakikawaw事件 Sakizaya ao Pangcah, o saleedan ko Cikasoan a alangah, masongaay i boya' no Kilay kasasopadang, maazih no Tawlan, Bokbok, Lilaw a Pangcah kiya Takoboan, caay ka bibadang ko Sakizaya ao Kabalan nan kohani, caay bi comot i holanan. 1878 a mihca 9 bolad 8 demiat, o Tomok ci Komod Pazik masawaco no hitay no Holam. 1878 mihcaan tademaw no Kabalan ato Sakizaya misoayaw to Kokong malalais i Kaliyawan, wini ko sakalawpes no tosaay binacadan, misakaliyoh milimek i pangpangcahan kyo maozip tahmahini. molaliway a Sakizaya sa, milimelimek i pangpangcahan hadidi' sa maozip, izayhan o wawa no Sakizaya kami sa, ato nabaloco'an ni Komod Pazik a kawaw. Kalalais i Kaliyawan, patayan no Kokong ko tomok no Sakizaya Komod Pazik ato acawa ci Icep Kanasaw. imahiza, maydih a sipatalawan no Kokong ko katoodaday, kyo awawan ko liwliway a Pangcah miazih. sawacoan ci Komod Pazik mipatay, sipasiketen i angangan no sakol, sananal siwaay ko toki katokoh i kalabian, cacay malebot ko pikelit to banges no ozip, tangah, bihid, sazikozay kiwatan micekiw ko mata; ci Icep Kanasaw pa'mican i nipela'an a kilang no sakol, emekan ipabaw no katooday a hitay no Kokong, mamelmel ko ozip ni Icep Kanasaw, i noayawan ni Komod Pazik mapatay. awza han no Holam ko Pangcah, pacici han noheni pabimelaw dangasa 8 a tatokian, sabipatalawan noheni koheni. itiza a labi, salabi sa ko Sakizaya malimad, calap han ko Cikasoan a alangah mi laliw, mahisa, caay ka talaw ko holan Kiya Pangcah, mi patang ko Sakizayaan mi laliw, mi limek, ayaza pabelinay koheni ko o'mah, mipatang paticeng ko niyaazo' no Sakizayaan. o sakizaya a tamdaw midademec to Holam, mademec no Holam, nay tina i Takomowan a kawaw sa, sakizaya a tamdaw, cay pakademec to nipalamal no kowang, mahamin ko ni niyazo' masibek. molaliway no sakizaya a tamdaw, milakalad i Kakalinkowan ato midapo i Panancahan, cay patineng to ngangan satedem sa maozip. lawilaw影響 ayza sa, amalawpes ko Sskizaya, iloc no i kozanay, madih ko binawlan patice ko naenengan ato sakaniyazoay, patizeng ko Sakizaya. i tica a patizengan a zazan, o baloco' no Pangcah, mi sinsin, mi patang koheni ko Sakizayaan, milipadang koheni kitaan. i tiza pitengilan no canfo, nipasei sa ko Pangcah, mazazih no Sakizaya ko baloco' no Pangcah. kokay感念 pazateng to Sakizaya a tademaw ko baloco' no Pangcah, sakamosa ko babalaki, wawaaw habica kapawan ni pabalian no Pangcah, Sakizayaaw kilolen ta ko Pangcah, o ina no mita ko Pangcah, o no Pangcah ko naenengan kilolen no mita.</FORM>
    </S>
</TEXT>