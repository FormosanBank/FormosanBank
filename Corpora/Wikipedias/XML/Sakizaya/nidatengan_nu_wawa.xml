<?xml version="1.0" ?>
<TEXT id="Wiki_Sakizaya_nidatengan_nu_wawa" xml:lang="szy" source="Sakizaya Wikipedia, article: nidatengan_nu_wawa" copyright="CC BY-SA" citation="nidatengan_nu_wawa. (2025, May 05). In Wikipedia [Sakizaya]. https://szy.wikipedia.org/wiki/nidatengan_nu_wawa" BibTeX_citation="@misc{Wiki_szy_nidatengan_nu_wawa, title = nidatengan_nu_wawa, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nidatengan_nu_wawa} }">
    <S id="0">
        <FORM kindOf="original">== kakiliman == nidatengan nu wawa inakungku cay katanayu'…mahedek tu kita namikuli kanca piadihi, sumaden ku udip kya muliyaw aca maudip. &quot;！ nilaculan nidateng nu wawa misulitay; tang-min-ta&quot; Mahkamahedek kaku namikuli, tudedemiad muculil kaku misanpu,. Katukuh tu kalahukan. Tapuku alaw mabahil ku sulda, cumud sakaku tu patuwamiay, cayhenay kaw kalahukan, nuayawa nu patiyamay aku acacay ku labang. Awawsakaku tu cacay akaysing nu tuwami, kalamkam iniwtu itakal, alasakaku tu daydam,belun han aku atu su pakiwakiyu, sanagcal sakaku mikabitu akuti'ay a kabi kapah ku dateng aku. imahini, idaw ku sidikucay tu nubanuh amasakapahay, eneng sa nuayawan aku, malecad tu aku mikan tu tuwami, miawaw aca tu tusa alami'atu duma, miawaw aca tu bilu, adih han mahida ukatuuday. ngaliwngiw sakaku; mukan tu tuwami ahica cay kabudul saw, kapah kunikan, hani palawpes sat u kalisiw, yadah kuni piawaw tu lami', palawpesay sa? yah, cakatineng kaku, aydaay atademaw tada palawpesay. Yasidikucay tu nu banuhay mapuut nu tupel ku bihid kiyu cay kaadih ku wayway cimayhakiya kidamasakapahay sa kaku, katinengan tu umasakapahay, mahini sa madateng aku ku wawa numaku dateng sakaku anumahini kuwawa aku kapalawpes, caay kakupisulul ! Mikabu tu kaku tu tuwami hamin han naku pakay bili, amulekal tu kaku sa, pakayda sakaku nuayawan niya masakapahay, miadi umahicaay ku mahiniay akakitaan amasakapahay, mukan sa hatida tu kunipiawaw? Kasinil sa kakumiadih maenuc aku ku hanhan, cay kaku palutatenga, ina kakitaan amasakapahay alaw han u wawa aku!, aybiyalaw adih sa kiyawaw takuwan namudikec tu kupu padeng sat u matawa miawaw takuwan &quot;ama!&quot; matuduh tu kubalucu'aku, kasenun han naku : aku kumiwamaay tisuwan!&quot; Mabiyalaw kidawawa miadih takuwan; &quot;ma mahicakisu ?&quot; ?&quot; &quot;sakamu han aku mukan kisu hubaw? Mukan tu tuwami, wicanan tuwaca yadah ku lami'?&quot; caykaku pisulul musakamu. &quot;ma amana kabalucu', cay kita kataneng tu hatiniay alami' haw?&quot; cakadenga kuwawa apatubeli mipalita takuwan. &quot;wicanan akamuwan nisu, anu nayi kulami cakakan kuhemay haw? ukamu aku palawpesay sa kisu!&quot;ukamu nuwawa mangaleb ku linges aku. Nipikuwaaku tu wawa maniket kaku mikuwa, caay paculi kida wawa, nika makaadih kaku tu wayway nidaayda, madihiaca kaku . &quot;ma nikanisu mabecil han, umaudipay, ukan naku sa mitanam tu pah atu lami' u maudipay kuyda&quot;pacabay ku wawa matawa, musakamu takuwan ; &quot; anu mukan nayay ku liwan cay pibakah , winisa caay kaw nikalawpes.&quot; Tengil sa kaku tu kamu nu wawa, mapaaw kaku. musakamu aca ku waw; &quot;ma,nikaudip tina sabaw tu pina amihcaan, cay kadayum katukuh ayda I nikaudip, capicaliw tu nutaw, cay kasitadah tu nutaw, hacica kunietanan hatida kunipalawpes, sayca mangelu kuni kaudip amana, pisakapahi tu udip. misametek kaku mitengil tu kamu nida wawa aku, dateng sakaku tatenga ku kamu nida, &quot;ma ayda tayda kaku, amana tu, ita sakapah han misaetim tu dedemiad anikaudip, mukan minanum, anu yadatu kinademiad kapahay tu, cay tu katadikud !&quot; kamu nuwawa tatenga tu sakaku. kamu nu wawa nayay t uku sapatubeli aku, mahini idaw ku labang micumud, kaku sat u mucuduh tu panan akenek ku tawa aku, cuduh tup ana yada tu kaku. Taluma' sa kaku muculil idadan, liyawkuliyaw midateng kaku tu kamu nu wawa aku, ukamu nida tatengatu idaw ku lucek. Yusining henay kaku cay pakaletep tu mahinaay akawaw, mangelu' kunikaudip, capakakan,cay kakapah kuni kasidikuc, ayda sa idaw t uku kakulian sikalisiw t uku wawaq, anu misaetim henay ku balucu' haw, yaan satu mucukaymas tu liwan mana tu kaapa yu. sasanumata, malakuwit tu kunikaudip,apina henay kunikaudip? Yumahini, tepalay acabay kaput malecaday ku mihcaan hacacacacay sa miliyas, beliw sa ku bali yada tu, naynayi ku niala, sakadihian sa pisaetim sa adada ku balucu'! aydaay awawa matineng maudip cay kahida naayaway a nikaudip, aydaay atademaw mietan , miadih acatu sulit nu ciwkinbu macunus haw maselephasw, u tuwami manamuh tu , alaw cay kaw hahidan maapaay kita ababalaki sakizakizay sa. ayda , wawaaku tatenga pasubana' takuwan,mahemek kaku cinidaan namakayni nipikan tu tuwami , matineng tu kaku maudip alaw hidan haw, taluma' satu kaku idadan , tayda kaku pacakayay micakay tu tabakiyay a buting, tawa sa kaku taluma' tanu namuh sa ku acawa aku takuwan. tademaw katukuh balaki,amana hida makakabuay kunikaudip, sakapahen kunikaudip. Katuud ku cabay atu miasipay pasu &quot;aku&quot;malecad ti, saicelang sa maudip, makizay tu sakaudip, nayay ku lipahak, nayayn ku namuh, widasa sadakadakay sa maudip . . Sisa malakuwit kunipitanam tuni kaudip haw mahida tu, matabesiw kuni kanawlan anikaudip, yadah ku katanguulan! sisa muucul kaku titaan anu cilahaw kanca hida maaedapay ku nikaudip, misinanut tu wayway nikaudip, kiya usitanahay ku mahiniay, daesuay ababalaki! Utademaw balaki tu haw,anu caay pakunida han amaudipnu wayway. Cacay kulami cacay kuhemay, cacay ku titi cacay kulami cacay ku kabi cacay kuheci cacay tu kukan, nika nudikuda nuyni nikaudip nu mita awayway kuyni. 1. . cacay ku pacikahan alami asu'tu sikan tu hemay, akay mabecul tu, mahidasa cay kaasu kunikan, misinanut kita tu sakaciki akakanen, muka tu cacanan pasasu alaen muka atademaw,umadidaay atademaw sa paydang sananay amaudip! utademaw anu balaki tu haw, alahican misunanut tasakaudip capakemang sa, sakapahen mukan tu hemay, diku sadimelen, sakapahen ku kasidikuc manakasiduma amaudip, nikaudip sakpahen kya siekeng manamuh kuni kaudip! nikaudip apuyu', amana kasidumasa , cay pilihida, kya pakayni tu udip atu taw nikasaetim, kya utademaw katukuh balaki idaw ku nikaudip nu wayway, tdemaw katukuh balaki,mana' kadangidi tu nikaudip. idaw ku babalaki, emec hank u kalisiw metalaw amiyung,mahida henay kunikaudip, anu mahini henay ku kickic cay kalipahak saycan tu bakahi ku mahidaay. 2. . anu naynayi ku lipahak sa, hatini ku ngelu' amikuli idaw u kalisiw wicaku laluu'ta? sisa utademaw balakimangaleb asibaluhay a kakatinengan, datengen saw u kalisiw ku patadeay. anu micukaymas tu kalisiw, anu &quot;sansandebay akacelem nu cilal&quot; anu mahini sa, idaw tuku ekim anikalikat, mahica kapah tuway? Anu yaan cay tu pakacaculil, cay tu pakakan, cay tu pakasalama sa, adih han micakay tu cacanan sa, u &quot;heci&quot; manamuh tu kita, namicakay tatengaay asinilaculay. anu matamudeng tu ku kawaw, kasitangah micukaymas tu kalisiw, kya cay padengi i ngiku u sulit acacay, wida kyamu ulipahak, yadah ku kaala, tanunamuh sa ?sisa mala sitangahay kita ababalaki! ita u cabay namin, ayd idaw henay ku tuki , taneng henay,maladay kita. amana kabiyalaw, mana katalaw, amanakadangidi,cacukaymasen haw yung han ayaan micukaymas, yaan tu palukapah tu udip. ita haw sakapahen nita ku udip nu mita, minanam&quot;mukan midan mienip manamuh&quot; katineng si balucu' sakapah han ku udip nisadakadakayan amietan, mahica ita tu kumi yungay, kya namaudip, cay katanguul tu nikaudipan. &quot;</FORM>
        <FORM kindOf="standard">== kakiliman == nidatengan no wawa inakongko cay katanayo'…mahedek to kita namikoli kanca piadihi, somaden ko odip kya moliyaw aca maodip. &quot;！ nilacolan nidateng no wawa misolitay; tang-min-ta&quot; Mahkamahedek kako namikoli, todedemiad mocolil kako misanpo,. Katokoh to kalahokan. Tapoko alaw mabahil ko solda, comod sakako to patowamiay, cayhenay kaw kalahokan, noayawa no patiyamay ako acacay ko labang. Awawsakako to cacay akaysing no towami, kalamkam iniwto itakal, alasakako to daydam,belon han ako ato so pakiwakiyo, sanagcal sakako mikabito akoti'ay a kabi kapah ko dateng ako. imahini, idaw ko sidikocay to nobanoh amasakapahay, eneng sa noayawan ako, malecad to ako mikan to towami, miawaw aca to tosa alami'ato doma, miawaw aca to bilo, adih han mahida okatooday. ngaliwngiw sakako; mokan to towami ahica cay kabodol saw, kapah konikan, hani palawpes sat o kalisiw, yadah koni piawaw to lami', palawpesay sa? yah, cakatineng kako, aydaay atademaw tada palawpesay. Yasidikocay to no banohay mapoot no topel ko bihid kiyo cay kaadih ko wayway cimayhakiya kidamasakapahay sa kako, katinengan to omasakapahay, mahini sa madateng ako ko wawa nomako dateng sakako anomahini kowawa ako kapalawpes, caay kakopisolol ! Mikabo to kako to towami hamin han nako pakay bili, amolekal to kako sa, pakayda sakako noayawan niya masakapahay, miadi omahicaay ko mahiniay akakitaan amasakapahay, mokan sa hatida to konipiawaw? Kasinil sa kakomiadih maenoc ako ko hanhan, cay kako palotatenga, ina kakitaan amasakapahay alaw han o wawa ako!, aybiyalaw adih sa kiyawaw takowan namodikec to kopo padeng sat o matawa miawaw takowan &quot;ama!&quot; matodoh to kobaloco'ako, kasenon han nako : ako komiwamaay tisowan!&quot; Mabiyalaw kidawawa miadih takowan; &quot;ma mahicakiso ?&quot; ?&quot; &quot;sakamo han ako mokan kiso hobaw? Mokan to towami, wicanan towaca yadah ko lami'?&quot; caykako pisolol mosakamo. &quot;ma amana kabaloco', cay kita kataneng to hatiniay alami' haw?&quot; cakadenga kowawa apatobeli mipalita takowan. &quot;wicanan akamowan niso, ano nayi kolami cakakan kohemay haw? okamo ako palawpesay sa kiso!&quot;okamo nowawa mangaleb ko linges ako. Nipikowaako to wawa maniket kako mikowa, caay pacoli kida wawa, nika makaadih kako to wayway nidaayda, madihiaca kako . &quot;ma nikaniso mabecil han, omaodipay, okan nako sa mitanam to pah ato lami' o maodipay koyda&quot;pacabay ko wawa matawa, mosakamo takowan ; &quot; ano mokan nayay ko liwan cay pibakah , winisa caay kaw nikalawpes.&quot; Tengil sa kako to kamo no wawa, mapaaw kako. mosakamo aca ko waw; &quot;ma,nikaodip tina sabaw to pina amihcaan, cay kadayom katokoh ayda I nikaodip, capicaliw to notaw, cay kasitadah to notaw, hacica konietanan hatida konipalawpes, sayca mangelo koni kaodip amana, pisakapahi to odip. misametek kako mitengil to kamo nida wawa ako, dateng sakako tatenga ko kamo nida, &quot;ma ayda tayda kako, amana to, ita sakapah han misaetim to dedemiad anikaodip, mokan minanom, ano yadato kinademiad kapahay to, cay to katadikod !&quot; kamo nowawa tatenga to sakako. kamo no wawa nayay t oko sapatobeli ako, mahini idaw ko labang micomod, kako sat o mocodoh to panan akenek ko tawa ako, codoh top ana yada to kako. Taloma' sa kako mocolil idadan, liyawkoliyaw midateng kako to kamo no wawa ako, okamo nida tatengato idaw ko locek. Yosining henay kako cay pakaletep to mahinaay akawaw, mangelo' konikaodip, capakakan,cay kakapah koni kasidikoc, ayda sa idaw t oko kakolian sikalisiw t oko wawaq, ano misaetim henay ko baloco' haw, yaan sato mocokaymas to liwan mana to kaapa yo. sasanomata, malakowit to konikaodip,apina henay konikaodip? Yomahini, tepalay acabay kapot malecaday ko mihcaan hacacacacay sa miliyas, beliw sa ko bali yada to, naynayi ko niala, sakadihian sa pisaetim sa adada ko baloco'! aydaay awawa matineng maodip cay kahida naayaway a nikaodip, aydaay atademaw mietan , miadih acato solit no ciwkinbo maconos haw maselephasw, o towami manamoh to , alaw cay kaw hahidan maapaay kita ababalaki sakizakizay sa. ayda , wawaako tatenga pasobana' takowan,mahemek kako cinidaan namakayni nipikan to towami , matineng to kako maodip alaw hidan haw, taloma' sato kako idadan , tayda kako pacakayay micakay to tabakiyay a boting, tawa sa kako taloma' tano namoh sa ko acawa ako takowan. tademaw katokoh balaki,amana hida makakaboay konikaodip, sakapahen konikaodip. Katood ko cabay ato miasipay paso &quot;ako&quot;malecad ti, saicelang sa maodip, makizay to sakaodip, nayay ko lipahak, nayayn ko namoh, widasa sadakadakay sa maodip . . Sisa malakowit konipitanam toni kaodip haw mahida to, matabesiw koni kanawlan anikaodip, yadah ko katangoolan! sisa moocol kako titaan ano cilahaw kanca hida maaedapay ko nikaodip, misinanot to wayway nikaodip, kiya ositanahay ko mahiniay, daesoay ababalaki! Utademaw balaki to haw,ano caay pakonida han amaodipno wayway. Cacay kolami cacay kohemay, cacay ko titi cacay kolami cacay ko kabi cacay koheci cacay to kokan, nika nodikoda noyni nikaodip no mita awayway koyni. 1. . cacay ko pacikahan alami aso'to sikan to hemay, akay mabecol to, mahidasa cay kaaso konikan, misinanot kita to sakaciki akakanen, moka to cacanan pasaso alaen moka atademaw,omadidaay atademaw sa paydang sananay amaodip! otademaw ano balaki to haw, alahican misonanot tasakaodip capakemang sa, sakapahen mokan to hemay, diko sadimelen, sakapahen ko kasidikoc manakasidoma amaodip, nikaodip sakpahen kya siekeng manamoh koni kaodip! nikaodip apoyo', amana kasidomasa , cay pilihida, kya pakayni to odip ato taw nikasaetim, kya otademaw katokoh balaki idaw ko nikaodip no wayway, tdemaw katokoh balaki,mana' kadangidi to nikaodip. idaw ko babalaki, emec hank o kalisiw metalaw amiyong,mahida henay konikaodip, ano mahini henay ko kickic cay kalipahak saycan to bakahi ko mahidaay. 2. . ano naynayi ko lipahak sa, hatini ko ngelo' amikoli idaw o kalisiw wicako laloo'ta? sisa otademaw balakimangaleb asibalohay a kakatinengan, datengen saw o kalisiw ko patadeay. ano micokaymas to kalisiw, ano &quot;sansandebay akacelem no cilal&quot; ano mahini sa, idaw toko ekim anikalikat, mahica kapah toway? Ano yaan cay to pakacacolil, cay to pakakan, cay to pakasalama sa, adih han micakay to cacanan sa, o &quot;heci&quot; manamoh to kita, namicakay tatengaay asinilacolay. ano matamodeng to ko kawaw, kasitangah micokaymas to kalisiw, kya cay padengi i ngiko o solit acacay, wida kyamo olipahak, yadah ko kaala, tanonamoh sa ?sisa mala sitangahay kita ababalaki! ita o cabay namin, ayd idaw henay ko toki , taneng henay,maladay kita. amana kabiyalaw, mana katalaw, amanakadangidi,cacokaymasen haw yong han ayaan micokaymas, yaan to palokapah to odip. ita haw sakapahen nita ko odip no mita, minanam&quot;mokan midan mienip manamoh&quot; katineng si baloco' sakapah han ko odip nisadakadakayan amietan, mahica ita to komi yongay, kya namaodip, cay katangool to nikaodipan. &quot;</FORM>
    </S>
</TEXT>