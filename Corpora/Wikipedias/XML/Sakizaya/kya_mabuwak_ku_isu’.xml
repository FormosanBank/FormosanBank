<?xml version="1.0" ?>
<TEXT id="Wiki_Sakizaya_kya_mabuwak_ku_isu’" xml:lang="pwn" source="Paiwan Wikipedia, article: kya_mabuwak_ku_isu’" copyright="CC BY-SA" citation="kya_mabuwak_ku_isu’. (2024, November 18). In Wikipedia [Paiwan]. https://pwn.wikipedia.org/wiki/kya_mabuwak_ku_isu’" BibTeX_citation="@misc{Wiki_pwn_kya_mabuwak_ku_isu’, title = kya_mabuwak_ku_isu’, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/kya_mabuwak_ku_isu’} }">
    <S id="0">
        <FORM>kya mabuwak ku isu' sapuelac nasakamutu ku isu', mazatengtu kita ku mabuwak tu nanum ku isu'. izay isu' mabuwak tu nanam saw? matinengtu kita, caay ku buting ku isu', u pacucuay a aadupen ku isu'. sisa, caay pahanhan ku isu' i ngasa', u bala' ku pahanhan nu isu'. u cihek nu isu' sa, ipabaw nu tangah, iteban nu mata. anu mahmin ku mihanhan, taneng tu ku bali i bala'. edepen niza ku buhang nu cihek, midimutu isasa nu bayu. hakay katawidan ku taw, izay midimut isasa nu bayu matenes? akatawalen, tabaki ku isu', sisa, tabaki tu ku bala'. cacay asaca tusa bataan a widi, pahekalen ipabaw nu bayu, pahanhan tu bali, tanengtu tasasa. sisa, tawya mihanhan ku isu', apasumaden ku daecusay a bali namakay bala' niza, uyniay tabakiay icelangay a bali, pabuwaktu ku nanum icapi nu cihek niza, mahiza mabuwak talapabaw ku nanum. uyniayan sa, u lalekalan nu isu' mabuwak tu nanum. tabaki ku kidu nu isu', namakay 1.7 kungce 50 kungcin, katukuh 34 kungce 190 kungtun a semilaway isu'. u semi;away a isu', u satabakiay a aadupen i kitakit. u tana a isu' sasutiliay tabaki. kapah ku sanek atu tengil nu isu', caay kakapah ku mata nu isu'. izaw sepat a bataan kakuniza ku isu'. malalitin tu ihekalay atu zumaay a natinengan 93 2000 a mihcaan insac : </FORM>
    </S>
</TEXT>
