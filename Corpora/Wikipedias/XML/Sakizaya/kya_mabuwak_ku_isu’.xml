<?xml version="1.0" ?>
<TEXT id="Wiki_Sakizaya_kya_mabuwak_ku_isu’" xml:lang="szy" source="Sakizaya Wikipedia, article: kya_mabuwak_ku_isu’" copyright="CC BY-SA" citation="kya_mabuwak_ku_isu’. (2025, May 05). In Wikipedia [Sakizaya]. https://szy.wikipedia.org/wiki/kya_mabuwak_ku_isu’" BibTeX_citation="@misc{Wiki_szy_kya_mabuwak_ku_isu’, title = kya_mabuwak_ku_isu’, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kya_mabuwak_ku_isu’} }">
    <S id="0">
        <FORM kindOf="original">kya mabuwak ku isu' sapuelac nasakamutu ku isu' , mazatengtu kita ku mabuwak tu nanum ku isu'. izay isu' mabuwak tu nanam saw? matinengtu kita, caay ku buting ku isu', u pacucuay a aadupen ku isu'. sisa, caay pahanhan ku isu' i ngasa' , u bala' ku pahanhan nu isu'. u cihek nu isu' sa, ipabaw nu tangah, iteban nu mata. anu mahmin ku mihanhan, taneng tu ku bali i bala'. edepen niza ku buhang nu cihek, midimutu isasa nu bayu. hakay katawidan ku taw, izay midimut isasa nu bayu matenes? akatawalen, tabaki ku isu', sisa, tabaki tu ku bala'. cacay asaca tusa bataan a widi, pahekalen ipabaw nu bayu, pahanhan tu bali, tanengtu tasasa. sisa, tawya mihanhan ku isu', apasumaden ku daecusay a bali namakay bala' niza, uyniay tabakiay icelangay a bali, pabuwaktu ku nanum icapi nu cihek niza, mahiza mabuwak talapabaw ku nanum. uyniayan sa, u lalekalan nu isu' mabuwak tu nanum. tabaki ku kidu nu isu', namakay 1.7 kungce 50 kungcin , katukuh 34 kungce 190 kungtun a semilaway isu'. u semi;away a isu', u satabakiay a aadupen i kitakit. u tana a isu' sasutiliay tabaki. kapah ku sanek atu tengil nu isu', caay kakapah ku mata nu isu'. izaw sepat a bataan kakuniza ku isu'.</FORM>
        <FORM kindOf="standard">kya mabowak ko iso' sapoelac nasakamoto ko iso' , mazatengto kita ko mabowak to nanom ko iso'. izay iso' mabowak to nanam saw? matinengto kita, caay ko boting ko iso', o pacocoay a aadopen ko iso'. sisa, caay pahanhan ko iso' i ngasa' , o bala' ko pahanhan no iso'. o cihek no iso' sa, ipabaw no tangah, iteban no mata. ano mahmin ko mihanhan, taneng to ko bali i bala'. edepen niza ko bohang no cihek, midimoto isasa no bayo. hakay katawidan ko taw, izay midimot isasa no bayo matenes? akatawalen, tabaki ko iso', sisa, tabaki to ko bala'. cacay asaca tosa bataan a widi, pahekalen ipabaw no bayo, pahanhan to bali, tanengto tasasa. sisa, tawya mihanhan ko iso', apasomaden ko daecosay a bali namakay bala' niza, oyniay tabakiay icelangay a bali, pabowakto ko nanom icapi no cihek niza, mahiza mabowak talapabaw ko nanom. oyniayan sa, o lalekalan no iso' mabowak to nanom. tabaki ko kido no iso', namakay 1.7 kongce 50 kongcin , katokoh 34 kongce 190 kongton a semilaway iso'. o semi;away a iso', o satabakiay a aadopen i kitakit. o tana a iso' sasotiliay tabaki. kapah ko sanek ato tengil no iso', caay kakapah ko mata no iso'. izaw sepat a bataan kakoniza ko iso'.</FORM>
    </S>
</TEXT>