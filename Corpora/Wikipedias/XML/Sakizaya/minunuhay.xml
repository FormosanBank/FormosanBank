<?xml version="1.0" ?>
<TEXT id="Wiki_Sakizaya_minunuhay" xml:lang="szy" source="Sakizaya Wikipedia, article: minunuhay" copyright="CC BY-SA" citation="minunuhay. (2025, May 05). In Wikipedia [Sakizaya]. https://szy.wikipedia.org/wiki/minunuhay" BibTeX_citation="@misc{Wiki_szy_minunuhay, title = minunuhay, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/minunuhay} }">
    <S id="0">
        <FORM kindOf="original">minunuhay (kamu nu Hulam: 拾穗者) minunuhay, na u mikulitay i France pa-pi-song-pai ci Lean-Belansoba-Millet , u sakasingangan a nipikulitan, na i 1857 a mihcaan, tu mihcaan nipaazih i Pali-Salon , ayda sa i tida i O-say-mey-su-kuwan . minunuhay na u 舊約 facalay cudad ya 路得記, ci Lu-te atu ci 波阿斯 masulitay i saayaway a cudad, ci Lu-te na i umah ni 波阿斯 mihabay tu nikahetikan, a sapahabay nida tu ina nu kakadabuwan ci Nowmi, u nikahida u pabinawlanay tu nu pakuyucay a minunuh tu nikasiliwan nikahetikan nu habay sakaidaw nu kakaudipan, ya makulitay sa caay kau ya tatuluway a malukay a tatayna i tida i masakalawlaway a hahabayan a dada, ya masakimay nu likat atu miluungay a wayway, mapaadihen ku iyungay masadadiway a cudad nikamaylabu sakusaan. i hekal nu nikulitay caay kalecad nu mihcaan ya tatuluway a tatayna, nipawaywayan tu nikalalukan nu luma'ay a nikaudip, mamikandukay tu umah eneng sa i subayu micekul, u sapakatineng tu nu tawyaay a siyakay a nikahida. mabaatay a kiwkay idaw ku nipasilsilan tu sakahida sasengiay tu nu ciwluay a nikaymaw ku nikahida. ci Millet na i Nu-man-ti ay a kakalukan a umah lecuhan, i na nipikulit sa tungusay cinida tulu a bataan idaw ku lima a mihcaan nu ayawan nikangelu'an tu nalimaan sakasitungus i mahida, mabidang cinida tu nikahida i tawya tu nikasabeleng sa atu nikacangal, i kulit nu minunuhay saayaway mitanam micapi'ay tu nikaudipan a nikulitan. nipataayaw madayum nika maybalucu', pasu nipisinanut tu aadihan madimel a patahkal, mitesekan nu wayway u sapamata nu tademaw a mizizaw. u kakela nu subayu atu subayu luma' kilang pasu lutulutuk palasudikudan, atu adidingay a adingu nu tademaw a nipahecek, u sakaahebal nu nikalukan a aadihan sakacaay kainayi' nu maylabuway a angil. i na nikulitan ni Millet hina u tademaw sakahenulan, sakalecad nu dumaay hani pa-pi-song-pai a mikulitay ku nikahida. nu dikudan satu ci Ban-go namitudung tu mahiniay a mikulitan ni Millet, ci Pi-sa-so atu ci Lay-no-wa atu ci Sio-la malawilaw tu ni Millet.</FORM>
        <FORM kindOf="standard">minonohay (kamo no Holam: 拾穗者) minonohay, na o mikolitay i France pa-pi-song-pai ci Lean-Belansoba-Millet , o sakasingangan a nipikolitan, na i 1857 a mihcaan, to mihcaan nipaazih i Pali-Salon , ayda sa i tida i O-say-mey-so-kowan . minonohay na o 舊約 facalay codad ya 路得記, ci Lo-te ato ci 波阿斯 masolitay i saayaway a codad, ci Lo-te na i omah ni 波阿斯 mihabay to nikahetikan, a sapahabay nida to ina no kakadabowan ci Nowmi, o nikahida o pabinawlanay to no pakoyocay a minonoh to nikasiliwan nikahetikan no habay sakaidaw no kakaodipan, ya makolitay sa caay kao ya tatoloway a malokay a tatayna i tida i masakalawlaway a hahabayan a dada, ya masakimay no likat ato miloongay a wayway, mapaadihen ko iyongay masadadiway a codad nikamaylabo sakosaan. i hekal no nikolitay caay kalecad no mihcaan ya tatoloway a tatayna, nipawaywayan to nikalalokan no loma'ay a nikaodip, mamikandokay to omah eneng sa i sobayo micekol, o sapakatineng to no tawyaay a siyakay a nikahida. mabaatay a kiwkay idaw ko nipasilsilan to sakahida sasengiay to no ciwloay a nikaymaw ko nikahida. ci Millet na i No-man-ti ay a kakalokan a omah lecohan, i na nipikolit sa tongosay cinida tolo a bataan idaw ko lima a mihcaan no ayawan nikangelo'an to nalimaan sakasitongos i mahida, mabidang cinida to nikahida i tawya to nikasabeleng sa ato nikacangal, i kolit no minonohay saayaway mitanam micapi'ay to nikaodipan a nikolitan. nipataayaw madayom nika maybaloco', paso nipisinanot to aadihan madimel a patahkal, mitesekan no wayway o sapamata no tademaw a mizizaw. o kakela no sobayo ato sobayo loma' kilang paso lotolotok palasodikodan, ato adidingay a adingo no tademaw a nipahecek, o sakaahebal no nikalokan a aadihan sakacaay kainayi' no maylaboway a angil. i na nikolitan ni Millet hina o tademaw sakahenolan, sakalecad no domaay hani pa-pi-song-pai a mikolitay ko nikahida. no dikodan sato ci Ban-go namitodong to mahiniay a mikolitan ni Millet, ci Pi-sa-so ato ci Lay-no-wa ato ci Sio-la malawilaw to ni Millet.</FORM>
    </S>
</TEXT>