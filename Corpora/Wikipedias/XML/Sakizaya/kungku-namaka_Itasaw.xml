<?xml version="1.0" ?>
<TEXT id="Wiki_Sakizaya_kungku-namaka_Itasaw" xml:lang="pwn" source="Paiwan Wikipedia, article: kungku-namaka_Itasaw" copyright="CC BY-SA" citation="kungku-namaka_Itasaw. (2024, December 07). In Wikipedia [Paiwan]. https://pwn.wikipedia.org/wiki/kungku-namaka_Itasaw" BibTeX_citation="@misc{Wiki_pwn_kungku-namaka_Itasaw, title = kungku-namaka_Itasaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kungku-namaka_Itasaw} }">
    <S id="0">
        <FORM kindOf="original">Itasaw a kungku nilacul i sumamad i tiza i tebanay nu buyubuyuan nu Taiwannn sa, izaw ku Itasaw a binacadan a tademaw mituk (paluma) tu kubkub u sakauzip.anu ccacay ka mawmahan, ci lawad tu sa tayza i buyu miadup, anu caay piadup sa tayza i sauwac mibuting, kalimulakan tu kauzip nu heni. nika, namahica sa cacay a demiad, ya tapuku tuwa sa (mapangaw) kelengkeleng caay sa katezep mahiza u mabeladay ku tapuku. hang, i tawya demiad tansul sa nayay tu maazih ku cilal atu bulad caay katahekal, i cuwaay hakiya milimek. namahiza sa, u tuutuudan mauzipay sa casatu kalimulak tu ka uzip nu heheeni. hini sa demidemiad tu ku heni, nu paluma i umahay a kubkub sa cacay cacay sa mabadi', a nayi' tu ku kakaenen,izaw ku cacay sakapahay ci Dacinke ku ngangan, atu acawa niza ci Suisezi sa kamu satu: anu mahini henay (inayi tahekal ku cilal atu bulad sa) a caay katenes a inayi henay ku kakaenen nu mita, a mabelec tu ku kangalay. ci Suisezi: hang ahicaan nu mita saw? ci Dacinke sakamusa:mizadeng henay kaku saw, ya cilal atu bulad matelak i dehep, helun i cilis nu buyu sa, tayza kita mikilim, panukasen nu mita. ci Suisezi:a makakilim (katepa) tu haw? ci Dacinke: anu izaw ku balucu', a makatepa tu.u sananay sakatusaay a demiad, ya tatusa ku heni. pacilu sa mikayakay tu buyu,sa cacay cacayhan ku buyu mikilim kuheni. haemay ku pikilim nu helun,pinapina tu pazumaan ku cilu. sazikuzay sa itiza i tabakiay a banaw, maka azih tu kya cilal atu bulad. izaw itiza ku satabakiay a uling i banawan a sapipalakasen nu uling sa, dimuten niza. nika samaedesay kina uling, a hecaan hakiya patahekel kya cilal atu bulad hani? adaaut tu kya tatusaay. i dawya sa yunengal culal sa cacay a bai, matawa tu misakamu: (kaaku henay ku mipadanay i tamuwanan) alawsa izaw ku nu kinmay a bakan, taneng mitala', miletek, mipudun tu hicahicaan atuud. sisa caliwhan ni Dacinki ku pakan ni bai, tayza i banaw mi pacuk tu tabakiay a uling, hang, mapatay tu niza. zateng sa hicaen apatapapaw ku cilal atu bulad i tapukuan. hinihan nabai: anu makaen ku mata nu uling sa, talakaw ku uzip, aizaw ku icelang sakyami. makatenil ka tatusaay tamuel sa enuc han kya mata nu uling, tansul sa talakaw mahiza tu buyu katalakaw, mapalud ku heni patapapaw tu cilal atu bulad i tapukuan. i sakatusaay a demiad culal sa kya cilal takelal tu ku hekal, mulangaw tu ku lutuk, ci balu tu ku balubaluan, a izaw tu ku kakaennan.mucelem tu ku cilal sa, ya bulad tu ku tahekalay, itizaay a Itasaway a tademaw makaazih tu cilal sa, manamuh tu, limulakay tu awayway sakauzip. nika ci Dacinke atu Suisezi mabiyalaw tu aizaw ku nu u zumaay a Uling a masatak aca, sisa itiza tu misebeng, caay biliyas kya tatusaay, kamelangan tu cilal atu bulad ka sa mid. hini satu kuheni itiza sa misebeng nu mihemihecaan, ci Dacinki atu ci Suisezi yatabakiay a uzip, emay nayaan hakiya tu mala buyu tu u'. ayzaay izaw ku Dacinsan, Suisesan, i tebanay kya banaw, a idangan nu katuuday ayza. anamakayzaay a nasulitan nasakamuan atu natinengan wikipayke-邵族</FORM>
        <FORM kindOf="standard">Itasaw a kongko nilacol i somamad i tiza i tebanay no boyoboyoan no Taiwannn sa, izaw ko Itasaw a binacadan a tademaw mitok (paloma) to kobkob o sakaozip.ano ccacay ka mawmahan, ci lawad to sa tayza i boyo miadop, ano caay piadop sa tayza i saowac miboting, kalimolakan to kaozip no heni. nika, namahica sa cacay a demiad, ya tapoko towa sa (mapangaw) kelengkeleng caay sa katezep mahiza o mabeladay ko tapoko. hang, i tawya demiad tansol sa nayay to maazih ko cilal ato bolad caay katahekal, i cowaay hakiya milimek. namahiza sa, o tootoodan maozipay sa casato kalimolak to ka ozip no heheeni. hini sa demidemiad to ko heni, no paloma i omahay a kobkob sa cacay cacay sa mabadi', a nayi' to ko kakaenen,izaw ko cacay sakapahay ci Dacinke ko ngangan, ato acawa niza ci Soisezi sa kamo sato: ano mahini henay (inayi tahekal ko cilal ato bolad sa) a caay katenes a inayi henay ko kakaenen no mita, a mabelec to ko kangalay. ci Soisezi: hang ahicaan no mita saw? ci Dacinke sakamosa:mizadeng henay kako saw, ya cilal ato bolad matelak i dehep, helon i cilis no boyo sa, tayza kita mikilim, panokasen no mita. ci Soisezi:a makakilim (katepa) to haw? ci Dacinke: ano izaw ko baloco', a makatepa to.o sananay sakatosaay a demiad, ya tatosa ko heni. pacilo sa mikayakay to boyo,sa cacay cacayhan ko boyo mikilim koheni. haemay ko pikilim no helon,pinapina to pazomaan ko cilo. sazikozay sa itiza i tabakiay a banaw, maka azih to kya cilal ato bolad. izaw itiza ko satabakiay a oling i banawan a sapipalakasen no oling sa, dimoten niza. nika samaedesay kina oling, a hecaan hakiya patahekel kya cilal ato bolad hani? adaaot to kya tatosaay. i dawya sa yonengal colal sa cacay a bai, matawa to misakamo: (kaako henay ko mipadanay i tamowanan) alawsa izaw ko no kinmay a bakan, taneng mitala', miletek, mipodon to hicahicaan atood. sisa caliwhan ni Dacinki ko pakan ni bai, tayza i banaw mi pacok to tabakiay a oling, hang, mapatay to niza. zateng sa hicaen apatapapaw ko cilal ato bolad i tapokoan. hinihan nabai: ano makaen ko mata no oling sa, talakaw ko ozip, aizaw ko icelang sakyami. makatenil ka tatosaay tamoel sa enoc han kya mata no oling, tansol sa talakaw mahiza to boyo katalakaw, mapalod ko heni patapapaw to cilal ato bolad i tapokoan. i sakatosaay a demiad colal sa kya cilal takelal to ko hekal, molangaw to ko lotok, ci balo to ko balobaloan, a izaw to ko kakaennan.mocelem to ko cilal sa, ya bolad to ko tahekalay, itizaay a Itasaway a tademaw makaazih to cilal sa, manamoh to, limolakay to awayway sakaozip. nika ci Dacinke ato Soisezi mabiyalaw to aizaw ko no o zomaay a Uling a masatak aca, sisa itiza to misebeng, caay biliyas kya tatosaay, kamelangan to cilal ato bolad ka sa mid. hini sato koheni itiza sa misebeng no mihemihecaan, ci Dacinki ato ci Soisezi yatabakiay a ozip, emay nayaan hakiya to mala boyo to o'. ayzaay izaw ko Dacinsan, Soisesan, i tebanay kya banaw, a idangan no katooday ayza. anamakayzaay a nasolitan nasakamoan ato natinengan wikipayke-邵族</FORM>
    </S>
</TEXT>