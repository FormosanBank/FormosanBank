<?xml version="1.0" ?>
<TEXT id="Wiki_Sakizaya_mipuyuh" xml:lang="pwn" source="Paiwan Wikipedia, article: mipuyuh" copyright="CC BY-SA" citation="mipuyuh. (2024, November 18). In Wikipedia [Paiwan]. https://pwn.wikipedia.org/wiki/mipuyuh" BibTeX_citation="@misc{Wiki_pwn_mipuyuh, title = mipuyuh, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/mipuyuh} }">
    <S id="0">
        <FORM> mipuyuh sapuelac muculil kami i zazan, anu ma pulin, anu matukud kita tu baetu sa, adada'tu ku kuku' nu mita. anu micikcik tu lami', masenat tu taludu', adada' tuway. anu mapacek kita tu pacek sa, u zuma ku adada' kita. adada' kita, namakay izaw ku i banges nu mita. i labu' nu kidu nu mita, isasa' nu banges nu mita, kayadah ku izang husu atu , izaw amin. anu macucuk tu , izawtu ku nu mita. anu maduka' , adada' tu kita. uyzasa, u bukes nu mita atu kanus, inayi' ku atu izang husu, sisa, anu mipuyh kita, caay maizang, caay adada'. u lakelalan kuyni. mipuyuh sa, u zuma a ngangan sa midiput tu bukes, misayit tu bukes. nasayitu ku bukes, kapah azihen. malisimet ku bakes atu wayway. mipuyuh sa, taneng i luma', taneng i patyamay. ayza a demiad, yadah ku miyupuhay a patyamay i zazan. yadah ku mipuhayay a kawaw, yadah ku kakuniza nu bukes. izaw ku matekesay, izaw ku yasuyay. ayzasa, izaw ku mikulitan ku bukes, yadah ku kulit nu bukes. i zazan sa, yadah tu ku kawaw nu mipuyahay. anu tanaya'tu ku bukes, tayza mipuyuhtu kita. u tatayna sa, maydih bangcal sakyami, hina tayzatu i patyamay mipuyuh, mipatangah, asaca mikulit tu tangah. anu maubad ku bukes, pakulitan ku lumeniay tu bukes. mipuyuh sa, u laliday a kawaw i uzip nu ayzaay a tademaw. namakayniay a sasulitan nasakamuan atu natinengan wikipayke 2000 a mihcaan nasulitan nay pabalucu'ay a kawaw nu subana'ay a pu 2018 1 nasulitan ni Tuku sayun i 2018</FORM>
    </S>
</TEXT>
