<?xml version="1.0" ?>
<TEXT id="Wiki_Sakizaya_mipuyuh" xml:lang="szy" source="Sakizaya Wikipedia, article: mipuyuh" copyright="CC BY-SA" citation="mipuyuh. (2025, May 05). In Wikipedia [Sakizaya]. https://szy.wikipedia.org/wiki/mipuyuh" BibTeX_citation="@misc{Wiki_szy_mipuyuh, title = mipuyuh, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/mipuyuh} }">
    <S id="0">
        <FORM kindOf="original">== mipuyuh 理髮 == sapuelac muculil kami i zazan, anu ma pulin, anu matukud kita tu baetu sa, adada'tu ku kuku' nu mita. anu micikcik tu lami', masenat tu taludu' , adada' tuway. anu mapacek kita tu pacek sa, u zuma ku adada' kita. adada' kita, namakay izaw ku 神經 i banges nu mita. i labu' nu kidu nu mita, isasa' nu banges nu mita, kayadah ku izang-husu atu 神經, izaw amin. anu macucuk tu 神經, izawtu ku 感覺 nu mita. anu maduka' , adada' tu kita. uyzasa, u bukes nu mita atu kanus, inayi' ku 神經 atu izang-husu, sisa, anu mipuyh kita, caay maizang, caay adada'. u lakelalan kuyni. mipuyuh sa, u zuma a ngangan sa midiput tu bukes, misayit tu bukes. nasayitu ku bukes, kapah azihen. malisimet ku bakes atu wayway. mipuyuh sa, taneng i luma', taneng i patyamay. ayza a demiad, yadah ku miyupuhay a patyamay i zazan. yadah ku mipuhayay a kawaw, yadah ku kakuniza nu bukes. izaw ku matekesay, izaw ku yasuyay. ayzasa, izaw ku mikulitan ku bukes, yadah ku kulit nu bukes. i zazan sa, yadah tu ku kawaw nu mipuyahay. anu tanaya'tu ku bukes, tayza mipuyuhtu kita. u tatayna sa, maydih bangcal sakyami, hina tayzatu i patyamay mipuyuh, mipatangah , asaca mikulit tu tangah. anu maubad ku bukes, pakulitan ku lumeniay tu bukes. mipuyuh sa, u laliday a kawaw i uzip nu ayzaay a tademaw. namakayniay a sasulitan nasakamuan atu natinengan wikipayke- ,2000 a mihcaan nasulitan nay pabalucu'ay a kawaw nu subana'ay a pu 2018-1 nasulitan ni Tuku sayun i 2018</FORM>
        <FORM kindOf="standard">== mipoyoh 理髮 == sapoelac mocolil kami i zazan, ano ma polin, ano matokod kita to baeto sa, adada'to ko koko' no mita. ano micikcik to lami', masenat to talodo' , adada' toway. ano mapacek kita to pacek sa, o zoma ko adada' kita. adada' kita, namakay izaw ko 神經 i banges no mita. i labo' no kido no mita, isasa' no banges no mita, kayadah ko izang-hoso ato 神經, izaw amin. ano macocok to 神經, izawto ko 感覺 no mita. ano madoka' , adada' to kita. oyzasa, o bokes no mita ato kanos, inayi' ko 神經 ato izang-hoso, sisa, ano mipoyh kita, caay maizang, caay adada'. o lakelalan koyni. mipoyoh sa, o zoma a ngangan sa midipot to bokes, misayit to bokes. nasayito ko bokes, kapah azihen. malisimet ko bakes ato wayway. mipoyoh sa, taneng i loma', taneng i patyamay. ayza a demiad, yadah ko miyopohay a patyamay i zazan. yadah ko mipohayay a kawaw, yadah ko kakoniza no bokes. izaw ko matekesay, izaw ko yasoyay. ayzasa, izaw ko mikolitan ko bokes, yadah ko kolit no bokes. i zazan sa, yadah to ko kawaw no mipoyahay. ano tanaya'to ko bokes, tayza mipoyohto kita. o tatayna sa, maydih bangcal sakyami, hina tayzato i patyamay mipoyoh, mipatangah , asaca mikolit to tangah. ano maobad ko bokes, pakolitan ko lomeniay to bokes. mipoyoh sa, o laliday a kawaw i ozip no ayzaay a tademaw. namakayniay a sasolitan nasakamoan ato natinengan wikipayke- ,2000 a mihcaan nasolitan nay pabaloco'ay a kawaw no sobana'ay a po 2018-1 nasolitan ni Toko sayon i 2018</FORM>
    </S>
</TEXT>