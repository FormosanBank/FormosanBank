<?xml version="1.0" ?>
<TEXT id="Wiki_Sakizaya_tima'" xml:lang="pwn" source="Paiwan Wikipedia, article: tima'" copyright="CC BY-SA" citation="tima'. (2024, December 07). In Wikipedia [Paiwan]. https://pwn.wikipedia.org/wiki/tima'" BibTeX_citation="@misc{Wiki_pwn_tima', title = tima', year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/tima'} }">
    <S id="0">
        <FORM kindOf="original">== mitima' == u tima' hananay sa mikiayaw tu sakacaay kalemed nu taw a kamu atu nilungucan, cayka u kamu dada u yaan u tima' milihida tu nu limaan a wayway. alahicaan sa milunguc tu nilakuwitay nu i hekalay a icelang sikalabades, u nu dumaay a satudu' nu kamuan a mipacena tu tademaw. i kasumamadan nipitima' sa ilisin nu mapalaway, u sakasaan u pasawacu'an tu kakitidaan atu tademaw. u tima' hananay sa namayka nika ucungan maydih patebuc tu patima'ay a tademaw atu kakitidaan. u matima'ay a tademaw cayka adih, atu cayay katineng mapatima' nu taw. i nikaudipan i demidemiadan idaw aca ku masasukaynahay atu nipiitima' macacamul, tinaku kaynah tu hwu-jian-geua. alahicaan sa tungusay tu nikaucungan atu nikasinpayan, tinaku, gai-si, keday haw. alahicaan sa mitima' sa maydih miading i takuwan tu nidatengan nu udip, tinaku, anu masabana' kisu aku, a matebuc aca kisu. laylay i labu nu saysiw u Nuya mitima' tu bakibayi nu udip, u wawa ni Hanmu ci Jianan a kungku, hakya u saayaway nu laylayay a lalangawan sakay nu tima'ay a kamu. i sikulitay a kungku nu wawa sa hina sakamu tu mitima'ay a pihacengay a nipatahekal, tinaku, ya mabi'ay a salunganay a limecedan a kungku, u nipiitima' caay kaales, u nipiselep dada. namakayniay a nasulitan nasakamuan atu natinengan makay i nu Hulaman a wiki nipitima'</FORM>
        <FORM kindOf="standard">== mitima' == o tima' hananay sa mikiayaw to sakacaay kalemed no taw a kamo ato nilongocan, cayka o kamo dada o yaan o tima' milihida to no limaan a wayway. alahicaan sa milongoc to nilakowitay no i hekalay a icelang sikalabades, o no domaay a satodo' no kamoan a mipacena to tademaw. i kasomamadan nipitima' sa ilisin no mapalaway, o sakasaan o pasawaco'an to kakitidaan ato tademaw. o tima' hananay sa namayka nika ocongan maydih pateboc to patima'ay a tademaw ato kakitidaan. o matima'ay a tademaw cayka adih, ato cayay katineng mapatima' no taw. i nikaodipan i demidemiadan idaw aca ko masasokaynahay ato nipiitima' macacamol, tinako kaynah to hwo-jian-geoa. alahicaan sa tongosay to nikaocongan ato nikasinpayan, tinako, gai-si, keday haw. alahicaan sa mitima' sa maydih miading i takowan to nidatengan no odip, tinako, ano masabana' kiso ako, a mateboc aca kiso. laylay i labo no saysiw o Noya mitima' to bakibayi no odip, o wawa ni Hanmo ci Jianan a kongko, hakya o saayaway no laylayay a lalangawan sakay no tima'ay a kamo. i sikolitay a kongko no wawa sa hina sakamo to mitima'ay a pihacengay a nipatahekal, tinako, ya mabi'ay a salonganay a limecedan a kongko, o nipiitima' caay kaales, o nipiselep dada. namakayniay a nasolitan nasakamoan ato natinengan makay i no Holaman a wiki nipitima'</FORM>
    </S>
</TEXT>