<?xml version="1.0" ?>
<TEXT id="Wiki_Sakizaya_muwangic_kay_pituay_a_mihecaan_a_wawana_makai_micudad_mabakah_nu_ina_ku_kabang_i_tapiingan_nu_zazan" xml:lang="pwn" source="" copyright="" citation="" BibTeX_citation="">
    <S id="0">
        <FORM>cacay a tatayna i taynan paculil tu kazizeng mitupin tu wawana micudad henay tu cacay a mihecaan i teban nu picudadan a zazan, zayhan muwangic musakamu kya wawa makai micudad, malinges tu ku ina sibakah kay kabang niya wawa i papingan nu zazan, asawni a zazan maliyuc maydih militemuh tu wawa, tangsul sa caytu kazih ku tademaw, alaci matupin nu kapahay a balucu' nu muculilay i zazan a tademaw patayza i tayzin kay tatayna a wawa, katukuh i tayzin ci ina makazih tu wawa cayay tu kahica, sakamu sa ku tayzin kuyni mibakah tu kabang a wayway tebuc, paculi saya tatayna mayzasa siketen ku lima lubuen kaku i. ladayan nakapahay balucu' a bakian kya adidiay a wawa tayza i tayzin, silusa' ku mata niza cayay kasatezep muwangic, palitaen nu tayzin ciniza tu patelay u ngangan nu ina, cayay kadayum ku tademaw, ci lin a tatayna paculil tu kazizeng a tayza i tayzin, pakazih tu adidiay a wawa cayaytu kahica kapah tu, hina tada miayaw tu tayzin patawid tu adidiay a wawa. tayzin ci : &quot;musakamu i takuwanan kapah mipadang kisu i takuwanan patawid ci nizaan, amusakamu mazakep nu tayzin cina han, sakamu han aku mahica ataneng mahini patawid tu adidiay a tatayna a wawa, cayay picudad amazakep cina, uyza u tayzin kami, yu aucanan kami i?&quot; muwangic ku wawa mibakah tuway tu kabang, amisalunguc henay tu tayzin papiedap papikuwan pasubana', sakamuen niya tayzin kya i luma'ay a babalaki mibakah tu wawa i zazan , amabaking tu enem mang kayadahay,azihan uyni a wina patahekal hatusa tu lima, paculi han niza kya tayzin siketen kaku ya, patayzaen i pilubuan kaku lubuen i, yu itapiingan niza a wawa matawid tunuwangic satu,ciniza mikilul tu tayzin pasubana' tu sakatademaw a kawaw a daduducan sa, miyumali tu ya tatayna. tayzin ci : &quot;izay caay ka tayza micudad kisu saw?namahica saw? aizaw ku lalekalan haw? masawacu nu cabay hawsa namahica aca?sakamu sa ci niza cayay, u canan ku lalekalan haymaw han kaku musakamu, zayhan sakamu sa ciniza mazateng ku wama wina, la'cus ku balucu' aku makatengil.&quot; makazateng kya pituay a mihecaan adidiay a wawa tu wama wina makayi tu tayza micudad, wina cayay pisakapah musakamu tu wawa, atu pabesu' milikeluh tu wawa amibakah i tapiingan nu zazan, malemed kya adidiay a tatayna a wawa caay tu ka ladayan nu makatalay a tademaw, atu cayay ka tatudung ku wayway pikuwan pasubana'niza, namasakamu tu ku tayzin, aw bungka ku micumuday mikinsa.</FORM>
    </S>
</TEXT>
