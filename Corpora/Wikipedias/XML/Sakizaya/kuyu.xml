<?xml version="1.0" ?>
<TEXT id="Wiki_Sakizaya_kuyu" xml:lang="pwn" source="Paiwan Wikipedia, article: kuyu" copyright="CC BY-SA" citation="kuyu. (2024, December 07). In Wikipedia [Paiwan]. https://pwn.wikipedia.org/wiki/kuyu" BibTeX_citation="@misc{Wiki_pwn_kuyu, title = kuyu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kuyu} }">
    <S id="0">
        <FORM kindOf="original">kuyu kasazumaan : kasazumaan a aadupan sacumud :sacumud a kulus uzip : cucu' nu uzip mata : mata mukan tu titi sapamata : sapamata tuaadupan sazuma :sazumaay aadupan (犬亞科, Caninae) malecaday : malecaday kuyu (狐族, Vulpini) kakiliman 狐狸,哺乳綱, 50km/h左右, . .kuyu, uzip nu micucu'ay, mukanay tu titi aadupan. mahiniay u kamu tu kuyu hananay, u zuma singanga aca tu sumanahay kuyu, kalumeni'ad ku kasumanah kuyu atu lutuk kuyu. dadawa ku tangila nu heni matineng a icuwa ku ngiha asaan, dadaw a pakasanek, tanayu' ku padahaw siduba', kadadawa ku nikaduba' katukuh 50 a bataan km/h, sisa angangan u buting, piya', kabus, kalang, edu, ayam, u cilekay adidi'ay aadupan ku nikanan, uzuma miala aca tu zumaay mulangaway a kakanan. lalangawan tatenga' mahiniay aadupan kuyu han nu binawlan, yadah ku masazumaay , kasaliwliwah pye-ci kuyu, kasumanahan kuyu, ging lumeni'ay kuyu, salengalengacan a kuyu. u wayway kalamkam nika mapadaki, i kasumamadan hinatahkal i kungku ku "kuyu" , kanahatu i kasumamadan na u pala bacuanay tu, nika caay henay katahkal i tatenga'ay a pilisinan, zayhan "caay ka kapah ku wayway", hatu malalayat tu matineng misamawmaw misabana'. hatini katenes nu mihcaan, u kuyu a malatademaw, u canacanan nisulitan i cudad atu musiluyay mala u micidekay a malatademaw a kuyu nu lalangawan. u wayway u kuyu makudus ku uzip, tanayu' kibetul ku banuh. ikul nu kuyu tanubanuh sa mapungpung. mahiniay a kuyu hatu u tabakiay amin ku tangilza, mutizeng, masakalimucu'. u zumaay a kuyu masazuma ku kulit. mata nu kuyu mananam tu i duutay, u mata masati'kuk' ku kamulmul, malikat. kalamkam ku mata makazih, misanek atu mitengil. u kuyu hatu angsic ku sanekay amin, i angangngan nu ikul ku patahkalay tu angsicay. kuyu, tanayu' basazicem dawmi' adididi' ku i labuay apuyu' ku banuh, u banuh salungan mukelat kasumanamanahan ku kulit atu tanektek salengacay ku kulit. mapungpung ku banuh nu ikul, u iluc nu ikul u salengacay, tangila atu padahaw u lumeni'ay, madicem ku tangila misengi tu wacu. menah nu tapiingan sialubu, u sapatahkal tu micidekay a saneng angsit, u ngatulay han pangangan ku kuyu. nikauzip kuyu i kilakilangan mauzip, nalinalibuwan, masalikenay, adidi'ay a buyu'an, mueneng i buhang nu kilang anucaay i buhang nu lala', kalabian tahkal mikilim tu kakanan, katukuh katakelal nu demiad kya taluma'. sisa taneng pakala tu canancanan a kakanan u edu, pawalil, adidi'ay ayam, buting, balaut, kakitil, cilekay, ku kanan, mukan tu nu buyu'ay a heci. zayhan u edu ku kanen niza, uzuma misamamaw tu nu luma'ay nipahabayan, sisa misawacu' anu aadupan tu kapahay sa, yu kalamkam icelang a amizakep tu aadupan ku heni hawsa, ya mazeketay a banuh tanayu' ku ikul taneng a midama palalecad tuhenian, masazicemay a ikul salengac ku banuh taneng paenep tu ada, milawlaw tu aazihan nu ada. i kungkungay u wayway nu kuyu, amana kanca kalecad tu wayway nu kuyu. balaki kasiwawa paymihcaan 2 a bulad katukuh 5 a bulad a siwawa, nacacay mulecuh 3-6 kunilecuh. talakaw ku nipalaayaw nu kuyu, anu cima ku pakaazihan tu dibu nu adidi'ay kuyu, uyzaantu a sandeb "mabulaw tu," matala anu mahicahica tu sa. tawinaan a kuyu i paymihcaan tu 2-5 a bulad matul a matatakis, pisabilian pakala tu 51-52 a demiad, nacacay mulecuh taneng mulecuh tu 6-8 ku wawa. lecuhan henay u kulit nu uzip abuabuan ku lumeni', uyza mazicemay cihek dada' ku kasumanahan. lecuhan henay kuheni hawsa caay pakazih tu canancanan, miida tu pidiput nu wina atu pakaen. 1 a bulad hawsa, haymaw satu mutizeng, tabaki satu ku mata, tahkal tu ku sakuhikuhian a kulit nu banuh. 2 a bulad hawsa, masakuyu tu ku wayway, mutizeng, mangelu'en henay maduba', mahamin tu sibanuh ku uzip. balaki tu hawsa, singisngis tu, mazicem tu ku tangila, tanayu' tu ku padahaw, taneng tu maduba' mizakep tu kakanan. 次,每年的3~4 10~12年和5~6年. u akuti' nu uzip nu kuyu i 38.8-39.6 tusi, u nipihanhan paysasulitan kina cacay 21-30. balakiay a kuyu paymihcaan kinacacay paliyun tu banuh, paymihcaan tu 3-4 a bulad malingatu, 7-8 a bulad mahamin tu mapeluk ku banuh, baluhay adididi'ay a banuh malecad mulangaw, 11 a bulad masatanayu' kibetul tu ku banuh. sumilaway kuyu a katanayu' nu nikauzip 8-10 a mihcaan, kasiwawaan a mihcaan 4-5 a mihcaan, kasumanahan a kuyu kasazuma 10-14 a mihcaan atu 6-8 a mihcaan, ging a kuyu kasazuma 10-12 a mihcaan atu 5-6 a mihcaan. kaliwasak u canacanan a kuyuan malaliwahliwah i Pey-mey, Ow-cuw Ya-cuw, pasu Ciy-ti a kakitizaan, malecad tu aca malaliwaliwah i Bey-cuw a kasakeis niyazu'. ayaw nu nipacumud tu kuyu i Aw-ta-li-ya ayaw u sapikelec tu katuud nu pawalil, Aw-ta-li-ya inayi' ku kuyu. Cung-kuw angangan izaw ku kasumanahan a kuyu, malaliwaliwah i hamin nu Ta-lu. kasalenga'can a kuyu malaliwaliwah i Sin-cyang, Ney-mung, Cin-hay, Kan-syaw, Si-cang a kakitizaan, sulda kuyu, "singangan haca tu Pye-ci kuyu, salengacay kuyu anucaay sumilaway kuyu" malaliwaliwah i Pye-ci a kakitizaan. kasiwawaan maluyaluy tu, u zuma tataytay a mauzip. kasazuma aadupan sumilaway kuyu singangan aca tu Pye-ci kuyu, angangan malaliwaliwah i Uw-cu Talu atu Pey-mey-cuw tu nuwamisan u cayay kataledes a kakitizaan. sumilaway kuyu apuyu' ku walaw a belbel, apuyu' ku sepatay a kuku', tabaki masamulmul ku uzip, tunubanuh sa kibetul, u tangila ahebal masamulmul. sumilaway kuyu u tanayu' nu uzip 60-70 limi. u tanayu' nu ikul 25-30 lim, tusa ku tadabanuh a kulit, u zuma kasienawan salengacay ku kulit, nuzuma mutesekay ku kulit nu banuh, zuma satu kasumilawan ku kulit, nika sazumazuma sa ku kulit nu banuh, maka sumilamilawan katukuh tesekay tu makulahay a banuh. ging lumeni'ay kuyu singangan aca tu ging kuyu. nau i Pey-mey atu si-puw-li-yaay, nu buyu'ay a kuyu u masazumaay a banuh. ging kuyu uzip katabakian ku sumilaway kuyu, laway bilbil, u belih nu tusaay a tangila atu sepatay a kuku nu banuh u lumeniay kakulahay a kulit. ging kuyu adidi'ay a banuh hamin u salengacay, hamin lumeni'ay atu salengacay u lumeni'ay a kulit tulu a lamangan tanayu' nu uzip 60-75 lim, u baket nu uzip 5-8 malebut ke'. kasumanamanahan kuyu singangan aca tu lamal kuyu, tungusay kuyu a aadupan saahebalay a nikalaliwaliwah, sayadahay a kuyuan, u baeket nu uzip 5-8 malebut ke, tanayu' nu uzip 60-90 limi, u talakaw 40-50 limi, tanayu' nu ikul 40-60 limi. sumanamanahan kuyu masatanayu' ku uzip, tanayu' ku bihid, apuyu' ku sepatay a kuku', masamucuy ku laway mutizeng ku tangila, tanayu' ku ikul. sumanamanahan a kuyu sazumasuma sa ku kulit nu banuh, u tatengaay u tangah, uzip, u ikul sumanamanahan kuhi a kulit, bili a banuh kakuliyawliyawan tu sangelacay a kulit, sepatay a kuku nu banuh kakulakulahan tu kuhiay a kulit, i teluc nu ikul u salengac. kulikulitan a kuyu nu ging lumeni'ay a kuyu, kasumanahan a kuyu atu sumilaway kuyu i buyu'ay kuyu atu nipahabayan kuyu masazumaay ku banuh. malalitin tu ihekalay atu zumaay a natinengan</FORM>
        <FORM kindOf="standard">koyo kasazomaan : kasazomaan a aadopan sacomod :sacomod a kolos ozip : coco' no ozip mata : mata mokan to titi sapamata : sapamata toaadopan sazoma :sazomaay aadopan (犬亞科, Caninae) malecaday : malecaday koyo (狐族, Volpini) kakiliman 狐狸,哺乳綱, 50km/h左右, . .koyo, ozip no micoco'ay, mokanay to titi aadopan. mahiniay o kamo to koyo hananay, o zoma singanga aca to somanahay koyo, kalomeni'ad ko kasomanah koyo ato lotok koyo. dadawa ko tangila no heni matineng a icowa ko ngiha asaan, dadaw a pakasanek, tanayo' ko padahaw sidoba', kadadawa ko nikadoba' katokoh 50 a bataan km/h, sisa angangan o boting, piya', kabos, kalang, edo, ayam, o cilekay adidi'ay aadopan ko nikanan, ozoma miala aca to zomaay molangaway a kakanan. lalangawan tatenga' mahiniay aadopan koyo han no binawlan, yadah ko masazomaay , kasaliwliwah pye-ci koyo, kasomanahan koyo, ging lomeni'ay koyo, salengalengacan a koyo. o wayway kalamkam nika mapadaki, i kasomamadan hinatahkal i kongko ko "koyo" , kanahato i kasomamadan na o pala bacoanay to, nika caay henay katahkal i tatenga'ay a pilisinan, zayhan "caay ka kapah ko wayway", hato malalayat to matineng misamawmaw misabana'. hatini katenes no mihcaan, o koyo a malatademaw, o canacanan nisolitan i codad ato mosiloyay mala o micidekay a malatademaw a koyo no lalangawan. o wayway o koyo makodos ko ozip, tanayo' kibetol ko banoh. ikol no koyo tanobanoh sa mapongpong. mahiniay a koyo hato o tabakiay amin ko tangilza, motizeng, masakalimoco'. o zomaay a koyo masazoma ko kolit. mata no koyo mananam to i dootay, o mata masati'kok' ko kamolmol, malikat. kalamkam ko mata makazih, misanek ato mitengil. o koyo hato angsic ko sanekay amin, i angangngan no ikol ko patahkalay to angsicay. koyo, tanayo' basazicem dawmi' adididi' ko i laboay apoyo' ko banoh, o banoh salongan mokelat kasomanamanahan ko kolit ato tanektek salengacay ko kolit. mapongpong ko banoh no ikol, o iloc no ikol o salengacay, tangila ato padahaw o lomeni'ay, madicem ko tangila misengi to waco. menah no tapiingan sialobo, o sapatahkal to micidekay a saneng angsit, o ngatolay han pangangan ko koyo. nikaozip koyo i kilakilangan maozip, nalinalibowan, masalikenay, adidi'ay a boyo'an, moeneng i bohang no kilang anocaay i bohang no lala', kalabian tahkal mikilim to kakanan, katokoh katakelal no demiad kya taloma'. sisa taneng pakala to canancanan a kakanan o edo, pawalil, adidi'ay ayam, boting, balaot, kakitil, cilekay, ko kanan, mokan to no boyo'ay a heci. zayhan o edo ko kanen niza, ozoma misamamaw to no loma'ay nipahabayan, sisa misawaco' ano aadopan to kapahay sa, yo kalamkam icelang a amizakep to aadopan ko heni hawsa, ya mazeketay a banoh tanayo' ko ikol taneng a midama palalecad tohenian, masazicemay a ikol salengac ko banoh taneng paenep to ada, milawlaw to aazihan no ada. i kongkongay o wayway no koyo, amana kanca kalecad to wayway no koyo. balaki kasiwawa paymihcaan 2 a bolad katokoh 5 a bolad a siwawa, nacacay molecoh 3-6 konilecoh. talakaw ko nipalaayaw no koyo, ano cima ko pakaazihan to dibo no adidi'ay koyo, oyzaanto a sandeb "mabolaw to," matala ano mahicahica to sa. tawinaan a koyo i paymihcaan to 2-5 a bolad matol a matatakis, pisabilian pakala to 51-52 a demiad, nacacay molecoh taneng molecoh to 6-8 ko wawa. lecohan henay o kolit no ozip aboaboan ko lomeni', oyza mazicemay cihek dada' ko kasomanahan. lecohan henay koheni hawsa caay pakazih to canancanan, miida to pidipot no wina ato pakaen. 1 a bolad hawsa, haymaw sato motizeng, tabaki sato ko mata, tahkal to ko sakohikohian a kolit no banoh. 2 a bolad hawsa, masakoyo to ko wayway, motizeng, mangelo'en henay madoba', mahamin to sibanoh ko ozip. balaki to hawsa, singisngis to, mazicem to ko tangila, tanayo' to ko padahaw, taneng to madoba' mizakep to kakanan. 次,每年的3~4 10~12年和5~6年. o akoti' no ozip no koyo i 38.8-39.6 tosi, o nipihanhan paysasolitan kina cacay 21-30. balakiay a koyo paymihcaan kinacacay paliyon to banoh, paymihcaan to 3-4 a bolad malingato, 7-8 a bolad mahamin to mapelok ko banoh, balohay adididi'ay a banoh malecad molangaw, 11 a bolad masatanayo' kibetol to ko banoh. somilaway koyo a katanayo' no nikaozip 8-10 a mihcaan, kasiwawaan a mihcaan 4-5 a mihcaan, kasomanahan a koyo kasazoma 10-14 a mihcaan ato 6-8 a mihcaan, ging a koyo kasazoma 10-12 a mihcaan ato 5-6 a mihcaan. kaliwasak o canacanan a koyoan malaliwahliwah i Pey-mey, Ow-cow Ya-cow, paso Ciy-ti a kakitizaan, malecad to aca malaliwaliwah i Bey-cow a kasakeis niyazo'. ayaw no nipacomod to koyo i Aw-ta-li-ya ayaw o sapikelec to katood no pawalil, Aw-ta-li-ya inayi' ko koyo. Cong-kow angangan izaw ko kasomanahan a koyo, malaliwaliwah i hamin no Ta-lo. kasalenga'can a koyo malaliwaliwah i Sin-cyang, Ney-mong, Cin-hay, Kan-syaw, Si-cang a kakitizaan, solda koyo, "singangan haca to Pye-ci koyo, salengacay koyo anocaay somilaway koyo" malaliwaliwah i Pye-ci a kakitizaan. kasiwawaan maloyaloy to, o zoma tataytay a maozip. kasazoma aadopan somilaway koyo singangan aca to Pye-ci koyo, angangan malaliwaliwah i Uw-co Talo ato Pey-mey-cow to nowamisan o cayay kataledes a kakitizaan. somilaway koyo apoyo' ko walaw a belbel, apoyo' ko sepatay a koko', tabaki masamolmol ko ozip, tonobanoh sa kibetol, o tangila ahebal masamolmol. somilaway koyo o tanayo' no ozip 60-70 limi. o tanayo' no ikol 25-30 lim, tosa ko tadabanoh a kolit, o zoma kasienawan salengacay ko kolit, nozoma motesekay ko kolit no banoh, zoma sato kasomilawan ko kolit, nika sazomazoma sa ko kolit no banoh, maka somilamilawan katokoh tesekay to makolahay a banoh. ging lomeni'ay koyo singangan aca to ging koyo. nao i Pey-mey ato si-pow-li-yaay, no boyo'ay a koyo o masazomaay a banoh. ging koyo ozip katabakian ko somilaway koyo, laway bilbil, o belih no tosaay a tangila ato sepatay a koko no banoh o lomeniay kakolahay a kolit. ging koyo adidi'ay a banoh hamin o salengacay, hamin lomeni'ay ato salengacay o lomeni'ay a kolit tolo a lamangan tanayo' no ozip 60-75 lim, o baket no ozip 5-8 malebot ke'. kasomanamanahan koyo singangan aca to lamal koyo, tongosay koyo a aadopan saahebalay a nikalaliwaliwah, sayadahay a koyoan, o baeket no ozip 5-8 malebot ke, tanayo' no ozip 60-90 limi, o talakaw 40-50 limi, tanayo' no ikol 40-60 limi. somanamanahan koyo masatanayo' ko ozip, tanayo' ko bihid, apoyo' ko sepatay a koko', masamocoy ko laway motizeng ko tangila, tanayo' ko ikol. somanamanahan a koyo sazomasoma sa ko kolit no banoh, o tatengaay o tangah, ozip, o ikol somanamanahan kohi a kolit, bili a banoh kakoliyawliyawan to sangelacay a kolit, sepatay a koko no banoh kakolakolahan to kohiay a kolit, i teloc no ikol o salengac. kolikolitan a koyo no ging lomeni'ay a koyo, kasomanahan a koyo ato somilaway koyo i boyo'ay koyo ato nipahabayan koyo masazomaay ko banoh. malalitin to ihekalay ato zomaay a natinengan</FORM>
    </S>
</TEXT>