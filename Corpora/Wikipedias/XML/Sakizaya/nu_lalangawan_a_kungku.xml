<?xml version="1.0" ?>
<TEXT id="Wiki_Sakizaya_nu_lalangawan_a_kungku" xml:lang="pwn" source="Paiwan Wikipedia, article: nu_lalangawan_a_kungku" copyright="CC BY-SA" citation="nu_lalangawan_a_kungku. (2024, December 07). In Wikipedia [Paiwan]. https://pwn.wikipedia.org/wiki/nu_lalangawan_a_kungku" BibTeX_citation="@misc{Wiki_pwn_nu_lalangawan_a_kungku, title = nu_lalangawan_a_kungku, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nu_lalangawan_a_kungku} }">
    <S id="0">
        <FORM kindOf="original">nu lalangawan a kungku lacul ngatu cacay i Kalingku, kya pazik a buyu', nu waliwaliyan nya kalimucu' nu dadipasan , izaw ku cacay tatama ci Butung atu tatayna ci Sabak i tiza a lecuhen. uyzasa caay ka i biliay nu ina a nilecuhan, u nisabiliyan nu lala' atu aheciday nu bayu nipasabilian nu i pabaway, nama hiza sa nay lala'ay mucelak a lecuhen. ina tatusaay sa kakawsan nu Sakizaya, uyza sa nama ka lalaay kuhni a tayni,sisa mala sasalisinen ku lala' nu Sakizaya, kasatim tu lala', pakayzay i lala' ku balucu'. ngatu tusa u kakawsan nu Sakizaya sa i bayuay ku kakanen' nakanan nu heni a lalacan sa, i nalecuhan nu kakawsan mahiza tu u buyu' ku nakanan, sisa Nalalacanan hatu ku pangangan,u lalangawan tu nu Sakizaya itini. ngatu tulu pala tatenga' ku Sakizaya u cidekay a lala' sa u sakauzip sa, u ina nu Sakizaya namulecuh tu adiwawa sa, u minalu' atu puna sa sipitadem i putah nu luma' niza, u cidekay palu tatenga' tu mahiniyay madiput nu i bili nu ina, pahabay tu sabili nu minalu atu puna , labungan han i lala' anu ayaw malu, malalid midiput tu adiwawa i nikabalaki katukuh i nipahezek nu uzip. iyu masatezep ku hanhan nu adiwawa, u minlu atu puna nu ina sa malu midiputay, a mami tabu tu adingu nu adiwawa, mami lilid i cinizaan amin tayza i lala' nu nababalakian.</FORM>
        <FORM kindOf="standard">no lalangawan a kongko lacol ngato cacay i Kalingko, kya pazik a boyo', no waliwaliyan nya kalimoco' no dadipasan , izaw ko cacay tatama ci Botong ato tatayna ci Sabak i tiza a lecohen. oyzasa caay ka i biliay no ina a nilecohan, o nisabiliyan no lala' ato aheciday no bayo nipasabilian no i pabaway, nama hiza sa nay lala'ay mocelak a lecohen. ina tatosaay sa kakawsan no Sakizaya, oyza sa nama ka lalaay kohni a tayni,sisa mala sasalisinen ko lala' no Sakizaya, kasatim to lala', pakayzay i lala' ko baloco'. ngato tosa o kakawsan no Sakizaya sa i bayoay ko kakanen' nakanan no heni a lalacan sa, i nalecohan no kakawsan mahiza to o boyo' ko nakanan, sisa Nalalacanan hato ko pangangan,o lalangawan to no Sakizaya itini. ngato tolo pala tatenga' ko Sakizaya o cidekay a lala' sa o sakaozip sa, o ina no Sakizaya namolecoh to adiwawa sa, o minalo' ato pona sa sipitadem i potah no loma' niza, o cidekay palo tatenga' to mahiniyay madipot no i bili no ina, pahabay to sabili no minalo ato pona , labongan han i lala' ano ayaw malo, malalid midipot to adiwawa i nikabalaki katokoh i nipahezek no ozip. iyo masatezep ko hanhan no adiwawa, o minlo ato pona no ina sa malo midipotay, a mami tabo to adingo no adiwawa, mami lilid i cinizaan amin tayza i lala' no nababalakian.</FORM>
    </S>
</TEXT>