<TEXT id="Wiki_Sakizaya_maltiik_ku_alikakay" xml:lang="pwn" source="" copyright="" citation="" BibTeX_citation="">
    <S id="0">
        <FORM>maltiik ku alikakay maltiik ku alikakay (kamu nu Lipun: ) (kamu nu amilika: attack on titan) u mikulitay a tademaw ci Isayama Hajime a nikulitan, u saka cacay a tatulus han ku nikulitan nida. patalulus i 2009 a mihcan 10 a bulad (malingatu a pango), Kodansha kina nikulitan. u kungku nu maltiik nu tadamaw atu alikakay, maudip i niyazu' nu talakawawy a cabeng, malapacaw kuheni tu mukanay tu tademaw a alikakay. cacay a cudad ku nikulitan napacakay pasaupu tu 7600 a 'mang ku saka 26 a cudad i 2018 a mihcan 8 a bulad. malaheciyay kya maltiik ku alikakay , kina nikulitan namisabaluhay tu canancanan, sakanamuhan i Yulup atu i Asia. namaala tu sakapahay a nululitan atu saka pituwaya a nikulitan ku tilibi tu SUGOI JAPAN Award 2015 ''maydih tanutawan pasiwkay tu lalangawan''. kungku patetek: i ayaw nu 100 a lasubu' a mihcan, tabakiay a tademaw, u "alikakay ", cay katineng kuheni mukan tu tademaw hakya, tademaw nu maliwan misanga tu tuluway tu musiluy a cabeng, saayaway u " Malia a lilin", i teban u "Luse a lilin", lalabuwan u "Sena a lilin". mauzip kuheni i lalabuwan nu lilin tu makalasubu' tu tenes, katuuday nalecuhan, makauzip i lalabuwan nu lilin, caay pakaazih tu alikakay kuheni. nika, cacay a demiad, cacay a satabakiay a alikakay tayda tukuden nida tu lilin, mapuhang tu ku lilin nu niyazu'. izaw ku cacay a alikakay, si'keng cinida, mipeci' tu sasa'deb nu niyazu'. katuud ku alikakay micumut i niyazu' mukan tu tademaw. maales tu lala' nu Malia a lilin atu Sena a lilin ku tademaw, miliyas ku tademaw tu lalabuwan, sikacacececel ku tademaw, malawlaw tu, kangalayan tu ku niyazu. daduducen a kungku maltiik ku alikakay a kungku nu Alen Yeka aci Mikasa Akaman aci Alumin Aluleto tuluway a tademaw. Malia a lilin nu niyazu' nu heni mapapuhang ni tabakiay a alikakay aci si'keng a alikakay. namaazihazih ci Alen tu nikan tu alikakay tu ina nida. haminen mupatay ku alikakay sa cinida, tuluway kuheni milaliw i lilin a Luse, anayaan a demiad amalahitay kuheni. malalitin tu ihekaay atu zumaay a natinengan wikipayke wikipayke</FORM>
    </S>
</TEXT>
