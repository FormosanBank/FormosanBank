<?xml version="1.0" ?>
<TEXT id="Wiki_Sakizaya_maltiik_ku_alikakay" xml:lang="szy" source="Sakizaya Wikipedia, article: maltiik_ku_alikakay" copyright="CC BY-SA" citation="maltiik_ku_alikakay. (2025, May 05). In Wikipedia [Sakizaya]. https://szy.wikipedia.org/wiki/maltiik_ku_alikakay" BibTeX_citation="@misc{Wiki_szy_maltiik_ku_alikakay, title = maltiik_ku_alikakay, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/maltiik_ku_alikakay} }">
    <S id="0">
        <FORM kindOf="original">maltiik ku alikakay &quot;maltiik ku alikakay&quot;(kamu nu Lipun:進撃の巨人) (kamu nu amilika: attack on titan) u mikulitay a tademaw ci Isayama Hajime a nikulitan, u saka cacay a tatulus han ku nikulitan nida. patalulus i 2009 a mihcan 10 a bulad (malingatu a pango), Kodansha kina nikulitan. u kungku nu maltiik nu tadamaw atu alikakay, maudip i niyazu' nu talakawawy a cabeng, malapacaw kuheni tu mukanay tu tademaw a alikakay. cacay a cudad ku nikulitan napacakay pasaupu tu 7600 a 'mang ku saka 26 a cudad i 2018 a mihcan 8 a bulad. malaheciyay kya&quot;maltiik ku alikakay&quot;, kina nikulitan namisabaluhay tu canancanan, sakanamuhan i Yulup atu i Asia. namaala tu sakapahay a nululitan atu saka pituwaya a nikulitan ku tilibi tu SUGOI JAPAN Award 2015 ''maydih tanutawan pasiwkay tu lalangawan''. kungku patetek: i ayaw nu 100 a lasubu' a mihcan, tabakiay a tademaw, u &quot;alikakay &quot;, cay katineng kuheni mukan tu tademaw hakya, tademaw nu maliwan misanga tu tuluway tu musiluy a cabeng, saayaway u &quot; Malia a lilin&quot; , i teban u &quot;Luse a lilin&quot; , lalabuwan u &quot;Sena a lilin&quot; . mauzip kuheni i lalabuwan nu lilin tu makalasubu' tu tenes, katuuday nalecuhan, makauzip i lalabuwan nu lilin, caay pakaazih tu alikakay kuheni. nika, cacay a demiad, cacay a satabakiay a alikakay tayda tukuden nida tu lilin, mapuhang tu ku lilin nu niyazu'. izaw ku cacay a alikakay, si'keng cinida, mipeci' tu sasa'deb nu niyazu'. katuud ku alikakay micumut i niyazu' mukan tu tademaw. maales tu lala' nu Malia a lilin atu Sena a lilin ku tademaw, miliyas ku tademaw tu lalabuwan, sikacacececel ku tademaw, malawlaw tu, kangalayan tu ku niyazu. daduducen a kungku &quot;maltiik ku alikakay&quot;a kungku nu Alen· Yeka aci Mikasa·Akaman aci Alumin·Aluleto tuluway a tademaw. Malia a lilin nu niyazu' nu heni mapapuhang ni tabakiay a alikakay aci si'keng a alikakay. namaazihazih ci Alen tu nikan tu alikakay tu ina nida. haminen mupatay ku alikakay sa cinida, tuluway kuheni milaliw i lilin a Luse, anayaan a demiad amalahitay kuheni. malalitin tu ihekaay atu zumaay a natinengan wikipayke-諫山創 wikipayke-進擊的巨人</FORM>
        <FORM kindOf="standard">maltiik ko alikakay &quot;maltiik ko alikakay&quot;(kamo no Lipon:進撃の巨人) (kamo no amilika: attack on titan) o mikolitay a tademaw ci Isayama Hajime a nikolitan, o saka cacay a tatolos han ko nikolitan nida. patalolos i 2009 a mihcan 10 a bolad (malingato a pango), Kodansha kina nikolitan. o kongko no maltiik no tadamaw ato alikakay, maodip i niyazo' no talakawawy a cabeng, malapacaw koheni to mokanay to tademaw a alikakay. cacay a codad ko nikolitan napacakay pasaopo to 7600 a 'mang ko saka 26 a codad i 2018 a mihcan 8 a bolad. malaheciyay kya&quot;maltiik ko alikakay&quot;, kina nikolitan namisabalohay to canancanan, sakanamohan i Yolop ato i Asia. namaala to sakapahay a nololitan ato saka pitowaya a nikolitan ko tilibi to SUGOI JAPAN Award 2015 ''maydih tanotawan pasiwkay to lalangawan''. kongko patetek: i ayaw no 100 a lasobo' a mihcan, tabakiay a tademaw, o &quot;alikakay &quot;, cay katineng koheni mokan to tademaw hakya, tademaw no maliwan misanga to toloway to mosiloy a cabeng, saayaway o &quot; Malia a lilin&quot; , i teban o &quot;Lose a lilin&quot; , lalabowan o &quot;Sena a lilin&quot; . maozip koheni i lalabowan no lilin to makalasobo' to tenes, katooday nalecohan, makaozip i lalabowan no lilin, caay pakaazih to alikakay koheni. nika, cacay a demiad, cacay a satabakiay a alikakay tayda tokoden nida to lilin, mapohang to ko lilin no niyazo'. izaw ko cacay a alikakay, si'keng cinida, mipeci' to sasa'deb no niyazo'. katood ko alikakay micomot i niyazo' mokan to tademaw. maales to lala' no Malia a lilin ato Sena a lilin ko tademaw, miliyas ko tademaw to lalabowan, sikacacececel ko tademaw, malawlaw to, kangalayan to ko niyazo. dadodocen a kongko &quot;maltiik ko alikakay&quot;a kongko no Alen· Yeka aci Mikasa·Akaman aci Alomin·Aloleto toloway a tademaw. Malia a lilin no niyazo' no heni mapapohang ni tabakiay a alikakay aci si'keng a alikakay. namaazihazih ci Alen to nikan to alikakay to ina nida. haminen mopatay ko alikakay sa cinida, toloway koheni milaliw i lilin a Lose, anayaan a demiad amalahitay koheni. malalitin to ihekaay ato zomaay a natinengan wikipayke-諫山創 wikipayke-進擊的巨人</FORM>
    </S>
</TEXT>