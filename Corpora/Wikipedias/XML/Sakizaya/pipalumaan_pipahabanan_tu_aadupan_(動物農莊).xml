<?xml version="1.0" ?>
<TEXT id="Wiki_Sakizaya_pipalumaan_pipahabanan_tu_aadupan_(動物農莊)" xml:lang="pwn" source="Paiwan Wikipedia, article: pipalumaan_pipahabanan_tu_aadupan_(動物農莊)" copyright="CC BY-SA" citation="pipalumaan_pipahabanan_tu_aadupan_(動物農莊). (2024, December 07). In Wikipedia [Paiwan]. https://pwn.wikipedia.org/wiki/pipalumaan_pipahabanan_tu_aadupan_(動物農莊)" BibTeX_citation="@misc{Wiki_pwn_pipalumaan_pipahabanan_tu_aadupan_(動物農莊), title = pipalumaan_pipahabanan_tu_aadupan_(動物農莊), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pipalumaan_pipahabanan_tu_aadupan_(動物農莊)} }">
    <S id="0">
        <FORM kindOf="original">== kungku == "(Beasts of England). u lingatu nu kungku i Ing-ke-lan-wi-lin-tun cacay u pipalumaan pipahabanan Man-nuo a pipalumaan pipahabanan. situngusa a tademaw ci Ciwng-s caay kakapah ku nipikuwan, sademiad sa mukan tu epah, caay ka sibalucu', mipalekalay sa tu sakacaculi nu labuay a pipalumaan pipahabanan aadupan. zuma tu a labii, Man-nuo a pipalumaan pipahabanan cacay u balakiay tu tamaan a pabuy ci "Law-mey-cye" "Old Major" palecapu tu aadupan a mitatengil, pasakamu u ada nu aadupa ku tademaw sa, muawaw paecapu tu aadupan amin amipabelin tu tademawan, pasubana' tu aadupan tu sapingayaw a dadiw "In-Ke-lan a aadupan" "Beasts of England". ". mapatay tu ci Law-mey-cye hawsa, tusaay masakapahay a pabuy, pasazuma han a pangangan ci Suleda-mali atu ci Na-pow-lun, mala u mikeliday nu aadupan, mihaka tu sapalekal. sazikuzay maleku tu papibahbah ci Ciwng-s i pipalumaan pipahabanan, satusa ya pipalumaan pipahabanan pasumad han ku ngangan "pipalumaan pipahabanan" han. u heni "u pituay a sakelec tu aadupan" u sapahulic tu henian, uzuma kahenulan cacay a tusil "u aadupan amin palalecad han". . uyni pituay tusil a hulic u tabakiay kunisulit sulit han i cabeng nu sulu. ci Suleda-mali zikuz pasubana' satu tu cudad, pasubana' tu aadupan amin micudad misulit, miala tu ni Na-pow-lun pasubana' tu tutuy nisabalucu'an a kawaw nu aadupan. aadupan amin yadah ku kakanan, kapah ku pisiwbawy nu pipalumaan pipahabanan. pabuy amin pacakat tu cinizaan tu katukuh i mamikeliday, amicidekay ku kakanan niza, i hekal nu heni tungusay uyni u sakay tanektek nu uzip sa. . u zuma tu demiadan hawsa, ci Ciwng-s atu caculculan a tademaw niza mitanam muliya miala tu pipalumaan pipahabanan, namahiza, zuma situngusa tu pipalumaan pipahabanan zayhan matalaw amalecad tu aadupan palekal tu sapingayaw i nu uzipay tu a pipalumaan pipahabanan, a mipadang ci Ciwng-san. Suleda-mali atu zumaay aadupan ayaw a milimek, kakelul satu mihaka bahal asaan mingayaw, ya micumud sanay tu pipalumaan pipahabanan a tademawan mabelbel tu matii'k. makademec tu ku aadupan. macunus ku micukelay ci Suleda-malian, uyni a kangangayaw u tatengaay' a nipangangan tu "katalalan dabek a ngangayaw" han. i palekalan nu aadupan tu pikiningan a demiadan tu cacay a mihcaan, aadupan amin paketun u pikiningan au nu kuwang a suni. ci Suleda-mali atu ci Na-pow-lun malaalaw tu sakakaay nu mikeliday. izaw ku cacay a lekakawaw ni Suleda-mali, uyza u sapatizeng tu belbel, ngay u pipalumaan pipahabanan mala u ayzaay tu a ziday. ci Suleda-mali musakamu tu nisabalucu'an niza hawsa, ci Na-pow-lun nipahabayen niza a wacu papibahbahen niza ci Suleda-malian, a musakamu u mikeliday a tademaw kaku sa. . ci Na-pow-lun misumad tu pipalumaan pipahabanan tu mikiliday a kawaw. palasawaden tu niza ku kalacapu nu aadupan, u mikutayay sa uyza u nisakaput nu pabuy a wi-yen-huy, u pabuy ku misiwbayay tu pipalumaan pipahabanan. cacay a pabuy ni Na-pow-lun ci S-kuy-la "Squealer" ku ngangan u pabuy ku sutungusay musakamu, pipalumaan pipahabanan malingatu tu milekawaw patizeng tu belbel. . aadepan amin bilil laluk sa musakawaw, zayhan nisululan ni Na-pow-lun, mapatizeng tu ku belbel hawsa aadupan amin a lihalay tu kunikauzip sa. u nikatabaki nu bali udad hawsa, maazih tu nu aadupan amin maluyuh tu kya belbel. "nu manggaay a iga pasumadan han u mapangay mapeleng ni Ciwng-s han" ci Na-pow-lun atu ci S-kuy-la kasenun sa a palatatenga'en nu aadupan, uyni ci Sulda-mali pa'teng amipeci' tu nikawawan nu heni. , namakayza mala u mikutayay tu cumi ci Suleda-malian hawsa, ci Na-pow-lun malingatu tu miliyung tu caculculan niza a wacu' amibanaw tu pipalumaan pipahabanan, mipatayay tuyzaan mapatelid niza mapulung ci Suleda-mali sicabay tu aadupan. uzuma aadupan mizateng tu katalalan dabek a ngangayaw hawsa, ci Na-pow-lun lalid sa palawacu' musakamu ci Suleda-malian u lalaca a ada ci Ciwng-s saan, u paceba' niza pala u iyung sa cinizaaztu tuynian a ngangayawan, "tateng' ci Na-pow-lun cinizatu tuynian a ngayawan milimek naynayi' tu maazih ku adingu. " . "Ing-ke-lan aadupan" uyni a dadiw mapakutay tu dadiw ni Na-pow-lun, ci Na-pow-lun malingatu mahiza u tademaw kunikauzip. aadupan amin mahizatu palatateng' kunikauzip nuheni pikakapahan kunikauzip tu i pikuwan ni Ciwng-s. ci Bu-ley-te-li-ke "mr. Frederick" u micapiay tu cacay a pipalumaan pipahabanan a siluma'ay tu pipalumaan pipahabanan. midebung tu pipalumaan pipahabanan aadupan, u abet ku sapipung mapeleng tu ku niliyawan anipatizengan tu belbel. anu mahizahiza i pingayawan pakademec ku aadupan amin, nika tabaki ku nipalasawad nu heni, pasu cacay u masasetulay "Boxer" a subayu maduka tuway. dadawa, palatateng'en ni S-kuy-la ku aadupan amin, uyni a kazizeng nu aadupan a padekuan makay pipacu'kan tu subayu a nicakayan, pipacu'kan tu subayu a bacu caay kasumas. kilul satu, ci S-kuy-la pasakamu tu aadupan amin u misasetulay i aadupan a padekuan kapah ku nikapatay. u pabuy amin i mapatay kya misasetulay mikawaw tu cacay a demiad tu kalimulak a demiad, a paseneng tu pipalumaan pipahabayan aadupan sikaala tu kapahay nilahecia a kawaw, amisalunguc tu aadupan amin a mahiza u misasetulay malecad ku kawaw mangelu'. 然而, . uyzasa, tatenga' ya misasetulay pacakayen ni Na-pow-lun i pipacu'kan tu pabay, nitanan a kalisiw sapabeli tu mikuwanay a sakaput a pabuy amin sapicakay tu wiy-se-ki a patawsi. "i 20 lasubu a mihcaan 40 a zidayan a In-kow, pipalumaan pipahabanan taneng milakui' tu tabakiayay a aadupan pacaka i pipacu'kan asitan, pipacu'kan a pacuken ku aadupan, u ukak nu heni salami' han, sapisang' tu cyaw nu aadupan". . malakui't tu pinaay tu a mihcaan, ya belbel nanipaliyawan tu a patizeng, namahiza mipatizeng tu zumaay a belbel, u pipalumaan pipahabanan yadah satu ku nilaculan. nika, namusakamu tu ci Suleda-mali, pasu padingkiay tu aadupan, u sapaanin tu akuti'ay a nanum atu kapulungan a nananuman mapawan tu ku nizatengan, ci Na-pow-lun sabangbang sa musakamu, u salipahakay aadupan huntu a salipahak han kunikauzip. . mapatay tu ya misasetulay hawsa, katuud ku milihizaay palekalay tu aadupan mapatay tu aca ku aadupan, ci Ciwng-s mapatay tu i zumaay a niyazu'. u pabuy amin lecalecad satuway tu tademaw, mutizeng tu muculil, miikec tu satii'k, sizikuc tu. "pituay ku sakelec' mala u caluwayay tu a kamu, "aadupan amin palalecad han, nika u zumaay aadupan sangaleban tu zumaay aadupan a malalecad. ci Na-pow-lun mikawaw tu sakalabi a lecapu, pabuy amin atu tiniay a pipalumaan pipahabanan a siluma'ay mipadaesu tu henian tu nu sawniay a nipatizangan tu kacacayat a malabaay. ci Na-pow-lun paalesentu ku nu sumamaday a ngangayaw, u pipalumaan pipahabanan muliyaw pabaluhay tu ngangan "Man-now" pipalumaan pipahabanan han. aadupan amin miazih tu kalecad mueneng nu pabuy atu tademaw, miazih aca tu tademaw, kya asizateng, caay tu pakahapineng kuhini icuwaanay ku pabuy hakiya, u tademaw tu kuyzaan asa. namakayniay a nasulitan nasakamuan atu natinengan</FORM>
        <FORM kindOf="standard">== kongko == "(Beasts of England). o lingato no kongko i Ing-ke-lan-wi-lin-ton cacay o pipalomaan pipahabanan Man-noo a pipalomaan pipahabanan. sitongosa a tademaw ci Ciwng-s caay kakapah ko nipikowan, sademiad sa mokan to epah, caay ka sibaloco', mipalekalay sa to sakacacoli no laboay a pipalomaan pipahabanan aadopan. zoma to a labii, Man-noo a pipalomaan pipahabanan cacay o balakiay to tamaan a paboy ci "Law-mey-cye" "Old Major" palecapo to aadopan a mitatengil, pasakamo o ada no aadopa ko tademaw sa, moawaw paecapo to aadopan amin amipabelin to tademawan, pasobana' to aadopan to sapingayaw a dadiw "In-Ke-lan a aadopan" "Beasts of England". ". mapatay to ci Law-mey-cye hawsa, tosaay masakapahay a paboy, pasazoma han a pangangan ci Soleda-mali ato ci Na-pow-lon, mala o mikeliday no aadopan, mihaka to sapalekal. sazikozay maleko to papibahbah ci Ciwng-s i pipalomaan pipahabanan, satosa ya pipalomaan pipahabanan pasomad han ko ngangan "pipalomaan pipahabanan" han. o heni "o pitoay a sakelec to aadopan" o sapaholic to henian, ozoma kahenolan cacay a tosil "o aadopan amin palalecad han". . oyni pitoay tosil a holic o tabakiay konisolit solit han i cabeng no solo. ci Soleda-mali zikoz pasobana' sato to codad, pasobana' to aadopan amin micodad misolit, miala to ni Na-pow-lon pasobana' to totoy nisabaloco'an a kawaw no aadopan. aadopan amin yadah ko kakanan, kapah ko pisiwbawy no pipalomaan pipahabanan. paboy amin pacakat to cinizaan to katokoh i mamikeliday, amicidekay ko kakanan niza, i hekal no heni tongosay oyni o sakay tanektek no ozip sa. . o zoma to demiadan hawsa, ci Ciwng-s ato cacolcolan a tademaw niza mitanam moliya miala to pipalomaan pipahabanan, namahiza, zoma sitongosa to pipalomaan pipahabanan zayhan matalaw amalecad to aadopan palekal to sapingayaw i no ozipay to a pipalomaan pipahabanan, a mipadang ci Ciwng-san. Soleda-mali ato zomaay aadopan ayaw a milimek, kakelol sato mihaka bahal asaan mingayaw, ya micomod sanay to pipalomaan pipahabanan a tademawan mabelbel to matii'k. makademec to ko aadopan. maconos ko micokelay ci Soleda-malian, oyni a kangangayaw o tatengaay' a nipangangan to "katalalan dabek a ngangayaw" han. i palekalan no aadopan to pikiningan a demiadan to cacay a mihcaan, aadopan amin paketon o pikiningan ao no kowang a soni. ci Soleda-mali ato ci Na-pow-lon malaalaw to sakakaay no mikeliday. izaw ko cacay a lekakawaw ni Soleda-mali, oyza o sapatizeng to belbel, ngay o pipalomaan pipahabanan mala o ayzaay to a ziday. ci Soleda-mali mosakamo to nisabaloco'an niza hawsa, ci Na-pow-lon nipahabayen niza a waco papibahbahen niza ci Soleda-malian, a mosakamo o mikeliday a tademaw kako sa. . ci Na-pow-lon misomad to pipalomaan pipahabanan to mikiliday a kawaw. palasawaden to niza ko kalacapo no aadopan, o mikotayay sa oyza o nisakapot no paboy a wi-yen-hoy, o paboy ko misiwbayay to pipalomaan pipahabanan. cacay a paboy ni Na-pow-lon ci S-koy-la "Sqoealer" ko ngangan o paboy ko sotongosay mosakamo, pipalomaan pipahabanan malingato to milekawaw patizeng to belbel. . aadepan amin bilil lalok sa mosakawaw, zayhan nisololan ni Na-pow-lon, mapatizeng to ko belbel hawsa aadopan amin a lihalay to konikaozip sa. o nikatabaki no bali odad hawsa, maazih to no aadopan amin maloyoh to kya belbel. "no manggaay a iga pasomadan han o mapangay mapeleng ni Ciwng-s han" ci Na-pow-lon ato ci S-koy-la kasenon sa a palatatenga'en no aadopan, oyni ci Solda-mali pa'teng amipeci' to nikawawan no heni. , namakayza mala o mikotayay to comi ci Soleda-malian hawsa, ci Na-pow-lon malingato to miliyong to cacolcolan niza a waco' amibanaw to pipalomaan pipahabanan, mipatayay toyzaan mapatelid niza mapolong ci Soleda-mali sicabay to aadopan. ozoma aadopan mizateng to katalalan dabek a ngangayaw hawsa, ci Na-pow-lon lalid sa palawaco' mosakamo ci Soleda-malian o lalaca a ada ci Ciwng-s saan, o paceba' niza pala o iyong sa cinizaazto toynian a ngangayawan, "tateng' ci Na-pow-lon cinizato toynian a ngayawan milimek naynayi' to maazih ko adingo. " . "Ing-ke-lan aadopan" oyni a dadiw mapakotay to dadiw ni Na-pow-lon, ci Na-pow-lon malingato mahiza o tademaw konikaozip. aadopan amin mahizato palatateng' konikaozip noheni pikakapahan konikaozip to i pikowan ni Ciwng-s. ci Bo-ley-te-li-ke "mr. Frederick" o micapiay to cacay a pipalomaan pipahabanan a siloma'ay to pipalomaan pipahabanan. midebong to pipalomaan pipahabanan aadopan, o abet ko sapipong mapeleng to ko niliyawan anipatizengan to belbel. ano mahizahiza i pingayawan pakademec ko aadopan amin, nika tabaki ko nipalasawad no heni, paso cacay o masasetolay "Boxer" a sobayo madoka toway. dadawa, palatateng'en ni S-koy-la ko aadopan amin, oyni a kazizeng no aadopan a padekoan makay pipaco'kan to sobayo a nicakayan, pipaco'kan to sobayo a baco caay kasomas. kilol sato, ci S-koy-la pasakamo to aadopan amin o misasetolay i aadopan a padekoan kapah ko nikapatay. o paboy amin i mapatay kya misasetolay mikawaw to cacay a demiad to kalimolak a demiad, a paseneng to pipalomaan pipahabayan aadopan sikaala to kapahay nilahecia a kawaw, amisalongoc to aadopan amin a mahiza o misasetolay malecad ko kawaw mangelo'. 然而, . oyzasa, tatenga' ya misasetolay pacakayen ni Na-pow-lon i pipaco'kan to pabay, nitanan a kalisiw sapabeli to mikowanay a sakapot a paboy amin sapicakay to wiy-se-ki a patawsi. "i 20 lasobo a mihcaan 40 a zidayan a In-kow, pipalomaan pipahabanan taneng milakoi' to tabakiayay a aadopan pacaka i pipaco'kan asitan, pipaco'kan a pacoken ko aadopan, o okak no heni salami' han, sapisang' to cyaw no aadopan". . malakoi't to pinaay to a mihcaan, ya belbel nanipaliyawan to a patizeng, namahiza mipatizeng to zomaay a belbel, o pipalomaan pipahabanan yadah sato ko nilacolan. nika, namosakamo to ci Soleda-mali, paso padingkiay to aadopan, o sapaanin to akoti'ay a nanom ato kapolongan a nananoman mapawan to ko nizatengan, ci Na-pow-lon sabangbang sa mosakamo, o salipahakay aadopan honto a salipahak han konikaozip. . mapatay to ya misasetolay hawsa, katood ko milihizaay palekalay to aadopan mapatay to aca ko aadopan, ci Ciwng-s mapatay to i zomaay a niyazo'. o paboy amin lecalecad satoway to tademaw, motizeng to mocolil, miikec to satii'k, sizikoc to. "pitoay ko sakelec' mala o calowayay to a kamo, "aadopan amin palalecad han, nika o zomaay aadopan sangaleban to zomaay aadopan a malalecad. ci Na-pow-lon mikawaw to sakalabi a lecapo, paboy amin ato tiniay a pipalomaan pipahabanan a siloma'ay mipadaeso to henian to no sawniay a nipatizangan to kacacayat a malabaay. ci Na-pow-lon paalesento ko no somamaday a ngangayaw, o pipalomaan pipahabanan moliyaw pabalohay to ngangan "Man-now" pipalomaan pipahabanan han. aadopan amin miazih to kalecad moeneng no paboy ato tademaw, miazih aca to tademaw, kya asizateng, caay to pakahapineng kohini icowaanay ko paboy hakiya, o tademaw to koyzaan asa. namakayniay a nasolitan nasakamoan ato natinengan</FORM>
    </S>
</TEXT>