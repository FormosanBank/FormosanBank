<?xml version="1.0" ?>
<TEXT id="Wiki_Sakizaya_milaedis" xml:lang="pwn" source="Paiwan Wikipedia, article: milaedis" copyright="CC BY-SA" citation="milaedis. (2024, December 07). In Wikipedia [Paiwan]. https://pwn.wikipedia.org/wiki/milaedis" BibTeX_citation="@misc{Wiki_pwn_milaedis, title = milaedis, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/milaedis} }">
    <S id="0">
        <FORM kindOf="original">milaedis u lisin nu Sakizaya. nilacul milaedis ayza a demiad "milaedis" ku Hupu a niyazu' i baluhayay a pakayingan milihiza kaku atu Sabak Tuduy saydanmilaedis ku niyazu' tu sakalima atu sakaenem a puu' nu mihicaan laedis han niyam ku mibutingay nu niyazu'u tatama ku misalami'ay caayay ku tatayna misalami'ay milaedis a lisin tungusay u binacadan a musuayaw tu i bayuay atu i pabaway i lalaay a ditu, zayhan palatatenga' kuheni tu tahakay unu katuuday a nipatudung,sisa masikaz ku heni tu tahak, a miadasay a taneng iyadahay ku nikala tu buting atu kabus. Kaluluwan a niyazu'anu milaedis (mipayhay)a kawaw hawsa u satabakiay a lisin lacus ku tatayna milihiza, patinaku u tatayna anu milihiza tu milaedis(payhay) hawsa, anu tabayu mibuting ku niyazu'aya tademaw acay pakala tu buting, sisa nawinian tayniay miazih a tatayna dada',caay tu kaazih ku cacayay nu niyazu'ay a tatayna, i sumamad u misaselalay ku tabayuay atu tasawaca mibuting,izaw kunikalaan tu tabakiay a buting adidiay a buting atu kalang, yadah ku mahicahicaay, zayhan malawilaw tunu ayzaay a satabakiay a liwliw,ayzaay a kawaw hatu nicakayanan tu nanpukuy a butingan nu Taywan,u patademaway a kawaw. malingatu u tumuk ku saayaway patababaw tu putut a mibetik milunguc, sikul kayadahen ku kala tu buting,malubicen ku tipus atu lihalay ku binacadan.pilaedisan caay patahkal dada' tu nuayzaay aheka tu nikauzip, nany aca u binacadan i lisin a kawaw, uzuma a minanam tu lalangawan u lisin nu binacadan, u zuma satuway a pakatineng tu kapahay a kawaw kasikz tu babalaki, amitanam kapulung mabalud,madikec a angil, u padutus tu nu Sakizaya a lalangawan cacay kasahenulan a kawaw ku mahiniay.</FORM>
        <FORM kindOf="standard">milaedis o lisin no Sakizaya. nilacol milaedis ayza a demiad "milaedis" ko Hopo a niyazo' i balohayay a pakayingan milihiza kako ato Sabak Todoy saydanmilaedis ko niyazo' to sakalima ato sakaenem a poo' no mihicaan laedis han niyam ko mibotingay no niyazo'o tatama ko misalami'ay caayay ko tatayna misalami'ay milaedis a lisin tongosay o binacadan a mosoayaw to i bayoay ato i pabaway i lalaay a dito, zayhan palatatenga' koheni to tahakay ono katooday a nipatodong,sisa masikaz ko heni to tahak, a miadasay a taneng iyadahay ko nikala to boting ato kabos. Kalolowan a niyazo'ano milaedis (mipayhay)a kawaw hawsa o satabakiay a lisin lacos ko tatayna milihiza, patinako o tatayna ano milihiza to milaedis(payhay) hawsa, ano tabayo miboting ko niyazo'aya tademaw acay pakala to boting, sisa nawinian tayniay miazih a tatayna dada',caay to kaazih ko cacayay no niyazo'ay a tatayna, i somamad o misaselalay ko tabayoay ato tasawaca miboting,izaw konikalaan to tabakiay a boting adidiay a boting ato kalang, yadah ko mahicahicaay, zayhan malawilaw tono ayzaay a satabakiay a liwliw,ayzaay a kawaw hato nicakayanan to nanpokoy a botingan no Taywan,o patademaway a kawaw. malingato o tomok ko saayaway patababaw to potot a mibetik milongoc, sikol kayadahen ko kala to boting,malobicen ko tipos ato lihalay ko binacadan.pilaedisan caay patahkal dada' to noayzaay aheka to nikaozip, nany aca o binacadan i lisin a kawaw, ozoma a minanam to lalangawan o lisin no binacadan, o zoma satoway a pakatineng to kapahay a kawaw kasikz to babalaki, amitanam kapolong mabalod,madikec a angil, o padotos to no Sakizaya a lalangawan cacay kasahenolan a kawaw ko mahiniay.</FORM>
    </S>
</TEXT>