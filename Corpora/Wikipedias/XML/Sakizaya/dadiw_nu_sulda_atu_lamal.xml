<?xml version="1.0" ?>
<TEXT id="Wiki_Sakizaya_dadiw_nu_sulda_atu_lamal" xml:lang="pwn" source="" copyright="" citation="" BibTeX_citation="">
    <S id="0">
        <FORM>dadiw nu sulda atu lamal(Amilika: A Song of Ice and Fire), u nisangaan nu misulitay ci George Raymond Richard Martin, u kungku nu nilalamelay nu laylay atu malawlaay nadatengan. izaw ku pituay a pu nu ulic nu nida. malagiki nu HBO i 2011 a mihcaan. nukitakitay nu pahetek a kungku (kamu nu hulam: ) malingatu tu kungku i Westeros a lala', izaw ku pitu a kakanatalan i tida i Westeros. kitabakiay a lala' ku Westeros tu timulau a Amilika a lala', izaw ku 12000 a mihcan i naayaw. i naayaw, matenes tu ku palaludan, kalaludan, sadingsingan, kasi'nawan. izaw ku Yimcumin u wawa nu kilakilangan i tida maudip. lipahak tu ku demiad ku wawa nu kilakilangan atu tahed, sisa, matineng ku heni tu mitizinaay ku wawa nu kilakilangan. u Weystelo a lala' kamu nu hulam: saayaway sa, u tuas nu tademaw atu saayawayay a sibakanay tayda i Weystelo maudip, patayda ku heni tu nikatinengan tu sangayaw atu nikacawan tu subayu. saayaway a mana'nelay u wawa nu kilakilangan, u mibaungay tu tahed a tademaw, amiletek ku heni tu sanglengacay a kilang tu bising nu maudipay nu heni. namakayda satu, saayaway a tademaw mitaneng mipaluma tu umaumahan i tida, sisa, malpacaw ku heni atu wawa nu kilakilangan tu. i nudikudan, masasukapah tu tusaay a binacadan; u malingatuwan nu sibutulay a kungku hananay. namakayda satu, ya nikaudipan nu kilakilanan a wawa, malaibapaw a Di'tu nu maudipan nu saayaway a tademaw; u malumanay a paudipay hananay i Weystelo. u Eysos a lala' kamu nu hulam: pituway a kanatal nu kitakit atu katuuday a binacadan pituway a kanatal i labu nu kungku(Amilika a kamu: Seven Kindoms), u nipanutek nu tebanay a nu Inkwo(Amilika a kamu: United Kingdom of Great Britain and Northern Ireland), sawsawni u pituway a kanatal ku pakutay tu Weystelo a lala' hananay. i nu liwliway a subal hananay sa, u Liw a subal, cary kau nu pituway a kanatalay a lala' sa. i saamisan a kanatal (Amilika a kamu: Kingdom of the North), (kamu nu holam: ) i nuamisan nu teban nu pituway a kanatal, u Stak(Amilika a kamu: Stark) a laluma'an ku mikeliday i Kasi'nawan maudip. caay kahacica ku tademaw isaamisan, nika u saahebalay a umaumahan nu pituway a kanatalay; cunus han tu umaumahan nu enemay a umah, caay kataneng tu nu henian. i dihebay a kanatal (Amilika a kamu: Kingdom of Mountain and Vale) i amisan nu timulan ku i dihebay a kanatal sananay, u buyubuyu'an hanany. caay kadayum a mangayaw, idaw ku sasasepat a tabakiyay a tuse ku Kultaw hananay. sahehulan a laluma'an i dihebay a kanatal, u laluma'an nu Alin hananay, kilul sa, u laluma'an nu Lois i atuatulan sa. u Ston ku ngangan nu pucud i tida. i subasubalan a kanatal (Amilika a kamu: Kingdom of the Isles and the Rivers) u sausauwacan atu subasubalan a kanatal hananay, i enaenlan nu masatay nu masakalutay a sauwac atu lumani'ay a sauwac, u tebanan nu timulan a lala' nu Weystelo sa, palalitin tu i dihebay a kanatal ku nuwalian, u sauwacan ku nutimulan, u ba'tuba'tuwan i nu'tipan, u saamisan a kanatal i nuamisan. i daw ku satabakiay a banaw itida, u mata nu paudipay ananas hananay; macaliway ku masakalutay a sauwac tu sahenulay a tuse, u Masatay hananay. i ayaw nu Ekun ku malpacaway, u laluma'an nu Hal ku mikeliday i subasubalan, inudikudan nu Ekun ku malpacaway haw, u nuwalian i sausauwacan, papeli tu nu Talakaway nu Kanatal tu, u nalinabuwan nu mikeliday sananay; u Kinslanting hananay, ku satabakiay a tuse i nu Weystelo. kasahenulan a laluma'an i subasubalan ku laluma'an nu Tali ku mikeliday i Masatay, sakatusa a kasahenulan a laluma'an sa , u laluma'an nu Buley i Malaapiay. u Libel(Amilika a kamu: Rivers) ku ngangan nu pucud i sausauwacan, u Payk(Amilika a kamu: Pyke) ku ngangan nu pucud i subasubalan, u Wates(Amilika a kamu: Waters) kungangan nu pucud i Kinslanting. i bukebukelal a kanatal (Amilika a kamu: Kingdom of the Reach) u bukebukelal a kanatal hananay sa, u ngangan nu pucud i bukebukekal ku Bulaes(Amilik a kamu: Flowers) hananay. i ba'tuba'tuwan a kanatal (Amilika a kamu: Kingdom of the Rock) i badanbangan a kanatal (Amilika a kamu: Kingdom of the Storm) i nuwalian nu itimulan sa, sawsawni sibadanbang sa, kyu sipangangan tu badanbangan hananay, u sahenulan a laluma'an nu aydaay, u laluma'an nu Palatiyung hananay. u ngangan nu pucud i badanbangan sa, u Ston( Amilika a kamu: Stone) hananay. Tuen (Amilika a kamu: Dorne) u zumazumaay a binacadan i Weystelo a lala' saayaway a tademaw. wawa nu kilakilangan salenagacay a mapatayay laluma'an nu kitakit laluma'an nu Stak laluma'an nu Stak i Kasi'nawan hanany, (Amilika: House of Stark of Witerfell), u sabalakiay a laluma'an i aamisan ku laluma'an nu Stak. i nu saayaway nu cudad, u Ed Stak ku sakakaay a mikeliday, u idaway tu Kasi'nawan aca, u midiputay tu nu aamisan aca. u bayabay nu laluma'an nu Stak hananay, u maduba'ay i sulsuldaay a lala' a Wolf ; u kamu nu laluma'an: amakatukuk tu i kasi'nawan. (Amilika a kamu: Winter is coming.) micidekay atu lalangawan u micidekay nu laluma'an nu Stak, i tanayaay a bihid, abuabuwan a mata, talakaway a udip; zayhan, u maaedapay nu saayaway a tademaw tu patizanan nu talakaway a lilin sa, mitena' tu sanlengacay culilay a kukung, atu nicuwaay nu aamisan, sisa malakasahenulay a paayawwayay nu pisimaway tu labii a hitayku laluma'an nu Stak. tademaw nu heni Cyan Sno (Amilika a kamu: Jon Snow) u wawa ni Leyka Takelian aci Liana Stak, u cacay tada a wawa nu heni. i nunisulitan a cudad, i nu saayaway sa, u bucud a wawa ni Etad Stak aci Katelin Stak hananay. u masakapahay i &quot;u dadiw nu Sulda atu lamal&quot; ya tilibi a kungku hananay. u sela nida balaki ci Cyan Sno atu calekaka nida (niza)(wawa ni Etad Stak aci aci Katelin Stak). Alya Satk (Amilika a kamu: Arya Stark) u wawa nu mikeliday nu Kasienawan ci Edad aci Katelin, u sakatulu a wawa nu heni. u siwaay a mihcaan i &quot;dadiw nu Sulda atu lamal (hulam a kamu: )&quot; ya tilibi a kungku hanany. izaw (idaw) ku tatulu a kaka nida, u kakaay ci Lab, u saba ci Plan aci Licon, izaw (idaw) aca ku cacayya a kakana ci Sansa, izaw(idaw) aca ku cacay a kaka nu caay kalecad a ina ci Cyan Snu. mahida tu calekakaay nida, sawsawni misimpi tu Alya, ina simpa sa, malacacayay a masuldaay a wolf. izaw (daw) ku cacay a masuldaay a wolf, u ngangan nida namakay u saicelangay milpacaw a tatayna nu Luinaay ci Namelia. manamuh ci nida tahekal midang, caay kahida tu kakana nida ci Sansa, tada' u madimelay a tatayna ci Sansa, sademiad sa minaman mala tatenga'ay a kumceday a limecedam. maydih ci Alya minanam mala hitay, mipacuk tu ada, mala tatenga'ay a hitay. u sakatulu a wawa nu mikeliday nu Kasienawan ci Edad aci Katelin, u sasabaay a wawana nu hehi, izaw (idaw) ku tatulu a kaka nida, u kakaay ci Lab, u saba ci Plan aci Licon, izaw (idaw) aca ku cacayya a kakana ci Sansa, izaw(idaw) aca ku cacay a kaka nu caay kalecad a ina ci Cyan Snu. makayi ci Alya mala a silalangawan a limecedam, matalaw ci nida malacawa tu cacay a tau a caay katinengay. caay kanamuh nida ninaman tu mudadiw, musalukyaw, atu mitenun hananay, manamuh nida minanam tu mipana', mipacin, midiput tu laluma'an. laluma'an nu Takelian laluma'an nu Takilian hanany(Amilika: House Targaryen), i Kingslanding atu Ba'tu nu Liw a subalmana'nel ku laluma'an nu Takelian, mikeliday tu Wiestros a lala' tu tuluway a lasubu a mihcaan. u kamu heni &quot;lama atu idang(izang).&quot; (Amilika a kamu: fire and blood) laylay, lalangawan ata micidekay caay kaw u mana'nelay ku laluma'an nu Takelian; namakay nu waliyan i Baleyliya Eysos a tabakiay a lala' inaayaw, inuayaw a 12 a mihcaan satu nikalawpesan nu Baleyliya, namakatengil ci Inal Takelian tu naspi nu wawana nida, mulady tu laluma'an amin atu limaay a Liw patayda i Ba'tuan nu Liw a subal. tademaw nu heni Elis Takelian milibaki Leyka Takelian Beseylis Takelian Tanilis Takelian Eymun Tekelian laluma'an nu Laniste (Amilika: House Lannister of Casterly Rock) kamu nu heni, u &quot; tengilen tu ngiha' nu maku.&quot; u sumanahay a lala' atu mahcalay a lion ku bayabay nu heni. u macelahay a bukes ku heni. laylay, lalangawan ata micidekay malingatuwan nu laluma'an nu Laniste hananay sa, u malacawawan nu mitanengay nu Antalaya a tademaw atu wawa nu mikeliday i Ba'tuba'tuwan i kasumamadan. nika, u idang (izang) nu mikeliday hananay sa, namakay cacayay a paceba'ay i sibutulay a kungkuhananay, ci Lann ku sitangahay. izaw (idaw) ku cacay a kungku nu nida (niza) hananay, madayum cinida, makaala tu Ba'tuba'tuwan nu laluma'an nu Kayste hananay. tademaw nu heni Selsi Laniste Ceymi Laniste Tiliyung Laniste Taywen Laniste Misela Laniste (Amilika a kamu: Myrcella Baratheon) u pucud ni Selsi Laniste aci Ceymi Laniste. laluma'an nu Palatiyung (Amilika a kamu: House of Baratheon) u idang( izang) nu inaay a tademaw sa, u wawana nu mekeliday nu badanbangan, u pucuday a kaka ni Ekun ci Malpacaway. i Nabalulucu'an a malpacawan sa, mipatay tu i sadikuday a mikeliday ci Alcila, pabelien ci Ekun i ci Aliw hananay. namakatukuh tu i Elis ci milibaki sa, namademec tu i laluma'an nu Stak acu laluma'an nu Alin sananay. sisa, malamikeliday namakayda. daw( izaw) ku makeliday a laluma'an sa, u laluma'an nu Panlus, laluma'an nu Talan, laluma'an nu Baleyliong. u bayabay nu heni sa, u situpelay a macelahay a ngabul kamu nu heni: nabalucu'an nu mita.( Amilika a kamu: ours is the fury.) laylay, lalangawan atu micidakay u tada lumelumeni'ay a bukes ku tademaw amin nu heni. tademaw nu heni Lop palatiyung Stanis Palatiyung Lanli Palatiyung Silin Palatiyung laluma'an nu Alin (Amilika a kamu: House of Arryn) u sakahenulan a laluma'an i diheb, u sipalangan ku aenengan nu heni, u sipalangay a malilinay a luma' ku satabakiay a malilinay a luma' nu heni. izaw (idaw) hanay ku zumaay (dumaay) a malilinay a luma' nu heni i dehebay a umah. u bayabay nu heni hananay sa, u samilaway a kulit, i labu sa, u tamelacay a bulad atu mubahelay a palang. u kamu nu laluma'an nu Alin sa, u sakapah han ku talakaway. laylay, lalangawan atu micudakay u Antal a tademaw ku tuas nu laluma'an nu Alin sa, amalacawa tu ulic nu Antal a tademaw, amasatamelac ku izang (idang).namakay i dehebay a umah mudebung tu Westelo a lala' ku Antal a tademaw, i pituway a nikapacaw, namupatay ci Atis Alin ku mipalangay tu mukeliday nu saayaway a tademaw ci Lub Luis. sadikiduday sa malasakacacay a mukeliday nu dehedeheban. tademaw nu heni Cyung Alin u mukeliday nu sipalangay a malilinay a luma', u misimaway nuwalian, misebangay tu dihedeheban. namupatay tu Laysa Tali, ku sakatuluway a acawa nida. Laysa Tali u sakatulu a acaba ni Cyun Allin, namapatay i talakaway, u bulad a panan. malalitin tu ihekaay atu zumaay a natinengan nisulitan ni Padakaw Lami' 2019 a mihcaan i Takubuwan a niyazu' u Wipsay nu misulitay ci Georgr RR Martin manamuhay a Wikipayke laluma'an nu Stak laluma'an nu Laniste laluma'an nu Palatiyung laluma'an nu Takelian laluma'an nu Alin laluma'an nu Tali</FORM>
    </S>
</TEXT>
