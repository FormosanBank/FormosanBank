<?xml version="1.0" ?>
<TEXT id="Wiki_Sakizaya_caay_kaw_dadayumen_a_kawaw" xml:lang="szy" source="Sakizaya Wikipedia, article: caay_kaw_dadayumen_a_kawaw" copyright="CC BY-SA" citation="caay_kaw_dadayumen_a_kawaw. (2025, May 05). In Wikipedia [Sakizaya]. https://szy.wikipedia.org/wiki/caay_kaw_dadayumen_a_kawaw" BibTeX_citation="@misc{Wiki_szy_caay_kaw_dadayumen_a_kawaw, title = caay_kaw_dadayumen_a_kawaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/caay_kaw_dadayumen_a_kawaw} }">
    <S id="0">
        <FORM kindOf="original">== caay kaw dadayumen a kawaw == caay kaw dadayumen a kakaw (Amilika a kamu: Mission: lmpossible, i Cunkutalu a kamu nu &quot;u supay tu supay&quot;, siang-kang a kamu nu &quot;u dumaay nu ba'ket ni muku&quot;) i 1996 a mihcaan tahekal i Amilika nu mitesekay , lalebu ,maladuhi a iga, mahiza u katinengan tu sakalecad a ngangan nu tilibi tu &quot;micitekay a nabesian&quot; a nisumadan , malilid ni Pulayen Tipama, u Tangmu Kelus mipalaw. kina iga yu mahiza hen makaala tu tuluay satalakaway a payay a kalisiw. ina iga malaheci tu caay kaw dadayumen a kakaw tu ba'ket a iga, izaw ku limaay a iga tu nu mikilulay—&quot;caay kaw dadayumen a kakaw tu sakatusa (2000)&quot;, &quot;caay kaw dadayumen a kakaw tu sakatulu (2006)&quot;, &quot;caay kaw dadayumen a kakaw: misasengiay tu di'tu (2011)&quot;, atu &quot;caay kaw dadayumen a kakaw: malakuytay a kakitizaan (2015)&quot;, &quot;caay kaw dadayumen a kakaw: macelem mamin (2018)&quot;. nisangaan a giki caay kaw dadayumen a kawaw nu Cing-pawci (Amalika: IMF) unu Cing-pawci (Amalik: CIA) cay kunu kanatalay a sakaput, Isen Hante (Tangmu Kelus ku misagikiay) u (Amelika: IMF) zuma a sakaput tu kaput a tademaw, mikeliday ci Cimu Buypuys (Ciyang Unte ku misagikiay). uyni a sakapu tayza i Pu-la-ke mizakep tu cacay mabelihay tademaw, mitena' tu amiubiay pakayniay palacis nu cin-paw a kawaw, zayhan ini pisakawaw sipatelacay a kawaw, satu tuyni sakaput mahamin masibek mapatay ku tademaw, uyza tu dada' ci Hante ku mauzipay, ci Hante mapailu tu matenesa misamamaway mabelihay a tademaw han. Hante nanu miedapay ci Yu-cin-en (Henli Keceni ku misagikiay) naw kamu a matineng kuyni pizakepay tu mabelihay tademaw ya kawaw niza u sasapadakaw , (Amalika: IMF) tatengaay a kawaw maydih mikilim tu acima ku mabelihay tademaw sa. amisisit tu ilul, panukas tu cay ka patelac, Hante anu mamapatay nu Ceng-hu , caay yaca pisikul tu kalihanawan, pabalucu' pabesut katukuh CIA kasaupu mikilim tu tatengaay micuzuhay i zikuzan. namacaliway tu pikinsa , Hante katineng niza iza kya ci Mays (Bannisa Likeleyhu ku misagikiay) u pacakayay tu kuwang nu hitay, maydih matineng Amalika nipaliwasakan patizeng i cuwacuwaay a kakitizaan tu cin-paw tademaw a ngangan, uyza satu katuud ku nikiliman tu matinengay, namakay (Amalika: CIA) kasasaupuan miubiy tu Cing-paw ngangan nu tademaw, amilunguc ci Mays tu tatengaay mabelihay tademaw, izaw henay a aca cacay malebut mang nu Amalikaay a kalisiw cay pisulit tu ngangan Amalika a cay-quan a malaliyun , atu miwawanay tu cacay i France silamalay malingatu kalaliwnan . kanahatu uyni cacay ci Hante ku sibalucu'ay patizengay, maydih makay kalaliwnang ciniza mikutkut tu tu kawaw, sazikuzay, Hante maydih miubi tu miala tunu Amalikaay a Cing-paw ci Mays pabeli tu CIA, amipatay tu tatengaay misamanmanay a pacakay (Amalika a kamu: IMF ) uynian amin ci Beypus a tademaw. u cukad nitapalan nu malahulay a kamulaw , enemay a bataan izaw ku tulu pasentu a baluhay, lima a bataan izaw ku sepat ku nipipuelac tu a ngangan tuyni, sapalecad han izaw ku enem a bataan nu pasentu, i tiya Metacritic sa, makaala tu lima a bataan izaw ku siwaay a hun. i IMDb makaala tu pituay situngaw tu cacay a hun, kapahay tu nipilubang nu katuuday. uynian a iga nipacakayan a aca sakatatuluay a katalakaw, a nu alesen ku nipaacaan sa, yadah ku mipuelac tina igaan, caay kataneng tu nu ayaway nipisanga' a iga (hu-tan-miaw-suwan). i tizaan tu ci Tangmu Kelus a uzipan, caay i kakaput nu lekec ku sa paazihan. tawya u iga atu tilibiay a tademaw, palamuciliway nu tademaw. u zuma pipuelac tada yadah ku zumazumaay, a ngangan nina igaay a musiluy caay kasalungay azihan, anu caay ku sakapahay, sakamu sa nu (caay kau dadayumen a kawaw 2) micapi tu nu yaanay a iga. nipacakayan tu paya nika idawan a kalisiw nilasulan $80,000,000 nipacuyakuan madikecay a kalisiw / nayay ku tatungusan nuyaan sakaidaw nu kalisiw $63,531,648 i Amuhuwan nika idaw a kalisiw sa $180,981,856 i hekalay a kanatalay nipacakayan makaala tu $276,714,503 i nu kitakitay nika idaw nipacakayan makaala $457,696,359 nu labuway nikaydaan a kawaw nu sayaway mamisaigaay tu ci Cimu hananay mamikeliday ya ci Pite Kezeyhu hananay, katinengan nida ku nisaigaan a mala mubelihay saan a mapatay aca i nu dikudan makayi ciniza miliiga tu mahizaay sapaazih. u zumaay malecaday tu misaigaay ci Matin Lantaw atu ci Keleke Mulis. malecad tu izaw ku sasakamuan caayay kalecad a nipizatengan. u mananamay tu miadih tu tilibi a tademaw sa malecad tu. idaw aca ku sasakamuan tu sakay ni Cimu nisaigaan i labu. atu tada miida tu hamin han ku caay kau dadayumen a kawaw saupu han tu cacayay a tademawan. kina iga sa, i Amilika u sayaway i tulu a malebut paazih i paigaay paazih tu katuuday. malalitin tu ihekalay atu zumaay a natinengan 不可能的任務</FORM>
        <FORM kindOf="standard">== caay kaw dadayomen a kawaw == caay kaw dadayomen a kakaw (Amilika a kamo: Mission: lmpossible, i Conkotalo a kamo no &quot;o sopay to sopay&quot;, siang-kang a kamo no &quot;o domaay no ba'ket ni moko&quot;) i 1996 a mihcaan tahekal i Amilika no mitesekay , lalebo ,maladohi a iga, mahiza o katinengan to sakalecad a ngangan no tilibi to &quot;micitekay a nabesian&quot; a nisomadan , malilid ni Polayen Tipama, o Tangmo Kelos mipalaw. kina iga yo mahiza hen makaala to toloay satalakaway a payay a kalisiw. ina iga malaheci to caay kaw dadayomen a kakaw to ba'ket a iga, izaw ko limaay a iga to no mikilolay—&quot;caay kaw dadayomen a kakaw to sakatosa (2000)&quot;, &quot;caay kaw dadayomen a kakaw to sakatolo (2006)&quot;, &quot;caay kaw dadayomen a kakaw: misasengiay to di'to (2011)&quot;, ato &quot;caay kaw dadayomen a kakaw: malakoytay a kakitizaan (2015)&quot;, &quot;caay kaw dadayomen a kakaw: macelem mamin (2018)&quot;. nisangaan a giki caay kaw dadayomen a kawaw no Cing-pawci (Amalika: IMF) ono Cing-pawci (Amalik: CIA) cay kono kanatalay a sakapot, Isen Hante (Tangmo Kelos ko misagikiay) o (Amelika: IMF) zoma a sakapot to kapot a tademaw, mikeliday ci Cimo Boypoys (Ciyang Unte ko misagikiay). oyni a sakapo tayza i Po-la-ke mizakep to cacay mabelihay tademaw, mitena' to amiobiay pakayniay palacis no cin-paw a kawaw, zayhan ini pisakawaw sipatelacay a kawaw, sato toyni sakapot mahamin masibek mapatay ko tademaw, oyza to dada' ci Hante ko maozipay, ci Hante mapailo to matenesa misamamaway mabelihay a tademaw han. Hante nano miedapay ci Yo-cin-en (Henli Keceni ko misagikiay) naw kamo a matineng koyni pizakepay to mabelihay tademaw ya kawaw niza o sasapadakaw , (Amalika: IMF) tatengaay a kawaw maydih mikilim to acima ko mabelihay tademaw sa. amisisit to ilol, panokas to cay ka patelac, Hante ano mamapatay no Ceng-ho , caay yaca pisikol to kalihanawan, pabaloco' pabesot katokoh CIA kasaopo mikilim to tatengaay micozohay i zikozan. namacaliway to pikinsa , Hante katineng niza iza kya ci Mays (Bannisa Likeleyho ko misagikiay) o pacakayay to kowang no hitay, maydih matineng Amalika nipaliwasakan patizeng i cowacowaay a kakitizaan to cin-paw tademaw a ngangan, oyza sato katood ko nikiliman to matinengay, namakay (Amalika: CIA) kasasaopoan miobiy to Cing-paw ngangan no tademaw, amilongoc ci Mays to tatengaay mabelihay tademaw, izaw henay a aca cacay malebot mang no Amalikaay a kalisiw cay pisolit to ngangan Amalika a cay-qoan a malaliyon , ato miwawanay to cacay i France silamalay malingato kalaliwnan . kanahato oyni cacay ci Hante ko sibaloco'ay patizengay, maydih makay kalaliwnang ciniza mikotkot to to kawaw, sazikozay, Hante maydih miobi to miala tono Amalikaay a Cing-paw ci Mays pabeli to CIA, amipatay to tatengaay misamanmanay a pacakay (Amalika a kamo: IMF ) oynian amin ci Beypos a tademaw. o cokad nitapalan no malaholay a kamolaw , enemay a bataan izaw ko tolo pasento a balohay, lima a bataan izaw ko sepat ko nipipoelac to a ngangan toyni, sapalecad han izaw ko enem a bataan no pasento, i tiya Metacritic sa, makaala to lima a bataan izaw ko siwaay a hon. i IMDb makaala to pitoay sitongaw to cacay a hon, kapahay to nipilobang no katooday. oynian a iga nipacakayan a aca sakatatoloay a katalakaw, a no alesen ko nipaacaan sa, yadah ko mipoelac tina igaan, caay kataneng to no ayaway nipisanga' a iga (ho-tan-miaw-sowan). i tizaan to ci Tangmo Kelos a ozipan, caay i kakapot no lekec ko sa paazihan. tawya o iga ato tilibiay a tademaw, palamociliway no tademaw. o zoma pipoelac tada yadah ko zomazomaay, a ngangan nina igaay a mosiloy caay kasalongay azihan, ano caay ko sakapahay, sakamo sa no (caay kao dadayomen a kawaw 2) micapi to no yaanay a iga. nipacakayan to paya nika idawan a kalisiw nilasolan $80,000,000 nipacoyakoan madikecay a kalisiw / nayay ko tatongosan noyaan sakaidaw no kalisiw $63,531,648 i Amohowan nika idaw a kalisiw sa $180,981,856 i hekalay a kanatalay nipacakayan makaala to $276,714,503 i no kitakitay nika idaw nipacakayan makaala $457,696,359 no laboway nikaydaan a kawaw no sayaway mamisaigaay to ci Cimo hananay mamikeliday ya ci Pite Kezeyho hananay, katinengan nida ko nisaigaan a mala mobelihay saan a mapatay aca i no dikodan makayi ciniza miliiga to mahizaay sapaazih. o zomaay malecaday to misaigaay ci Matin Lantaw ato ci Keleke Molis. malecad to izaw ko sasakamoan caayay kalecad a nipizatengan. o mananamay to miadih to tilibi a tademaw sa malecad to. idaw aca ko sasakamoan to sakay ni Cimo nisaigaan i labo. ato tada miida to hamin han ko caay kao dadayomen a kawaw saopo han to cacayay a tademawan. kina iga sa, i Amilika o sayaway i tolo a malebot paazih i paigaay paazih to katooday. malalitin to ihekalay ato zomaay a natinengan 不可能的任務</FORM>
    </S>
</TEXT>