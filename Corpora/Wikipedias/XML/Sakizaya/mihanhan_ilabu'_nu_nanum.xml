<?xml version="1.0" ?>
<TEXT id="Wiki_Sakizaya_mihanhan_ilabu'_nu_nanum" xml:lang="pwn" source="Paiwan Wikipedia, article: mihanhan_ilabu'_nu_nanum" copyright="CC BY-SA" citation="mihanhan_ilabu'_nu_nanum. (2024, December 07). In Wikipedia [Paiwan]. https://pwn.wikipedia.org/wiki/mihanhan_ilabu'_nu_nanum" BibTeX_citation="@misc{Wiki_pwn_mihanhan_ilabu'_nu_nanum, title = mihanhan_ilabu'_nu_nanum, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/mihanhan_ilabu'_nu_nanum} }">
    <S id="0">
        <FORM kindOf="original">kya caay katineng mihanhan ilabu' nu nanum? sapuelac mihanhan ku buting saungay tu say anu tangen mihanhan ku tademaw ilabu' nu nanum sa, taneng kami isasa' nu bayu' muculil , mibalakas,misakakawaw atu maluk , kapah. mauzip ilabu' nu nanum ku buting, saungay ku say mihanhan. miala ku yang-ci ilabu' nu nanum. inayi' ku say ku tademaw, nay cihek mihanhan ku tademaw. micaliw ku bala'-besi nu bala' , mizawis ku yangci nay bali . caay pahanhan ilabu' nu nanum haw? bala' taneng mizawis tu yang-ci tanenga, tangeng mizawis tu yang-ci nay nanum ku bala', nika caay kayadah ku mazawisan a yangci, kya yang-ci caay katineng pauzip tu tademaw. uzuma sa, macumuday a nanum tayza i bala', caay kasapalawpes. sisa, caay katineng mihanhan kita i nanum. u capi demiad a gankiw, anu musaungay izaw ku yadahay a yangciay ilabu' nu yiti , taneng kami mihanhan i nanum. mihini uzumaay a yiti pabalic tu bali, micumud tu bali', taneng mihanhan a sakaluk , izaw tu i payisinay a kawaw, ayzaay a gankiw sa, saungay i nanum saca i hekalay-kitakit . pu-ru-lei caay katineng mihanhan ilabu' nu nanum talibahalay , u isu' atu haytun mahiza caay katineng mihanhan i bayu', sisa, izaw ku hanhan-buhang ipabaw nu tangah, anu amihanhan ku heni, atahekal nu bayu', kya taneng mihanhan. u tademaw, u aadupan, u buting ,u cileday...izaw tu kuheniay a hanhan a kawaw, caay kalecad. kya mabuwak ku isu' nasakamutu ku isu' , mazatengtu kita ku mabuwak tu nanum ku isu'. izay isu' mabuwak tu nanam saw? matinengtu kita, caay ku buting ku isu', u pacucuay a aadupen ku isu'. sisa, caay pahanhan ku isu' i ngasa' , u bala' ku pahanhan nu isu'. u cihek nu isu' sa, ipabaw nu tangah, iteban nu mata. anu mahmin ku mihanhan, taneng tu ku bali i bala'. edepen niza ku buhang nu cihek, midimutu isasa nu bayu. hakay katawidan ku taw, izay midimut isasa nu bayu matenes? akatawalen, tabaki ku isu', sisa, tabaki tu ku bala'. cacay asaca tusa bataan a widi, pahekalen ipabaw nu bayu, pahanhan tu bali, tanengtu tasasa. sisa, tawya mihanhan ku isu', apasumaden ku daecusay a bali namakay bala' niza, uyniay tabakiay icelangay a bali, pabuwaktu ku nanum icapi nu cihek niza, mahiza mabuwak talapabaw ku nanum. uyniayan sa, u lalekalan nu isu' mabuwak tu nanum. tabaki ku kidu nu isu', namakay 1.7 kungce 50 kungcin , katukuh 34 kungce 190 kungtun a semilaway isu'. u semi;away a isu', u satabakiay a aadupen i kitakit. u tana a isu' sasutiliay tabaki. kapah ku sanek atu tengil nu isu', caay kakapah ku mata nu isu'. izaw sepat a bataan kakuniza ku isu'. namakayniyan a nasulitan nasakamuwan atu natinengan Wikipayke paybalucu'ay pulungamin a cudad-mihanhan ,2000 a mihcaan insac nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun</FORM>
        <FORM kindOf="standard">kya caay katineng mihanhan ilabo' no nanom? sapoelac mihanhan ko boting saongay to say ano tangen mihanhan ko tademaw ilabo' no nanom sa, taneng kami isasa' no bayo' mocolil , mibalakas,misakakawaw ato malok , kapah. maozip ilabo' no nanom ko boting, saongay ko say mihanhan. miala ko yang-ci ilabo' no nanom. inayi' ko say ko tademaw, nay cihek mihanhan ko tademaw. micaliw ko bala'-besi no bala' , mizawis ko yangci nay bali . caay pahanhan ilabo' no nanom haw? bala' taneng mizawis to yang-ci tanenga, tangeng mizawis to yang-ci nay nanom ko bala', nika caay kayadah ko mazawisan a yangci, kya yang-ci caay katineng paozip to tademaw. ozoma sa, macomoday a nanom tayza i bala', caay kasapalawpes. sisa, caay katineng mihanhan kita i nanom. o capi demiad a gankiw, ano mosaongay izaw ko yadahay a yangciay ilabo' no yiti , taneng kami mihanhan i nanom. mihini ozomaay a yiti pabalic to bali, micomod to bali', taneng mihanhan a sakalok , izaw to i payisinay a kawaw, ayzaay a gankiw sa, saongay i nanom saca i hekalay-kitakit . po-ro-lei caay katineng mihanhan ilabo' no nanom talibahalay , o iso' ato hayton mahiza caay katineng mihanhan i bayo', sisa, izaw ko hanhan-bohang ipabaw no tangah, ano amihanhan ko heni, atahekal no bayo', kya taneng mihanhan. o tademaw, o aadopan, o boting ,o cileday...izaw to koheniay a hanhan a kawaw, caay kalecad. kya mabowak ko iso' nasakamoto ko iso' , mazatengto kita ko mabowak to nanom ko iso'. izay iso' mabowak to nanam saw? matinengto kita, caay ko boting ko iso', o pacocoay a aadopen ko iso'. sisa, caay pahanhan ko iso' i ngasa' , o bala' ko pahanhan no iso'. o cihek no iso' sa, ipabaw no tangah, iteban no mata. ano mahmin ko mihanhan, taneng to ko bali i bala'. edepen niza ko bohang no cihek, midimoto isasa no bayo. hakay katawidan ko taw, izay midimot isasa no bayo matenes? akatawalen, tabaki ko iso', sisa, tabaki to ko bala'. cacay asaca tosa bataan a widi, pahekalen ipabaw no bayo, pahanhan to bali, tanengto tasasa. sisa, tawya mihanhan ko iso', apasomaden ko daecosay a bali namakay bala' niza, oyniay tabakiay icelangay a bali, pabowakto ko nanom icapi no cihek niza, mahiza mabowak talapabaw ko nanom. oyniayan sa, o lalekalan no iso' mabowak to nanom. tabaki ko kido no iso', namakay 1.7 kongce 50 kongcin , katokoh 34 kongce 190 kongton a semilaway iso'. o semi;away a iso', o satabakiay a aadopen i kitakit. o tana a iso' sasotiliay tabaki. kapah ko sanek ato tengil no iso', caay kakapah ko mata no iso'. izaw sepat a bataan kakoniza ko iso'. namakayniyan a nasolitan nasakamowan ato natinengan Wikipayke paybaloco'ay polongamin a codad-mihanhan ,2000 a mihcaan insac nasolitan nay paybaloco'ay a kawaw no sobana'ay a po 2018-1, nasolitan ni Toko Sayon</FORM>
    </S>
</TEXT>