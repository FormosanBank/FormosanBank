<?xml version="1.0" ?>
<TEXT id="Wiki_Sakizaya_Haiduan" xml:lang="pwn" source="Paiwan Wikipedia, article: Haiduan" copyright="CC BY-SA" citation="Haiduan. (2024, December 07). In Wikipedia [Paiwan]. https://pwn.wikipedia.org/wiki/Haiduan" BibTeX_citation="@misc{Wiki_pwn_Haiduan, title = Haiduan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Haiduan} }">
    <S id="0">
        <FORM kindOf="original">Haiduan a sakuwan ku Taitung. kumud nu kalesakan, 892.99 km². (kalesakan nu linpanti 817.5 km², kalesakan nu pawliwti 74.18 km²), u kasabinawlan, 4,278 ku tademaw. u kasalumaluma' sa, 1,090 ku luma'. ilabu nu kasaniyazu' nu siyang sa, 4,032 ku ingcumin a tademaw. u kasabinawlan, Pakalatu 94%(Bunun) ku kasabinawlan. u Bunun ku sakalaniyazu'. nikasakuwakuwan Haiduan mala 6 a cuwen atu 15 ku niyazu'. kina 15 a niyazu'sa, Kanahcian , Kanaluk , Bacingul , Kamcing , Kusunuki , Haitutuan , Takinusta , Sulai-iaz , Samuluh , Tuapuu , Takimi , Likau-uan , Bulbul , Vahu , Litu . 海端鄉(郡群布農語:Haitutuan) . u Haiduan a kenis sa (nikasaupuan nu Bunun a kamu: Haitutuan) u eneng sa i nu Taywanay Pusung kalatipan pasay nu amis a masaniyadu', masa nu Pusunay lalimaay nu binacadan a kasakenis a niyadu', mililis tu nu Kalingkuay ya Zhuoxi a kenis, i kasawalian sa ya Chishang a kenis, atu ya Guanshan, nuwalian kalatimulan sa ya Luye hananay a kenis, nutipan sa micapi tu ya nu Takaway nipikuwan u Tao-yuan hananay a kenis, i nu satimulan sa malalitin atu ya Yanping a kenis, itini i Pusung sa u saahebalay a kitidaan nu lala' a kenis kina Haiduan. ina kenis sa u eneng sa i pabaw nu Cung-yang a buyubuyu'an, i lalabu nu niyadu' sa u talakaway amin atu masamaylabuay nu dihep ku buyubuyu'an, u nikahida nu kakitidaan sa masabukelal atu masaungcuyay tabaki ku kasasumad, ikadih han sa idaw kiya Sin-u-luy a sauuwac, atu ya Lung-ciyen, Ciya-na, Kan-ting hananay a sauwac maycaliway, u demiad sa kalacaledesan sibali aca tu nu puu'ay; i labu nu kenis sa muenengay itini a maudip sa, u Bunun amin a binacadan ku sasitungus, u kasasilacul sa u malukay ku sakahenulan a sikaudip itini. sakay nu laylay ina Haiduan a kenis sa, masa nu Bununay tu a binacadan ku kalalacalan i kitidaan nu heni, ya "Haiduan" sa nau Bununay tu a nakamuan ya "Haitutuan" niwadaan tu a miselep a kamu kasaidaw, u imi a nipatudu' sa u "masatuluay nu buyu' a nisaliyutan sananay a mapuhpuh, u masacacayay a sasuayawan sa mapabuhat tu" sikalecad nu laway nu tula' kasahida, ina kenis nu Haiduan sa nayay ku pililis tu bayuan. ina kakitidaan sa i nu hungtiay a Hulam nipikuwan sa, idaw tu kiya baluhayay a Sin-u-lo, Li-lung-san, Tan-na, atu ya Ta-li-tu hananay a niyadu'. i nu kaDipunan a nipikuwan sa sipataydaen i Pusung ya Guanshan a matatules a mikuwan, nu dikudan namalalais sa u nu Pusungay ya Li-lung a kenis ku sikaidaw, i 1946 a mihcaan sa masulul a sipapela a malakenis nu aydaay, mapatideng katukuh ayda tu "Haiduan". u dadan nu silamalay u kakacawan tu silamalay i Haiduan a pangiduan sa, u nu Taywanay mamikuwanay tu silamalay nu Pusung a kakacawan. kanahatu kasingangan tu Haiduan sa, nika u pangiduan a nipatideng sa caay kai kakitidaan nu Haiduan, itidaen picapian tu Guanshan a kenis misanga'. ina ticidubu sa sakay nu picumud i nu timulan masatusaay a kakacawan, (nu dumaay a nipatideng sa i Taywan a ticidubu). ina ticidubu nu silamalay sa maysulul tu nu "Kalingku sakay nu walian a ticidubu nipilatlat a kawaw" paybalucu' a mikayzu patideng mamin tu a kahedekan tu. u aidangan ya Ya-ko Ya-ko, idaw aca ku singangan tu tabakiay Guanshan a Ya-ko han, kitidaan sa kalatimulan nu Taywan sanu basuanay a dadan, masabuyu'ay a cacumudan nu mamiidangay a aadihan, u nu Guanshan a punkang ya Taywan 20 a banggu a dadan i 147.5 a kung-li mimukemuk tu ya cung-yang a katatepikan nu buyubuyu'an, u nikatalakaw a nisausian sa makaala tu 2722.39 katalakaw nu depah, mala nu satalakaway a punkang nu sakaibuyu', masa u nu katanayaan nu nikatalakaw a kitidaan, pasu milakec tu ya Yi-san hananay nu kanatalay aidangan a buyu', ya punkang sa malatusa ku kasaidaw nu mamikuwanay, nutipan sa sanu Takawan ya Taoyuan a kenis u Mey-san-li a nipikuwan, sanu walian sa u nu Pusungay a nipikuwan ya Haiduan Li-tau a niyadu' ku mamikuwan, nikasalungay a aadihan sa caay kalecad masasiduma ku sipangengaw nu kasahida, u sakahenulan nu Ya-ko a sipicepcep tu mata nu tayniay nu labang. "埡口". i kaDipunan a nipikuwan sa, ku maydih a madayum mikuwan tu i buyu'ay a yincumin, u Dipun a tademaw sa, mikaykung tu namakay i Guanshan katukuh i Liu-gui, misanga' tu ya kayakayan a dadan sakangaay a cacaliwayan nu tademaw, itini a patideng tu nu kasasiduma nu kaltaseman a paya, u nikahida sa u pakatineng tu sakasitungus nu Takaway atu nu Pusungay a kenis katukuh i cuwa sananay, imahida sa patideng aca tu ya kitidaan tu saading, sipakay ya "nu walianay nu Taywan a sakasihedek" a nacudadan, itini a nipanganganan u "Ya-ko" han. ya Tin-lung a sacuyacuyan a sangaw ina Tin-lung hananay a sacuyacuyan a sangaw sa, iti Taywanay Pusung Haiduan a kenis a mapatideng, i ayaw nida sa u nu pikuwan nu Dipun a kasahini, ya "Guanshan a saketunay nibalatan a dadan" masacacayay a batac, ya nipangangan sa u (bul bul nu telayay a sangaw) masa nu Taywanay 20 a dadan ya (mibalatay tu katimulan a dadan) sakaidaw nu waluay a masacacayay a aadihan, patideng tu ya Tin-lung a sangaw sikaydaan nu tademaw a dadan ku tanengay a micaliway, mipulu tu utubay atu kadideng maycumud, i aydaay a tatukian sa sanu Pusungay cenhu Haiduan a kenis a yakuba ku mamikuwanay tu sakikawaw atu misakapahay. nikatengilan sa i nipikuwan nu Dipun sa, idaw kiya cacayay a tayling nu Dipun, ladayen nida ku mahkalaacawa a acawa, tayni itini a micumud tu baluhay a musakawaw, micaliway tina Tin-lung hananay a cacuyacuyan a sangaw sa, ya acawa nida sa makaadih tu nikacuyacuyan nu sangaw, mamadebay sa ku udip pasu patasasa ku mata a miadih tu ya maylabuay nipipalidan nu nunum i sasa nu cacuyaycuyan, mangalebmangaleb ku sikatalaw a makai micaliway, matalaw a palawad tu kuku', kiyu tanuangic satu mulpipi ku udip makai muliyas, ya tatamaan a acawa nida sa, caay tu pakademec tu nikahida nu acawa, kiyu sulul satu a paina a malcinuwas sikadem nu kawaw, sakangaay nu acawa madapesuc sa sikataluma' i Dipun. nadikudan sa ina Tin-lung hananay a cuyacuyay a sangaw, sipanganganen aca nu tau tu ya "malcinuwasay a sangaw han".</FORM>
        <FORM kindOf="standard">Haidoan a sakowan ko Taitong. komod no kalesakan, 892.99 km². (kalesakan no linpanti 817.5 km², kalesakan no pawliwti 74.18 km²), o kasabinawlan, 4,278 ko tademaw. o kasalomaloma' sa, 1,090 ko loma'. ilabo no kasaniyazo' no siyang sa, 4,032 ko ingcomin a tademaw. o kasabinawlan, Pakalato 94%(Bonon) ko kasabinawlan. o Bonon ko sakalaniyazo'. nikasakowakowan Haidoan mala 6 a cowen ato 15 ko niyazo'. kina 15 a niyazo'sa, Kanahcian , Kanalok , Bacingol , Kamcing , Kosonoki , Haitotoan , Takinosta , Solai-iaz , Samoloh , Toapoo , Takimi , Likao-oan , Bolbol , Vaho , Lito . 海端鄉(郡群布農語:Haitotoan) . o Haidoan a kenis sa (nikasaopoan no Bonon a kamo: Haitotoan) o eneng sa i no Taywanay Posong kalatipan pasay no amis a masaniyado', masa no Posonay lalimaay no binacadan a kasakenis a niyado', mililis to no Kalingkoay ya Zhooxi a kenis, i kasawalian sa ya Chishang a kenis, ato ya Goanshan, nowalian kalatimolan sa ya Loye hananay a kenis, notipan sa micapi to ya no Takaway nipikowan o Tao-yoan hananay a kenis, i no satimolan sa malalitin ato ya Yanping a kenis, itini i Posong sa o saahebalay a kitidaan no lala' a kenis kina Haidoan. ina kenis sa o eneng sa i pabaw no Cong-yang a boyoboyo'an, i lalabo no niyado' sa o talakaway amin ato masamaylaboay no dihep ko boyoboyo'an, o nikahida no kakitidaan sa masabokelal ato masaongcoyay tabaki ko kasasomad, ikadih han sa idaw kiya Sin-o-loy a saoowac, ato ya Long-ciyen, Ciya-na, Kan-ting hananay a saowac maycaliway, o demiad sa kalacaledesan sibali aca to no poo'ay; i labo no kenis sa moenengay itini a maodip sa, o Bonon amin a binacadan ko sasitongos, o kasasilacol sa o malokay ko sakahenolan a sikaodip itini. sakay no laylay ina Haidoan a kenis sa, masa no Bononay to a binacadan ko kalalacalan i kitidaan no heni, ya "Haidoan" sa nao Bononay to a nakamoan ya "Haitotoan" niwadaan to a miselep a kamo kasaidaw, o imi a nipatodo' sa o "masatoloay no boyo' a nisaliyotan sananay a mapohpoh, o masacacayay a sasoayawan sa mapabohat to" sikalecad no laway no tola' kasahida, ina kenis no Haidoan sa nayay ko pililis to bayoan. ina kakitidaan sa i no hongtiay a Holam nipikowan sa, idaw to kiya balohayay a Sin-o-lo, Li-long-san, Tan-na, ato ya Ta-li-to hananay a niyado'. i no kaDiponan a nipikowan sa sipataydaen i Posong ya Goanshan a matatoles a mikowan, no dikodan namalalais sa o no Posongay ya Li-long a kenis ko sikaidaw, i 1946 a mihcaan sa masolol a sipapela a malakenis no aydaay, mapatideng katokoh ayda to "Haidoan". o dadan no silamalay o kakacawan to silamalay i Haidoan a pangidoan sa, o no Taywanay mamikowanay to silamalay no Posong a kakacawan. kanahato kasingangan to Haidoan sa, nika o pangidoan a nipatideng sa caay kai kakitidaan no Haidoan, itidaen picapian to Goanshan a kenis misanga'. ina ticidobo sa sakay no picomod i no timolan masatosaay a kakacawan, (no domaay a nipatideng sa i Taywan a ticidobo). ina ticidobo no silamalay sa maysolol to no "Kalingko sakay no walian a ticidobo nipilatlat a kawaw" paybaloco' a mikayzo patideng mamin to a kahedekan to. o aidangan ya Ya-ko Ya-ko, idaw aca ko singangan to tabakiay Goanshan a Ya-ko han, kitidaan sa kalatimolan no Taywan sano basoanay a dadan, masaboyo'ay a cacomodan no mamiidangay a aadihan, o no Goanshan a ponkang ya Taywan 20 a banggo a dadan i 147.5 a kong-li mimokemok to ya cong-yang a katatepikan no boyoboyo'an, o nikatalakaw a nisaosian sa makaala to 2722.39 katalakaw no depah, mala no satalakaway a ponkang no sakaiboyo', masa o no katanayaan no nikatalakaw a kitidaan, paso milakec to ya Yi-san hananay no kanatalay aidangan a boyo', ya ponkang sa malatosa ko kasaidaw no mamikowanay, notipan sa sano Takawan ya Taoyoan a kenis o Mey-san-li a nipikowan, sano walian sa o no Posongay a nipikowan ya Haidoan Li-tao a niyado' ko mamikowan, nikasalongay a aadihan sa caay kalecad masasidoma ko sipangengaw no kasahida, o sakahenolan no Ya-ko a sipicepcep to mata no tayniay no labang. "埡口". i kaDiponan a nipikowan sa, ko maydih a madayom mikowan to i boyo'ay a yincomin, o Dipon a tademaw sa, mikaykong to namakay i Goanshan katokoh i Lio-goi, misanga' to ya kayakayan a dadan sakangaay a cacaliwayan no tademaw, itini a patideng to no kasasidoma no kaltaseman a paya, o nikahida sa o pakatineng to sakasitongos no Takaway ato no Posongay a kenis katokoh i cowa sananay, imahida sa patideng aca to ya kitidaan to saading, sipakay ya "no walianay no Taywan a sakasihedek" a nacodadan, itini a nipanganganan o "Ya-ko" han. ya Tin-long a sacoyacoyan a sangaw ina Tin-long hananay a sacoyacoyan a sangaw sa, iti Taywanay Posong Haidoan a kenis a mapatideng, i ayaw nida sa o no pikowan no Dipon a kasahini, ya "Goanshan a saketonay nibalatan a dadan" masacacayay a batac, ya nipangangan sa o (bol bol no telayay a sangaw) masa no Taywanay 20 a dadan ya (mibalatay to katimolan a dadan) sakaidaw no waloay a masacacayay a aadihan, patideng to ya Tin-long a sangaw sikaydaan no tademaw a dadan ko tanengay a micaliway, mipolo to otobay ato kadideng maycomod, i aydaay a tatokian sa sano Posongay cenho Haidoan a kenis a yakoba ko mamikowanay to sakikawaw ato misakapahay. nikatengilan sa i nipikowan no Dipon sa, idaw kiya cacayay a tayling no Dipon, ladayen nida ko mahkalaacawa a acawa, tayni itini a micomod to balohay a mosakawaw, micaliway tina Tin-long hananay a cacoyacoyan a sangaw sa, ya acawa nida sa makaadih to nikacoyacoyan no sangaw, mamadebay sa ko odip paso patasasa ko mata a miadih to ya maylaboay nipipalidan no nonom i sasa no cacoyaycoyan, mangalebmangaleb ko sikatalaw a makai micaliway, matalaw a palawad to koko', kiyo tanoangic sato molpipi ko odip makai moliyas, ya tatamaan a acawa nida sa, caay to pakademec to nikahida no acawa, kiyo solol sato a paina a malcinowas sikadem no kawaw, sakangaay no acawa madapesoc sa sikataloma' i Dipon. nadikodan sa ina Tin-long hananay a coyacoyay a sangaw, sipanganganen aca no tao to ya "malcinowasay a sangaw han".</FORM>
    </S>
</TEXT>