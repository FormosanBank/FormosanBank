<?xml version="1.0" ?>
<TEXT id="Wiki_Sakizaya_Haiduan" xml:lang="pwn" source="Paiwan Wikipedia, article: Haiduan" copyright="CC BY-SA" citation="Haiduan. (2024, November 18). In Wikipedia [Paiwan]. https://pwn.wikipedia.org/wiki/Haiduan" BibTeX_citation="@misc{Wiki_pwn_Haiduan, title = Haiduan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Haiduan} }">
    <S id="0">
        <FORM>Haiduan a sakuwan ku Taitung. kumud nu kalesakan, 892.99 km . (kalesakan nu linpanti 817.5 km , kalesakan nu pawliwti 74.18 km ), u kasabinawlan, 4,278 ku tademaw. u kasalumaluma' sa, 1,090 ku luma'. ilabu nu kasaniyazu' nu siyang sa, 4,032 ku ingcumin a tademaw. u kasabinawlan, Pakalatu 94 (Bunun) ku kasabinawlan. u Bunun ku sakalaniyazu'. nikasakuwakuwan Haiduan mala 6 a cuwen atu 15 ku niyazu'. kina 15 a niyazu'sa, Kanahcian, Kanaluk, Bacingul, Kamcing, Kusunuki, Haitutuan, Takinusta, Sulai iaz, Samuluh, Tuapuu, Takimi, Likau uan, Bulbul, Vahu, Litu. ( :Haitutuan) , . u Haiduan a kenis sa (nikasaupuan nu Bunun a kamu: Haitutuan) u eneng sa i nu Taywanay Pusung kalatipan pasay nu amis a masaniyadu', masa nu Pusunay lalimaay nu binacadan a kasakenis a niyadu', mililis tu nu Kalingkuay ya Zhuoxi a kenis, i kasawalian sa ya Chishang a kenis, atu ya Guanshan, nuwalian kalatimulan sa ya Luye hananay a kenis, nutipan sa micapi tu ya nu Takaway nipikuwan u Tao yuan hananay a kenis, i nu satimulan sa malalitin atu ya Yanping a kenis, itini i Pusung sa u saahebalay a kitidaan nu lala' a kenis kina Haiduan. , , , . ina kenis sa u eneng sa i pabaw nu Cung yang a buyubuyu'an, i lalabu nu niyadu' sa u talakaway amin atu masamaylabuay nu dihep ku buyubuyu'an, u nikahida nu kakitidaan sa masabukelal atu masaungcuyay tabaki ku kasasumad, ikadih han sa idaw kiya Sin u luy a sauuwac, atu ya Lung ciyen, Ciya na, Kan ting hananay a sauwac maycaliway, u demiad sa kalacaledesan sibali aca tu nu puu'ay; i labu nu kenis sa muenengay itini a maudip sa, u Bunun amin a binacadan ku sasitungus, u kasasilacul sa u malukay ku sakahenulan a sikaudip itini. sakay nu laylay Haitutuan , . , , . . 1946 . ina Haiduan a kenis sa, masa nu Bununay tu a binacadan ku kalalacalan i kitidaan nu heni, ya &quot;Haiduan&quot; sa nau Bununay tu a nakamuan ya &quot;Haitutuan&quot; niwadaan tu a miselep a kamu kasaidaw, u imi a nipatudu' sa u &quot;masatuluay nu buyu' a nisaliyutan sananay a mapuhpuh, u masacacayay a sasuayawan sa mapabuhat tu&quot; sikalecad nu laway nu tula' kasahida, ina kenis nu Haiduan sa nayay ku pililis tu bayuan. ina kakitidaan sa i nu hungtiay a Hulam nipikuwan sa, idaw tu kiya baluhayay a Sin u lo, Li lung san, Tan na, atu ya Ta li tu hananay a niyadu'. i nu kaDipunan a nipikuwan sa sipataydaen i Pusung ya Guanshan a matatules a mikuwan, nu dikudan namalalais sa u nu Pusungay ya Li lung a kenis ku sikaidaw, i 1946 a mihcaan sa masulul a sipapela a malakenis nu aydaay, mapatideng katukuh ayda tu &quot;Haiduan&quot;. u dadan nu silamalay . . . . u kakacawan tu silamalay i Haiduan a pangiduan sa, u nu Taywanay mamikuwanay tu silamalay nu Pusung a kakacawan. kanahatu kasingangan tu Haiduan sa, nika u pangiduan a nipatideng sa caay kai kakitidaan nu Haiduan, itidaen picapian tu Guanshan a kenis misanga'. ina ticidubu sa sakay nu picumud i nu timulan masatusaay a kakacawan, (nu dumaay a nipatideng sa i Taywan a ticidubu). ina ticidubu nu silamalay sa maysulul tu nu &quot;Kalingku sakay nu walian a ticidubu nipilatlat a kawaw&quot; paybalucu' a mikayzu patideng mamin tu a kahedekan tu. u aidangan ya Ya ko , 20 147.5 2722.39 . , : . Ya ko, idaw aca ku singangan tu tabakiay Guanshan a Ya ko han, kitidaan sa kalatimulan nu Taywan sanu basuanay a dadan, masabuyu'ay a cacumudan nu mamiidangay a aadihan, u nu Guanshan a punkang ya Taywan 20 a banggu a dadan i 147.5 a kung li mimukemuk tu ya cung yang a katatepikan nu buyubuyu'an, u nikatalakaw a nisausian sa makaala tu 2722.39 katalakaw nu depah, mala nu satalakaway a punkang nu sakaibuyu', masa u nu katanayaan nu nikatalakaw a kitidaan, pasu milakec tu ya Yi san hananay nu kanatalay aidangan a buyu', ya punkang sa malatusa ku kasaidaw nu mamikuwanay, nutipan sa sanu Takawan ya Taoyuan a kenis u Mey san li a nipikuwan, sanu walian sa u nu Pusungay a nipikuwan ya Haiduan Li tau a niyadu' ku mamikuwan, nikasalungay a aadihan sa caay kalecad masasiduma ku sipangengaw nu kasahida, u sakahenulan nu Ya ko a sipicepcep tu mata nu tayniay nu labang. . i kaDipunan a nipikuwan sa, ku maydih a madayum mikuwan tu i buyu'ay a yincumin, u Dipun a tademaw sa, mikaykung tu namakay i Guanshan katukuh i Liu gui, misanga' tu ya kayakayan a dadan sakangaay a cacaliwayan nu tademaw, itini a patideng tu nu kasasiduma nu kaltaseman a paya, u nikahida sa u pakatineng tu sakasitungus nu Takaway atu nu Pusungay a kenis katukuh i cuwa sananay, imahida sa patideng aca tu ya kitidaan tu saading, sipakay ya &quot;nu walianay nu Taywan a sakasihedek&quot; a nacudadan, itini a nipanganganan u &quot;Ya ko&quot; han. ya Tin lung a sacuyacuyan a sangaw 20 . . ina Tin lung hananay a sacuyacuyan a sangaw sa, iti Taywanay Pusung Haiduan a kenis a mapatideng, i ayaw nida sa u nu pikuwan nu Dipun a kasahini, ya &quot;Guanshan a saketunay nibalatan a dadan&quot; masacacayay a batac, ya nipangangan sa u (bul bul nu telayay a sangaw) masa nu Taywanay 20 a dadan ya (mibalatay tu katimulan a dadan) sakaidaw nu waluay a masacacayay a aadihan, patideng tu ya Tin lung a sangaw sikaydaan nu tademaw a dadan ku tanengay a micaliway, mipulu tu utubay atu kadideng maycumud, i aydaay a tatukian sa sanu Pusungay cenhu Haiduan a kenis a yakuba ku mamikuwanay tu sakikawaw atu misakapahay. . . . nikatengilan sa i nipikuwan nu Dipun sa, idaw kiya cacayay a tayling nu Dipun, ladayen nida ku mahkalaacawa a acawa, tayni itini a micumud tu baluhay a musakawaw, micaliway tina Tin lung hananay a cacuyacuyan a sangaw sa, ya acawa nida sa makaadih tu nikacuyacuyan nu sangaw, mamadebay sa ku udip pasu patasasa ku mata a miadih tu ya maylabuay nipipalidan nu nunum i sasa nu cacuyaycuyan, mangalebmangaleb ku sikatalaw a makai micaliway, matalaw a palawad tu kuku', kiyu tanuangic satu mulpipi ku udip makai muliyas, ya tatamaan a acawa nida sa, caay tu pakademec tu nikahida nu acawa, kiyu sulul satu a paina a malcinuwas sikadem nu kawaw, sakangaay nu acawa madapesuc sa sikataluma' i Dipun. nadikudan sa ina Tin lung hananay a cuyacuyay a sangaw, sipanganganen aca nu tau tu ya &quot;malcinuwasay a sangaw han&quot;. namakayniay a nasulitan nasakamuan atu natinengan </FORM>
    </S>
</TEXT>
