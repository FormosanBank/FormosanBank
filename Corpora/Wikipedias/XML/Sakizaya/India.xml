<?xml version="1.0" ?>
<TEXT id="Wiki_Sakizaya_India" xml:lang="szy" source="Sakizaya Wikipedia, article: India" copyright="CC BY-SA" citation="India. (2025, May 05). In Wikipedia [Sakizaya]. https://szy.wikipedia.org/wiki/India" BibTeX_citation="@misc{Wiki_szy_India, title = India, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/India} }">
    <S id="0">
        <FORM kindOf="original">u India sa i labu nu Asia, itiza i 20 00 N, 77 00 E u ahebal nu lala' mapulung sa izaw ku 3,287,263 km2 u ahebal nu lalaay sa izaw ku 2,973,193 km2, u ahebal nu nanumay sa izaw ku 314,070 km2 hamin nu tademawan sa 1,266,883,598. kakalukan umah sa 60.50%, kilakilangan umah sa 23.10%, zumaay henay umah sa 16.40% wama nu kanatal sa ci Kandi. caay kau cabayay a kanatal nu Taywan. tapang tusu nu kanatal u tapang tusu nu kanatal sa u New Delhi . kakininan nu kanatal demiad kakining nu kanatal demiad sa 26 bulad 1 demiad. tabakiay a tapang nu kanatal u tabakiay a tapang nu kanatal (congtung) ayza sa ci Ram Nath Kovind (Lamu．Nate．Kewende 拉姆·納特·科溫德), 1945 a mihca 10 a bulad 1 a demiad nalecuhan. u tabakiay a tapang nu kanatal (congtung) nu India ayza, micakat a demiad sa i 2017 a mihca 7 bulad 25 demiad. cunli u cunli nu India ayza sa ci Narendra Modi, micakat a demiad sa i 2014 a mihcaan 5 bulad 26 demiad. India India masakaputay kapulungan a kanatal &quot;India a kamu भारत गणराज्य,Bhārat Gaṇarājya, Ing a kamu, Republic of India&quot;, ngangan India, tini i nanya India cacay tukus a kanatal, u hekal nipasiluc i kitakit u sakapitu, Asia a hekal u sakatusa tabakiay nu kanatal, caay kacaculi hekal a alala' 298 a mang pinbang kungli. katuud ku tademaw nu India, katukuh i 2020 a mihcaan sabaw cacay a bulad India izaw 13.6 a yi' ku tademaw, nipasiluc i katakit u sakatusa, uyni dada' China 14 a yi' ku tademaw, kilul pulung niasipan nu kantal tu nilecuhan, zayza India a sakikalisiw i kitakit saka lima nu tabakiay. India cayay kau cacayay a binacadan a lalangawan nu kanatal, katuud ku binacadan atu kasasisuma a binacadan, India a tademawan u India s-tan a binacadan macalap pakala tu pangkiw nu pulung nu India a tademaw, paybinacadan izaw amin ku nu uzipay a kamun u sulit, uynu dada' hulic katinengan nu kakatalay a kamu a izaw ku tusa a bataan izaw ku tusa a lamangan ka yadeh, uynian u In-ti a kamu atu English a kamu mapanutek mala u India masakaputay kapulungan kanatal a lyen-pang kanatalay a kamu. laylay India masupet tu ku malumanay ba'tu a ziday atu baluhay ba'tu a ziday. kasumamadan a India i India a sauwac sakacakatay a India i kitakit u saayaway cacay kasumamada u sacakatay, sautangay i celah ayaw nu 2500 a mihcaan, India a sauwac kalikidan nu nanum izaw tu ku kasumamadan India a tademaw misanga' tu sacakatay, nasaayaway maazih kuynian sacakatay a nazipaan nisubelidan a tuud kakitizaan tini i ayzaay a Bangladesh labu nu kanatal tu Harappa atu mu-hen-cuw-ta-luw , sisa kuynian sacakatay pangangan han India a sauwac sacakatay atu Harappa a sacakatay. kasumamadan a India a tademaw patizeng tu misaedesay a syakay a lekec, nika uynian sacakatay i celah ayaw nu 2000 a mihcaan katenes hawsa bahal sa malawpes, India a sauwac kalikidan nu nanum mapesa ku sacakatay, uzuma a lalangawan nu uzipay a kamu atu sulit malawpes tuway, nai' ku matinengay nu tademaw. malilid ku kasumamadan a India sacakatay malawpes maketun u lalekalan katukuh ayza i micekuway tu kasumamadan a tuud nai' ku laheci a icuwa ku malucekay asaan. ayzaay a ziday cicilitan nicekiway tahkal tu ku nu India a tademaw masa cicilitan adidi' ku masasumaay, hakay u i kasumamadan namadaceb nu tabakiay lalayanay a satebuc mawada' tu ku tademaw. zuma izaw ku mitesekay hicasa u angangan u India a sauwac kalikida nu nanum namabalat atu makedal. celah ayaw nu 1500 a mihcaan naytu, makay India satipan nuwamisan a Aryan a tademaw binacadan midebung tu India satipan nuwamisan nu India a sauwac kalikidan nu nanum atu nuwamisan a Heng a sauwac kalikidan nu nanum, i zikuzan pinaay tu nu kasumamadan a mihcaan, Aryan a tademaw haymaw satu mananel u kaluk ku kawaw. Aryan a tademaw mikelid tu nu tauay a kamu mikutay tu tiniay a kamu, i lalangawan matatungus tu tiniay a tademaw, misanga' tu siacaay salunganay a lalangawan nu Veda . . uynian sacakatay palalecad i India sauwac kalikidan nu nanum India sauwac sacakatay mautang tu pinaay a kasumamadan a mihcaan, caay tu ka hapinang, zuma nipangangan Hen sauwac sacakatay. Aryan a tademaw namidebung hawsa, sakay pasazuma tu tiniay a binacadan atu Aryan a tademaw , pasazuma tu tademawan a lekec haymaw sa malingatu i India mabangbang. hekal a lala' India a kakitizaan nuwamisan pela hakal a lala', tini i amisbalat enem pasintu sepat a bataan izaw ku sepat a saculil katukuh tulu a bataan izaw ku lima pasintu tulu bataan a saculil, wali telek enem bataan izaw ku walu a pasintu pitu a saculil katukuh siwa a bataan izaw ku pitu a pasintu tusa a bataan izaw ku lima a saculil a laed. India i kitakit sakapitu tabakiay a kanatal, pulung nu hekal 317 a mang km2. India namakay nuwamisan katukuh nutimulan hamin a katanaya' 3,214 km, makay nuwalian katukuh satipan hamin a katanaya' 2,993 km, India pela' a subal nu timulan a Asia a angangan. sakikalisiw India i kitakit u sakalamkamay malahad a kanatal, sakikalisiw a kacakat kalamkam mililid ka hemekan nu tademaw. 2017 a mihcaan kitakit a kalisiw cicin a sakaput piazih tu India a sakikalisiw kanatalay u nilaculan pulung nu aca 2,611 ecaw nu Amilikaay a kalisiw, i kitakit saka enem tabakiay a sakikalisiw, atu UK atu France caay ka hacica ku kasazuma, 2017 a mihcaan kitakit a gingku piazih tu India a sakikalisiw nilaculan nu kanatal a kalisiw 2,59 ecaw nu Amilikaay a kalisiw, malecad ku papilecad nu India tu sakaenemay a tabakiay sakikalisiw nu kitakit. tademaw 2011 a mihcaan tulu a bulad tulu bataan izaw ku cacay a demiad, India a tademaw mikinsaay a wiyehuy sakay India hamin kanatalay a tademaw mikawaw mikinsa, masaheci tahkal India a tademaw katukuh 1,210,193,422 ku tademaw, i kitakit uyni cacay i China a tademaw sakatusa tabakiay nu kanatal, i 2001 a mihcaan katukuh 2011 a mihcaan a mihcaan u tademaw macakat tu 1,76 %, palecad ayaw cacayay cacay bataan a mihcaan &quot;1991 a mihcaan katukuh 2001 a mihcaan&quot; tu 2,13 ka i sasa. binacadan India angangan a binacadan pasu tu 72% nu India Aryan a tademaw atu 25% nu Dravidian a tademaw . India izaw henay ku cayay ka nanelay a binacadan, mahiniay u singanganay misamukinay nu Cya-tu-li-ya-luw-ha-al a tademaw , u sakauzip pahabayay tu a adupan nu Labari a tademaw , izaw henay u mialaay misupeday atu miadup ku sakauzip, atu mikawaway misiwbayay tu cikah, miecaway saydan, mitimaay, Ayurveda mingaayay tu imelang a saydan, mitizimaay, mimulicay tu ba'tu a kuli, mikulitay tu uzip a sayhu a kawaw amin, mitesekay micekiway a tademaw mahapinang tahkal India pakala izaw ku lima a lasubu cayay ku minanelay u milakalakay a sakapu, tademaw hakay katukuh walu malebut a mang ku tademaw. singku India u satesekay a singku nu kanatal, u lalekalan nu katuuday a singku, India mahamin makilim ku kitakitay mahicahicaay a singku, mapangangan tu &quot;singtu puw-u-kuwn&quot;. hamin u India izaw ku 80,5% ku tademaw misingkuay tu India a kiwkay, uzuma angangan u singku a sakaput izaw henay nu Islam kiwkay &quot;15%&quot;, Si-kek ciyaw &quot;1,9%&quot;, Sikhism kiwkay &quot;0,4&quot;, zayhan kasumamadan Syriac kiwkay a padutusay a tademaw atu ayzaay tu a ziday makuwan nu midebungay nu UK , masupet i Christian &quot;2,3%&quot; u lalekalan nu mipaypayay i India, imahini i India maliliday caay katabaki, macalap ku pulung nu tademaw 0,8%, nika mipaypayay patiyakay sakay India tapiingay a kanatal sika tabaki ku kalilid, sabaw sepat kasumamadanay a ziday Dalai Lama namilakalak i India hawsa, paymihcaan katuud ku mipaypayay a tademaw tayza mibaung. lalangawan India u yadahay kamu a kanatal. kanahatu u Ing ku kamu nu kanatalay tu ku kamu,, cayay kalecad a kamu nu binacadan sakay binacadan kamu a iga mutesek ku nikaydih, masanga' mapalahad ku iga a kusi, uyza u Mumbai malu angangan a In-ti a kamu iga a kawaw mazuhem tu ku nipalahad, sipangangan tu Bollywood &quot;pakay Bombay atu Hollywood&quot;. sisa In-ti a kamu nipaigan a kayadah atu niaziay a payay u nisulitan palalecad u satabakiay. katuud i India nu zumaay a kakitizaan singanganay a iga mikawaway tayza amin i Paw-lay-u mikilim tu ngala'. cayay ka lecad a kakitizaan u paigaay masasutudung , sisa malecaday a iga hakay caay ka lecad ku kamu cudad.</FORM>
        <FORM kindOf="standard">o India sa i labo no Asia, itiza i 20 00 N, 77 00 E o ahebal no lala' mapolong sa izaw ko 3,287,263 km2 o ahebal no lalaay sa izaw ko 2,973,193 km2, o ahebal no nanomay sa izaw ko 314,070 km2 hamin no tademawan sa 1,266,883,598. kakalokan omah sa 60.50%, kilakilangan omah sa 23.10%, zomaay henay omah sa 16.40% wama no kanatal sa ci Kandi. caay kao cabayay a kanatal no Taywan. tapang toso no kanatal o tapang toso no kanatal sa o New Delhi . kakininan no kanatal demiad kakining no kanatal demiad sa 26 bolad 1 demiad. tabakiay a tapang no kanatal o tabakiay a tapang no kanatal (congtong) ayza sa ci Ram Nath Kovind (Lamo．Nate．Kewende 拉姆·納特·科溫德), 1945 a mihca 10 a bolad 1 a demiad nalecohan. o tabakiay a tapang no kanatal (congtong) no India ayza, micakat a demiad sa i 2017 a mihca 7 bolad 25 demiad. conli o conli no India ayza sa ci Narendra Modi, micakat a demiad sa i 2014 a mihcaan 5 bolad 26 demiad. India India masakapotay kapolongan a kanatal &quot;India a kamo भारत गणराज्य,Bhārat Gaṇarājya, Ing a kamo, Repoblic of India&quot;, ngangan India, tini i nanya India cacay tokos a kanatal, o hekal nipasiloc i kitakit o sakapito, Asia a hekal o sakatosa tabakiay no kanatal, caay kacacoli hekal a alala' 298 a mang pinbang kongli. katood ko tademaw no India, katokoh i 2020 a mihcaan sabaw cacay a bolad India izaw 13.6 a yi' ko tademaw, nipasiloc i katakit o sakatosa, oyni dada' China 14 a yi' ko tademaw, kilol polong niasipan no kantal to nilecohan, zayza India a sakikalisiw i kitakit saka lima no tabakiay. India cayay kao cacayay a binacadan a lalangawan no kanatal, katood ko binacadan ato kasasisoma a binacadan, India a tademawan o India s-tan a binacadan macalap pakala to pangkiw no polong no India a tademaw, paybinacadan izaw amin ko no ozipay a kamon o solit, oyno dada' holic katinengan no kakatalay a kamo a izaw ko tosa a bataan izaw ko tosa a lamangan ka yadeh, oynian o In-ti a kamo ato English a kamo mapanotek mala o India masakapotay kapolongan kanatal a lyen-pang kanatalay a kamo. laylay India masopet to ko malomanay ba'to a ziday ato balohay ba'to a ziday. kasomamadan a India i India a saowac sakacakatay a India i kitakit o saayaway cacay kasomamada o sacakatay, saotangay i celah ayaw no 2500 a mihcaan, India a saowac kalikidan no nanom izaw to ko kasomamadan India a tademaw misanga' to sacakatay, nasaayaway maazih koynian sacakatay a nazipaan nisobelidan a tood kakitizaan tini i ayzaay a Bangladesh labo no kanatal to Harappa ato mo-hen-cow-ta-low , sisa koynian sacakatay pangangan han India a saowac sacakatay ato Harappa a sacakatay. kasomamadan a India a tademaw patizeng to misaedesay a syakay a lekec, nika oynian sacakatay i celah ayaw no 2000 a mihcaan katenes hawsa bahal sa malawpes, India a saowac kalikidan no nanom mapesa ko sacakatay, ozoma a lalangawan no ozipay a kamo ato solit malawpes toway, nai' ko matinengay no tademaw. malilid ko kasomamadan a India sacakatay malawpes maketon o lalekalan katokoh ayza i micekoway to kasomamadan a tood nai' ko laheci a icowa ko malocekay asaan. ayzaay a ziday cicilitan nicekiway tahkal to ko no India a tademaw masa cicilitan adidi' ko masasomaay, hakay o i kasomamadan namadaceb no tabakiay lalayanay a sateboc mawada' to ko tademaw. zoma izaw ko mitesekay hicasa o angangan o India a saowac kalikida no nanom namabalat ato makedal. celah ayaw no 1500 a mihcaan nayto, makay India satipan nowamisan a Aryan a tademaw binacadan midebong to India satipan nowamisan no India a saowac kalikidan no nanom ato nowamisan a Heng a saowac kalikidan no nanom, i zikozan pinaay to no kasomamadan a mihcaan, Aryan a tademaw haymaw sato mananel o kalok ko kawaw. Aryan a tademaw mikelid to no taoay a kamo mikotay to tiniay a kamo, i lalangawan matatongos to tiniay a tademaw, misanga' to siacaay salonganay a lalangawan no Veda . . oynian sacakatay palalecad i India saowac kalikidan no nanom India saowac sacakatay maotang to pinaay a kasomamadan a mihcaan, caay to ka hapinang, zoma nipangangan Hen saowac sacakatay. Aryan a tademaw namidebong hawsa, sakay pasazoma to tiniay a binacadan ato Aryan a tademaw , pasazoma to tademawan a lekec haymaw sa malingato i India mabangbang. hekal a lala' India a kakitizaan nowamisan pela hakal a lala', tini i amisbalat enem pasinto sepat a bataan izaw ko sepat a sacolil katokoh tolo a bataan izaw ko lima pasinto tolo bataan a sacolil, wali telek enem bataan izaw ko walo a pasinto pito a sacolil katokoh siwa a bataan izaw ko pito a pasinto tosa a bataan izaw ko lima a sacolil a laed. India i kitakit sakapito tabakiay a kanatal, polong no hekal 317 a mang km2. India namakay nowamisan katokoh notimolan hamin a katanaya' 3,214 km, makay nowalian katokoh satipan hamin a katanaya' 2,993 km, India pela' a sobal no timolan a Asia a angangan. sakikalisiw India i kitakit o sakalamkamay malahad a kanatal, sakikalisiw a kacakat kalamkam mililid ka hemekan no tademaw. 2017 a mihcaan kitakit a kalisiw cicin a sakapot piazih to India a sakikalisiw kanatalay o nilacolan polong no aca 2,611 ecaw no Amilikaay a kalisiw, i kitakit saka enem tabakiay a sakikalisiw, ato UK ato France caay ka hacica ko kasazoma, 2017 a mihcaan kitakit a gingko piazih to India a sakikalisiw nilacolan no kanatal a kalisiw 2,59 ecaw no Amilikaay a kalisiw, malecad ko papilecad no India to sakaenemay a tabakiay sakikalisiw no kitakit. tademaw 2011 a mihcaan tolo a bolad tolo bataan izaw ko cacay a demiad, India a tademaw mikinsaay a wiyehoy sakay India hamin kanatalay a tademaw mikawaw mikinsa, masaheci tahkal India a tademaw katokoh 1,210,193,422 ko tademaw, i kitakit oyni cacay i China a tademaw sakatosa tabakiay no kanatal, i 2001 a mihcaan katokoh 2011 a mihcaan a mihcaan o tademaw macakat to 1,76 %, palecad ayaw cacayay cacay bataan a mihcaan &quot;1991 a mihcaan katokoh 2001 a mihcaan&quot; to 2,13 ka i sasa. binacadan India angangan a binacadan paso to 72% no India Aryan a tademaw ato 25% no Dravidian a tademaw . India izaw henay ko cayay ka nanelay a binacadan, mahiniay o singanganay misamokinay no Cya-to-li-ya-low-ha-al a tademaw , o sakaozip pahabayay to a adopan no Labari a tademaw , izaw henay o mialaay misopeday ato miadop ko sakaozip, ato mikawaway misiwbayay to cikah, miecaway saydan, mitimaay, Ayorveda mingaayay to imelang a saydan, mitizimaay, mimolicay to ba'to a koli, mikolitay to ozip a sayho a kawaw amin, mitesekay micekiway a tademaw mahapinang tahkal India pakala izaw ko lima a lasobo cayay ko minanelay o milakalakay a sakapo, tademaw hakay katokoh walo malebot a mang ko tademaw. singko India o satesekay a singko no kanatal, o lalekalan no katooday a singko, India mahamin makilim ko kitakitay mahicahicaay a singko, mapangangan to &quot;singto pow-o-kown&quot;. hamin o India izaw ko 80,5% ko tademaw misingkoay to India a kiwkay, ozoma angangan o singko a sakapot izaw henay no Islam kiwkay &quot;15%&quot;, Si-kek ciyaw &quot;1,9%&quot;, Sikhism kiwkay &quot;0,4&quot;, zayhan kasomamadan Syriac kiwkay a padotosay a tademaw ato ayzaay to a ziday makowan no midebongay no UK , masopet i Christian &quot;2,3%&quot; o lalekalan no mipaypayay i India, imahini i India maliliday caay katabaki, macalap ko polong no tademaw 0,8%, nika mipaypayay patiyakay sakay India tapiingay a kanatal sika tabaki ko kalilid, sabaw sepat kasomamadanay a ziday Dalai Lama namilakalak i India hawsa, paymihcaan katood ko mipaypayay a tademaw tayza mibaong. lalangawan India o yadahay kamo a kanatal. kanahato o Ing ko kamo no kanatalay to ko kamo,, cayay kalecad a kamo no binacadan sakay binacadan kamo a iga motesek ko nikaydih, masanga' mapalahad ko iga a kosi, oyza o Mombai malo angangan a In-ti a kamo iga a kawaw mazohem to ko nipalahad, sipangangan to Bollywood &quot;pakay Bombay ato Hollywood&quot;. sisa In-ti a kamo nipaigan a kayadah ato niaziay a payay o nisolitan palalecad o satabakiay. katood i India no zomaay a kakitizaan singanganay a iga mikawaway tayza amin i Paw-lay-o mikilim to ngala'. cayay ka lecad a kakitizaan o paigaay masasotodong , sisa malecaday a iga hakay caay ka lecad ko kamo codad.</FORM>
    </S>
</TEXT>