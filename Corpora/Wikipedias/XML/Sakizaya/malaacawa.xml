<?xml version="1.0" ?>
<TEXT id="Wiki_Sakizaya_malaacawa" xml:lang="pwn" source="Paiwan Wikipedia, article: malaacawa" copyright="CC BY-SA" citation="malaacawa. (2024, December 07). In Wikipedia [Paiwan]. https://pwn.wikipedia.org/wiki/malaacawa" BibTeX_citation="@misc{Wiki_pwn_malaacawa, title = malaacawa, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/malaacawa} }">
    <S id="0">
        <FORM kindOf="original">malaacawa sapuelac taw:ya mikadabu ku tatama nu Sakizaya, i luma' nu tatayna a mazu' ku tatana. kamu nu Hulam tu "愛情" lemu' han, "嫁娶" kadabu han, "娶妻" siacawana han nu Sakizaya. ci Tubah. Kumud u babalaki nu Linahem , iza ku kamu niza, "Ciacaw ku Sakizaya masumidang ku ayaw, mitapi' ku tatama i luma' nu tatayna. maladum ku tatayna, misacacak, mibaca' tu sananal, pakasuy ku tatama tu luma' nu tatayna. Tatenga'tu malakadabu ita sa ku babalaki nu tatayna, tayza i luma' nu tatama a pasasungit, pataheka tu babalaki nu tatama, u malaacawaaytu a tatusa. caay piala tu nasebanan, u tatayna ku sitatungusay tu kawaw nu luma'. u niyazu'ay a tademaw ku saacawaan nu Sakizaya, anu nayi' ku saacawaan i niyazu' sa, ibelaway a niyazu' nu pangcah a mikilim tu saacawaan, caay paceba siacaaw tu zuma a binacadan. Nay kazipenan macacumudtu zuma a binacadan ku uzip nu kasaniyaniyazu', macacaluktu ku kasiacawaw nu Sakizaya. Ayza sa, tayza i maci misakuli, macacaluktu kasiacawaw nu Sakizaya, mikilul tu hulic cacaytu ka saacawawan.</FORM>
        <FORM kindOf="standard">malaacawa sapoelac taw:ya mikadabo ko tatama no Sakizaya, i loma' no tatayna a mazo' ko tatana. kamo no Holam to "愛情" lemo' han, "嫁娶" kadabo han, "娶妻" siacawana han no Sakizaya. ci Tobah. Komod o babalaki no Linahem , iza ko kamo niza, "Ciacaw ko Sakizaya masomidang ko ayaw, mitapi' ko tatama i loma' no tatayna. maladom ko tatayna, misacacak, mibaca' to sananal, pakasoy ko tatama to loma' no tatayna. Tatenga'to malakadabo ita sa ko babalaki no tatayna, tayza i loma' no tatama a pasasongit, pataheka to babalaki no tatama, o malaacawaayto a tatosa. caay piala to nasebanan, o tatayna ko sitatongosay to kawaw no loma'. o niyazo'ay a tademaw ko saacawaan no Sakizaya, ano nayi' ko saacawaan i niyazo' sa, ibelaway a niyazo' no pangcah a mikilim to saacawaan, caay paceba siacaaw to zoma a binacadan. Nay kazipenan macacomodto zoma a binacadan ko ozip no kasaniyaniyazo', macacalokto ko kasiacawaw no Sakizaya. Ayza sa, tayza i maci misakoli, macacalokto kasiacawaw no Sakizaya, mikilol to holic cacayto ka saacawawan.</FORM>
    </S>
</TEXT>