<?xml version="1.0" ?>
<TEXT id="Wiki_Sakizaya_Mala_atademaw" xml:lang="szy" source="Sakizaya Wikipedia, article: Mala_atademaw" copyright="CC BY-SA" citation="Mala_atademaw. (2025, May 05). In Wikipedia [Sakizaya]. https://szy.wikipedia.org/wiki/Mala_atademaw" BibTeX_citation="@misc{Wiki_szy_Mala_atademaw, title = Mala_atademaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Mala_atademaw} }">
    <S id="0">
        <FORM kindOf="original">== kakiliman == Ayma a tademaw u timulay nu amilika antis atu altipulanu aitidaay a binacadan u tademaw nuheni malakuwit ku tusalasubu aemang ku aymala a tademaw nikaudip i puliwiya, milu, celi, itidanamin i niyadu maluk ku nikaudip. yu 15 a siki nu inciya atademaw nuayawan 16 a siki u sipanya ku sitatudungay itawya, itini i timulan nu amilika maudip pina tu a siki. paluma, pahabay tu katalan ucacanan atu mibuting usakaudip nu henisa nikaalaan. umikingkiway palutatenga tu ayma a tademaw nu kakawsan sa nanu enem a emang tu tusaaemang a mihcaan namakayni i yacu mabulaw tayni, sayaway napapikanay tu sidi' ku nikaudip, yu pulug nu mihcaan sepat amalebut a mihcaan u kakawsa mipaayaw tu paluma tu cacanan, duma a tademaw malingatu i keke hananay tepal nu sauwac kuluma. pulung numihcaan enem a lasubu sa, idaw ku tusaay a emang i alputilanu a buyu'an mueneng. Tiyawanake nanu tawya a patideng. nika, pulung nu mihcaan cacay amalebut katukuh cacaymalebut idaw ku cacay a lasubu a mihcaan, ina niyadu masubelit sipibakah, sakamu sa ku mikiung kikiway namakedal itinasa . 15 a sikinuteban, aymala atademaw atu liwliw nu niyadu' mapatungus nu inciya a tademaw . Aymala a tademaw pacicihan tu pasayda i inciya a padamsu, tu sipanya atademaw misawacu micumud, kiyu inciya a kanatal maala. U sipanya hat uku mikuwanay idaw t uku baluhay a hulic, sakatuud sa kunipalaklak tu mi sindingay tu tinsukiw. baluhay a tayniay u maedesay sakay binawlan misabana' tu aymala a tademaw , mialaw tu umah' nu intian, mialaw aca tu kel a kitidaan kakutkutan tu baba'tuwan, u aymala a tademaw sabana han papikutkut tu baba'tuwan, capapihanhan cayay panademiadan . i 1781 a mihcaan, aymala a sinin ci tupuka.katali.lapas mukelid tu intian atademaw palekal midademec , pecien naming nu heni ku kiwkay atu kitidaan nu siyhu, katukuh i 19 a siki, ubalucu' nu binawlan midademec tu maedesay madangkic ku heni amubelin tu mahidaay a siyhu, u celi 1818 a mihcaan uheni patideng tu kanatal, u puluwiya,milu a kanatal makakilul naming patideng tu kanatal nu heni, makakilunamin atu puliwal mukelid malpacaw kiyu misiteked. hidasa, aymala atademaw mapahengad nu salengacay a tademaw u kawaw nuheni caay kasumad. Katukuh 20 a siki nuteban paculuay sidubu tu amilpacaw hinapaculi tu, sawsawni masasuada tu, 20 a siki nudikuda tu, aymala a tademaw i tini usapikuwan tu sakaudip nu binawlan maniket tu kuheni, uduma ci ukekatenase namala sakatusaay a puluwiya a hucungtung.</FORM>
        <FORM kindOf="standard">== kakiliman == Ayma a tademaw o timolay no amilika antis ato altipolano aitidaay a binacadan o tademaw noheni malakowit ko tosalasobo aemang ko aymala a tademaw nikaodip i poliwiya, milo, celi, itidanamin i niyado malok ko nikaodip. yo 15 a siki no inciya atademaw noayawan 16 a siki o sipanya ko sitatodongay itawya, itini i timolan no amilika maodip pina to a siki. paloma, pahabay to katalan ocacanan ato miboting osakaodip no henisa nikaalaan. omikingkiway palotatenga to ayma a tademaw no kakawsan sa nano enem a emang to tosaaemang a mihcaan namakayni i yaco mabolaw tayni, sayaway napapikanay to sidi' ko nikaodip, yo polog no mihcaan sepat amalebot a mihcaan o kakawsa mipaayaw to paloma to cacanan, doma a tademaw malingato i keke hananay tepal no saowac koloma. polong nomihcaan enem a lasobo sa, idaw ko tosaay a emang i alpotilano a boyo'an moeneng. Tiyawanake nano tawya a patideng. nika, polong no mihcaan cacay amalebot katokoh cacaymalebot idaw ko cacay a lasobo a mihcaan, ina niyado masobelit sipibakah, sakamo sa ko mikiong kikiway namakedal itinasa . 15 a sikinoteban, aymala atademaw ato liwliw no niyado' mapatongos no inciya a tademaw . Aymala a tademaw pacicihan to pasayda i inciya a padamso, to sipanya atademaw misawaco micomod, kiyo inciya a kanatal maala. U sipanya hat oko mikowanay idaw t oko balohay a holic, sakatood sa konipalaklak to mi sindingay to tinsokiw. balohay a tayniay o maedesay sakay binawlan misabana' to aymala a tademaw , mialaw to omah' no intian, mialaw aca to kel a kitidaan kakotkotan to baba'towan, o aymala a tademaw sabana han papikotkot to baba'towan, capapihanhan cayay panademiadan . i 1781 a mihcaan, aymala a sinin ci topoka.katali.lapas mokelid to intian atademaw palekal midademec , pecien naming no heni ko kiwkay ato kitidaan no siyho, katokoh i 19 a siki, obaloco' no binawlan midademec to maedesay madangkic ko heni amobelin to mahidaay a siyho, o celi 1818 a mihcaan oheni patideng to kanatal, o polowiya,milo a kanatal makakilol naming patideng to kanatal no heni, makakilonamin ato poliwal mokelid malpacaw kiyo misiteked. hidasa, aymala atademaw mapahengad no salengacay a tademaw o kawaw noheni caay kasomad. Katokoh 20 a siki noteban pacoloay sidobo to amilpacaw hinapacoli to, sawsawni masasoada to, 20 a siki nodikoda to, aymala a tademaw i tini osapikowan to sakaodip no binawlan maniket to koheni, odoma ci okekatenase namala sakatosaay a polowiya a hocongtong.</FORM>
    </S>
</TEXT>