<?xml version="1.0" ?>
<TEXT id="Wiki_Sakizaya_bahbah_han_ku_pauzipay_namaka_kakalayan" xml:lang="pwn" source="Paiwan Wikipedia, article: bahbah_han_ku_pauzipay_namaka_kakalayan" copyright="CC BY-SA" citation="bahbah_han_ku_pauzipay_namaka_kakalayan. (2024, November 18). In Wikipedia [Paiwan]. https://pwn.wikipedia.org/wiki/bahbah_han_ku_pauzipay_namaka_kakalayan" BibTeX_citation="@misc{Wiki_pwn_bahbah_han_ku_pauzipay_namaka_kakalayan, title = bahbah_han_ku_pauzipay_namaka_kakalayan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/bahbah_han_ku_pauzipay_namaka_kakalayan} }">
    <S id="0">
        <FORM>bahbah han ku pauzipay namaka kakalayan sapuelac tu ulic ngatu cacay namahica ku nika laheci nina cilal a tengteng ? ina sasali u ucen matenes tu misabit i sinmung tadaiu' tu ku mihcan, ina satabakiyay a sinmung ci Niwtun caay tu pakasa kamu kya, sazikuzay tayni twaca i singgakuing mipalita, sazikuzay a likucu pataynin i nisanga'an nu pauzipay. ngatu tusa a tadacay tu kasawantan kina likucu twniyan hakya, caay palutatenga' ci Lapulase tina likucu a tadacay tu haw katineng, caytu kacakat ku sinmung i tungdud. malingatu tu mikingkiw tuni kalaheci nu kalalayan a likucu, itiza pikingkiwan niza makazih tu nakamuwan ni namakayniyay i cilal a kamu:u na cilal a tengteng sa namakayzaay i yadahay masakenutay a bunac malahci sa. belat sa ku mata niza, namakadinguway tahkal twamia, tabaki ku nikaceli, nikadating sa ciniza, ina nakamuwan masazumazuma, inaynay' aca kuwantan kina kamu, inay' aca kuma sa dadanay a kamu, pabalucu' satu ciniza amisailabu muadad mikingkiw, ngay matepa masaheciyay a nika laheci nu cilalan a sasakamun. hatizaay tu a nikatenes nika ngelu'an miazih,m sausi,silac han tu, sadikuzay patahekal hantu niza ku nu nizaay a nikingkiwan:tatenga' u nu cilal a tengteng sa namakay masakenutay a bunac tu amasilac mala eci. sayaway a nika sakenut nu bunac u nisaungay niza atu baeket matatengteng kyu malasayaway a lamal nu mali, sayaway a lamal nu mali ma cakat masakatel, nama tatengteng sa macacuzuh aca tuud sazikuzay malaayzaay tu a tengteng nu cilal. yani nanaman niza tu sasakamun matumes nu niwsiyan atu nisaicelangan tu sasa kamun, amed katinengan mitengil, kyu sa haymaw satu ku sinmung amin pasayza ina kamuwan niza. ngatu tulu mamin satu ci Lapulase patahekal tyani nanaman tu kamu, mipalita ci Napulun ci Lapulasean sakamusa:yani nanaman niza tu sasa kamun kainayi' ku pauzipay ? sakamu sa ci Lapulase sa: caaykaydih kaku tu pacebaay a kamu. ina kamu tu niyan malasacili twaca cayay palutatenga' tu pauzipay a kamu, ina kamu ni Lapulase twnya sapaka singalihay tu tademaw tu sakay kalalayan, bahbahen ku pauzipay namakayza i kalalayan. namakayniay a nasulitan nasakamuan atu natinengan nasulitan nay pabalucu'ay a kawaw nu subana'ay a pu 2018 1</FORM>
    </S>
</TEXT>
