<?xml version="1.0" ?>
<TEXT id="Wiki_Sakizaya_kungku-_namaka_Alikakay_a_kamu_atu_nipilaedis" xml:lang="szy" source="Sakizaya Wikipedia, article: kungku-_namaka_Alikakay_a_kamu_atu_nipilaedis" copyright="CC BY-SA" citation="kungku-_namaka_Alikakay_a_kamu_atu_nipilaedis. (2025, May 05). In Wikipedia [Sakizaya]. https://szy.wikipedia.org/wiki/kungku-_namaka_Alikakay_a_kamu_atu_nipilaedis" BibTeX_citation="@misc{Wiki_szy_kungku-_namaka_Alikakay_a_kamu_atu_nipilaedis, title = kungku-_namaka_Alikakay_a_kamu_atu_nipilaedis, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku-_namaka_Alikakay_a_kamu_atu_nipilaedis} }">
    <S id="0">
        <FORM kindOf="original">== satangahan nu ulic == namaka Alikakay a kamu atu nipilaedis ngatu nu lacul ngatu-1 intini nukamuwan a pakayzaan. dietu nu bayu ci kabit u kakatalawan nu tademaw. usakasa atekak ku balucu' niza. hina sumad a maynah atu amanamuh. kanahatu pabeli ku bayu tu canacanan a kakanen. uyzasa alamihcaan palawacu'. i nuwaliyan ku eneng nu dietu nu bayu. u kawaw sa sakibayu,sauwac,demiad atu udad. u katalawan nu tademaw sa baliyus,ninel u nikuwanan nu dietu a bayu. uyniyaca nikakelal,mabalad atu nikasumad nu demiad. u canacanan sa masasiket tu dietu nu bayu. hina tabayu ku mibutingay. kiyu kahinatalaw tu dietu nu bayu. anu pacakeban nu dietu nu bayu. a malawacu' atu katalawan ku uzip nu mibutingay. ngatu-2 anumahiza. iyu a tabayu. a manakanca pasanuwaliyan a mitaung tu dietu nu bayu. milunguc tu lihalay. anu makelal cayay kawdad atu mabalad sa. masakamu ku mapalaway atu dietu nu bayu. pasatezep tu linges a dietu nu bayu. a kamu nu naayaway. palikutay a alikakay u tima' ku sapisawacu' a tacuwacuwa. ngatu-3 malabades ku niyazu' atu tademaw amin. katuud ku mapatayay nu selal nanibahbah tu palikutay a alikakay. musepi mapadang nu kabit u dietu nu bayu. sipakayza i nisepi kuni pasubana' tu sapidemec tu ada. kiyu lihalay a mibahbah tiza palikutay a alikakay. sapikukay niya palikutay alikakay tu cipipatay cinizaan. a pabeli tu iyadahay a buting i titaan tu mihmihcaan. tu sapatukil i tademaw sa. nmakayza. kasibutingan a bulad sa. sikawaw ku niyazu' tu milaedis a mikukay tu dietu nu bayu. ngatu-4 kidekide:emu ku uzang atu buting. saicelangen ita. mutengteng tu salil patabalunga. kukay uni pi'dap nu pauzipay nu bayu. ngay madiput ku pinacadan i bayu matumes ku sakataluma'. u likat nu bunac i pabaw nu bayu. mapacilu' kuni culil nu balunga. sapulungen niyam ku papah nu lucik. amipuhpuh tu sapaculil tu balunga. sapilunguc tu sadiput tu ibayuay a balunga. kiya matumes ku sakataluma'. waw! a tadamin ku tatama i sasidapan mila'dis. u nabalucuan niyam a patahkal. na kanamuhan tu amiyala. na pasepiyan tu kami. sapakapahen tu ku luma' niyam. na edapen kami tabuyu' amiadup. ka yadahen tu kuni piadup. lungucen tu ku ibuyuay ibayuay mikuliay a tademaw. kapahen tu ku uzip taluma'. ngatu-5 waw kabid! ayza a demiad. atayza kami i sasidapan mila'dis. tabayu mibutingay a tatama. kasikazen tu niyam ku balucu' a patungus tamuwanan. niku epah tunuz a'dac bila' tangah nu pabuy atu atay nu pabuy. na kanamuhan tu amiyala. paaninen kami tu tumesay a udad tu a mihcaan. tumesay ani pibuting. naka u buting ku apatumes tu salil. tumesan ku balunga taluma'. sikulen tu ku tatama sakapahen ku uzip taluma'. ngatu-6 buting maydih tu udad. laku maydih aca tu udad. na paaninen kami tu udad. hamaw caay ka kedal ku niyazu'. na bahbahen ku libung. hamaw caay ka labades nu imelang. misimaway tu buyu' a di'tu. misimaway tu bayu a di'tu. a taluma' tu kamu tu nikatizaan namu. caay kami kapawan amibetik tamuwanan. paymihcaan ahinin niyan kuni pibetik niyam.</FORM>
        <FORM kindOf="standard">== satangahan no olic == namaka Alikakay a kamo ato nipilaedis ngato no lacol ngato-1 intini nokamowan a pakayzaan. dieto no bayo ci kabit o kakatalawan no tademaw. osakasa atekak ko baloco' niza. hina somad a maynah ato amanamoh. kanahato pabeli ko bayo to canacanan a kakanen. oyzasa alamihcaan palawaco'. i nowaliyan ko eneng no dieto no bayo. o kawaw sa sakibayo,saowac,demiad ato odad. o katalawan no tademaw sa baliyos,ninel o nikowanan no dieto a bayo. oyniyaca nikakelal,mabalad ato nikasomad no demiad. o canacanan sa masasiket to dieto no bayo. hina tabayo ko mibotingay. kiyo kahinatalaw to dieto no bayo. ano pacakeban no dieto no bayo. a malawaco' ato katalawan ko ozip no mibotingay. ngato-2 anomahiza. iyo a tabayo. a manakanca pasanowaliyan a mitaong to dieto no bayo. milongoc to lihalay. ano makelal cayay kawdad ato mabalad sa. masakamo ko mapalaway ato dieto no bayo. pasatezep to linges a dieto no bayo. a kamo no naayaway. palikotay a alikakay o tima' ko sapisawaco' a tacowacowa. ngato-3 malabades ko niyazo' ato tademaw amin. katood ko mapatayay no selal nanibahbah to palikotay a alikakay. mosepi mapadang no kabit o dieto no bayo. sipakayza i nisepi koni pasobana' to sapidemec to ada. kiyo lihalay a mibahbah tiza palikotay a alikakay. sapikokay niya palikotay alikakay to cipipatay cinizaan. a pabeli to iyadahay a boting i titaan to mihmihcaan. to sapatokil i tademaw sa. nmakayza. kasibotingan a bolad sa. sikawaw ko niyazo' to milaedis a mikokay to dieto no bayo. ngato-4 kidekide:emo ko ozang ato boting. saicelangen ita. motengteng to salil patabalonga. kokay oni pi'dap no paozipay no bayo. ngay madipot ko pinacadan i bayo matomes ko sakataloma'. o likat no bonac i pabaw no bayo. mapacilo' koni colil no balonga. sapolongen niyam ko papah no locik. amipohpoh to sapacolil to balonga. sapilongoc to sadipot to ibayoay a balonga. kiya matomes ko sakataloma'. waw! a tadamin ko tatama i sasidapan mila'dis. o nabalocoan niyam a patahkal. na kanamohan to amiyala. na pasepiyan to kami. sapakapahen to ko loma' niyam. na edapen kami taboyo' amiadop. ka yadahen to koni piadop. longocen to ko iboyoay ibayoay mikoliay a tademaw. kapahen to ko ozip taloma'. ngato-5 waw kabid! ayza a demiad. atayza kami i sasidapan mila'dis. tabayo mibotingay a tatama. kasikazen to niyam ko baloco' a patongos tamowanan. niko epah tonoz a'dac bila' tangah no paboy ato atay no paboy. na kanamohan to amiyala. paaninen kami to tomesay a odad to a mihcaan. tomesay ani piboting. naka o boting ko apatomes to salil. tomesan ko balonga taloma'. sikolen to ko tatama sakapahen ko ozip taloma'. ngato-6 boting maydih to odad. lako maydih aca to odad. na paaninen kami to odad. hamaw caay ka kedal ko niyazo'. na bahbahen ko libong. hamaw caay ka labades no imelang. misimaway to boyo' a di'to. misimaway to bayo a di'to. a taloma' to kamo to nikatizaan namo. caay kami kapawan amibetik tamowanan. paymihcaan ahinin niyan koni pibetik niyam.</FORM>
    </S>
</TEXT>