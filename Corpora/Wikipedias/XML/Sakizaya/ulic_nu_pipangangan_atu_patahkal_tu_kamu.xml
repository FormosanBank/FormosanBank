<?xml version="1.0" ?>
<TEXT id="Wiki_Sakizaya_ulic_nu_pipangangan_atu_patahkal_tu_kamu" xml:lang="szy" source="Sakizaya Wikipedia, article: ulic_nu_pipangangan_atu_patahkal_tu_kamu" copyright="CC BY-SA" citation="ulic_nu_pipangangan_atu_patahkal_tu_kamu. (2025, May 05). In Wikipedia [Sakizaya]. https://szy.wikipedia.org/wiki/ulic_nu_pipangangan_atu_patahkal_tu_kamu" BibTeX_citation="@misc{Wiki_szy_ulic_nu_pipangangan_atu_patahkal_tu_kamu, title = ulic_nu_pipangangan_atu_patahkal_tu_kamu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ulic_nu_pipangangan_atu_patahkal_tu_kamu} }">
    <S id="0">
        <FORM kindOf="original">== ulic nu pipangangan atu patahkal tu kamu 正名大典祭辭與宣言 == u epah ku sapazazan kitaan, u tayu ku sapibuhat, mibuhat tu panan nu tapuku, miawza patasasa tu tapukuay, lala'ay, kawiliay, kawananay a Di'tu. i pabaway ci Malataw, i sasaay ci Butuc, i kawiliay ci Dungi, i kawananay ci Kumud Pazik, atu kinabakah sa nanay namin tu uzip a kakawsan ita, makayza i piladay namu pazazan tamian, malaheci tu ayza ku nisaicelangan niyam. nabalucu'an atu tudawa namu, caay tu kau mamapawan niyam. nanutawya nazikuzan malalais i Takubuan, 129 a mihcaan ku pilakalak niyam. hatiniay a tenes nu mihcaan, milimek kami i pangpangcahan, misakaliyuh matalaw a pasasizuma tu kamu, matalaw a katinengan nu tau kau Sakizaya a sa. u likat nu cilal ku miladayay tu wawa nu Sakizaya, a miliyaw palekal tu binacadan, mipazazan tu sakataluma'. piawaw nu nababalaki, miucul palacacay tu balucu', micuzuh a mipangangan atu misakamu tu kamu ita. imahini, taluma' tu kita, tatenga'ay a kataluma' ita, Sakizaya a binacadan u tadaluma' atu tadangangan tu ita. ayza a demiad, a caay kau papawanen ita ku pidiput nu Pangcah.</FORM>
        <FORM kindOf="standard">== olic no pipangangan ato patahkal to kamo 正名大典祭辭與宣言 == o epah ko sapazazan kitaan, o tayo ko sapibohat, mibohat to panan no tapoko, miawza patasasa to tapokoay, lala'ay, kawiliay, kawananay a Di'to. i pabaway ci Malataw, i sasaay ci Botoc, i kawiliay ci Dongi, i kawananay ci Komod Pazik, ato kinabakah sa nanay namin to ozip a kakawsan ita, makayza i piladay namo pazazan tamian, malaheci to ayza ko nisaicelangan niyam. nabaloco'an ato todawa namo, caay to kao mamapawan niyam. nanotawya nazikozan malalais i Takoboan, 129 a mihcaan ko pilakalak niyam. hatiniay a tenes no mihcaan, milimek kami i pangpangcahan, misakaliyoh matalaw a pasasizoma to kamo, matalaw a katinengan no tao kao Sakizaya a sa. o likat no cilal ko miladayay to wawa no Sakizaya, a miliyaw palekal to binacadan, mipazazan to sakataloma'. piawaw no nababalaki, miocol palacacay to baloco', micozoh a mipangangan ato misakamo to kamo ita. imahini, taloma' to kita, tatenga'ay a kataloma' ita, Sakizaya a binacadan o tadaloma' ato tadangangan to ita. ayza a demiad, a caay kao papawanen ita ko pidipot no Pangcah.</FORM>
    </S>
</TEXT>