<?xml version="1.0" ?>
<TEXT id="Wiki_Sakizaya_kanus" xml:lang="szy" source="Sakizaya Wikipedia, article: kanus" copyright="CC BY-SA" citation="kanus. (2025, May 05). In Wikipedia [Sakizaya]. https://szy.wikipedia.org/wiki/kanus" BibTeX_citation="@misc{Wiki_szy_kanus, title = kanus, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kanus} }">
    <S id="0">
        <FORM kindOf="original">kanus 指甲 kakiliman kanus saan, u limaay a kanus atu kuku'ay a kanus, u atekakay a banges iayaway nu lima atu kuku'. atekakay a kanus, taneng miizaw ku sakabaekeday a kawaw, mudiput tu taludu' nu mita. taneng kami mikapet, taneneg kami misalama tu piano, usakasa izaw ku kanus kami, sisa izaw ku icelang ku taludu' nu mita. iyadahay a izang pakatukuh i kanus, sapisadimel tu izang i iluc nu lima, taneng padihku tu kidu nu mita. nilacul u kanus nu tademaw anu maikes ku kanus, sikisis, mangeli', mahiza sa, caay tu katineng midiput ku taludu'. tanaya' ku kanus paydemidemiad haymaw. mucelak kutanaya' satuba' nu kanus, cacay kungli pay cacay bataan a demiad, tulu kungli pay cacay a bulad. baluhayay a kanus mucelak nay lamit nu kanus, haymaw saan patababaw. haymaw mucelak saan ku kanus. anu caay pidiput tu kanus, patudud hen, patanaya' han kya kanus. mangasiw tanaya' ku kanus, dayum tu mangeli', mapudac. zumasatu, izaw ku ungieng labu' nu kanus. sisa, saiten ku kanus, amana patanaya tu kanus. anu mahiza sa, izaw ku ungin ilabu nu kanus. sawsawni pisaiten tu ku kanus, caay kakapah tatanaya' ku kanus. u belih nu pabaw kuku' taludu' atu lima taludu', sikanus tu i taludu' nu lima, pulung sa izaw tusa a bataan. kanahantu limaay a kanus kya kaukak mahiza tu kuku', izaw tu adidi'ay a caay kalecad. tanektekay a kanus haycantu maazih tu labu nu kanus, adidi' ku sumanahay kya kulit. lameneng i hekal nu kanus. langaw nu kanus, caay kalecad nu mihca, tanektek, puu' nu demiad... izay katanaya' ku kanus kanus atu bukes nikasumad ihekalay a si-paw , u labu' nu neni' ku tan-pay-ce . matanaya' ku bukes u 週期性ay. amahetik ku bukes, inuayaway a buhang malangaw u baluhayay a bukes. nika u kanus sa, caay kapecu', sisa, anu caay sayiten, atanaya'tu. kya ihekalay a sipaw namakalecuh katukuh mapatay, cacacacay saan malangaw atu tabaki, sisa, baluhayay a tanpayce tahkal tuway caay kahezek, sisa, amisayit tuway ku kanus. u nanam atu lalangawan mahinisa mucelak ku kanus haymawhaymaw satu, isasa' nu kanus madayum maunging, namakay madimelay , kakaydihan kita pisait tu kanus kita. katuud ku tademaw misalama' tu sadadiway , tinaku ku pianu asaca cital , saungay tu lima taludu' atu kanus, sisa, pisait tu kanus cacay a lipay. zumasa, misait tu kanus, akapisait taapuyu', amaduka ku lima. capi a mihecaan, mikulit ku tatayna i kanus, pabangcal tu kanus, yadah ku kulit ipabaw i kanus, salungan kya kanus, uzamasa, pazepit ku bangcalay paceba'ay a kanus ipabaw nu tatengaay a kanus, anu mahiza, bangcal tu ku kanus saan.</FORM>
        <FORM kindOf="standard">kanos 指甲 kakiliman kanos saan, o limaay a kanos ato koko'ay a kanos, o atekakay a banges iayaway no lima ato koko'. atekakay a kanos, taneng miizaw ko sakabaekeday a kawaw, modipot to talodo' no mita. taneng kami mikapet, taneneg kami misalama to piano, osakasa izaw ko kanos kami, sisa izaw ko icelang ko talodo' no mita. iyadahay a izang pakatokoh i kanos, sapisadimel to izang i iloc no lima, taneng padihko to kido no mita. nilacol o kanos no tademaw ano maikes ko kanos, sikisis, mangeli', mahiza sa, caay to katineng midipot ko talodo'. tanaya' ko kanos paydemidemiad haymaw. mocelak kotanaya' satoba' no kanos, cacay kongli pay cacay bataan a demiad, tolo kongli pay cacay a bolad. balohayay a kanos mocelak nay lamit no kanos, haymaw saan patababaw. haymaw mocelak saan ko kanos. ano caay pidipot to kanos, patodod hen, patanaya' han kya kanos. mangasiw tanaya' ko kanos, dayom to mangeli', mapodac. zomasato, izaw ko ongieng labo' no kanos. sisa, saiten ko kanos, amana patanaya to kanos. ano mahiza sa, izaw ko ongin ilabo no kanos. sawsawni pisaiten to ko kanos, caay kakapah tatanaya' ko kanos. o belih no pabaw koko' talodo' ato lima talodo', sikanos to i talodo' no lima, polong sa izaw tosa a bataan. kanahanto limaay a kanos kya kaokak mahiza to koko', izaw to adidi'ay a caay kalecad. tanektekay a kanos haycanto maazih to labo no kanos, adidi' ko somanahay kya kolit. lameneng i hekal no kanos. langaw no kanos, caay kalecad no mihca, tanektek, poo' no demiad... izay katanaya' ko kanos kanos ato bokes nikasomad ihekalay a si-paw , o labo' no neni' ko tan-pay-ce . matanaya' ko bokes o 週期性ay. amahetik ko bokes, inoayaway a bohang malangaw o balohayay a bokes. nika o kanos sa, caay kapeco', sisa, ano caay sayiten, atanaya'to. kya ihekalay a sipaw namakalecoh katokoh mapatay, cacacacay saan malangaw ato tabaki, sisa, balohayay a tanpayce tahkal toway caay kahezek, sisa, amisayit toway ko kanos. o nanam ato lalangawan mahinisa mocelak ko kanos haymawhaymaw sato, isasa' no kanos madayom maonging, namakay madimelay , kakaydihan kita pisait to kanos kita. katood ko tademaw misalama' to sadadiway , tinako ko piano asaca cital , saongay to lima talodo' ato kanos, sisa, pisait to kanos cacay a lipay. zomasa, misait to kanos, akapisait taapoyo', amadoka ko lima. capi a mihecaan, mikolit ko tatayna i kanos, pabangcal to kanos, yadah ko kolit ipabaw i kanos, salongan kya kanos, ozamasa, pazepit ko bangcalay paceba'ay a kanos ipabaw no tatengaay a kanos, ano mahiza, bangcal to ko kanos saan.</FORM>
    </S>
</TEXT>