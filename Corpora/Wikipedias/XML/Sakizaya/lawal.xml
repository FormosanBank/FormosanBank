<?xml version="1.0" ?>
<TEXT id="Wiki_Sakizaya_lawal" xml:lang="szy" source="Sakizaya Wikipedia, article: lawal" copyright="CC BY-SA" citation="lawal. (2025, May 05). In Wikipedia [Sakizaya]. https://szy.wikipedia.org/wiki/lawal" BibTeX_citation="@misc{Wiki_szy_lawal, title = lawal, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/lawal} }">
    <S id="0">
        <FORM kindOf="original">lawal , cacay a aadupan . pangangan palatusaen ku laluma'an nu u-su a mipangangan; u-su , atu lawal han. u-su , atu lawal hananay, inaayaw nasingangan aca tu ley(鸓, hanu hulamen muasup sa lěi han), sitangilaay a edu , i-yu(i-yu, 夷由), mubahelay a leyi (le-yi, 飛鸓), mubahelay a mauzipay(fey-seng, 飛生), mubahelay mauzipay a cilekay (fey-seng-cung, 飛生蟲), mubahelay mauzipay a ayam(fey-seng-niyaw, 飛生鳥), mubahelay a tula (fey-hu, 飛虎) , i kilakilanganay a nani'(sung-mawl, 松貓兒), kanahatu hatiniay ka yayadah ku nipangangan tina u-su , nika u isasaay nu kapulusay a kaput han namin kuheni, tahimahini sa , a u lawal han ku ngangan misulit ayza. kananaman a wayway lawal: sakabahel nuheni sa izaw ku mahizaay hananay, miedap tu henian pakakalamkam miselic i kilakilangan, tu mahizaay u sabahelay a dinget caay ka tanengay ku icelang patapabaw pabahel tuhenian, kyu caay ka tatalakaw ku nibahelan, sisa ina lawal, itiza satu i tetebanan nu kilakilangan tapabaw tasasa misaselic, i lutulutukan, i lala'lala'an muculil. kanahatu azihen ku nisulitan tu lawal, u mabalay a edu han, nika matineng misaselic adada' caay ka tatenga'ay mubahel kuheni. kakitizian imahini lawal hananay, milakalak i caledesay atu masatanengay ku akuti' siudadudaday a kilakilangan nu Ya-cou , U-cou atu Mey-cou , ayza u nikatepaan nu tademaw a lawal sa makaala tu sepat a bataan izaw ku tulu masasizumaay a lawal. micapi tu ayzaay a mihecaan yadah ku niadupan, mapatayay a lawal, imahini sa, mahiniay a lawal akay a malawpes wyca ku wantan saw. zuma sa i labiay ku sakatahekal nu lawal, anu maydih miadup tu lawal sa hanu u dinki mipalikat tuhenian, samengmeng satu kuheni caay tu pisaungay, tansul sa mazakep tu nu miadupay kuheni. likisi sasaayaway nipatungus misulit tina lawal atu mipatucekan sa , payza i nuayawan nu sakatuluay a si-ki nu Cung-ku &quot;El-ya &quot; a zitinan. nika itawya caay kacacakat ku keci atu yadah ku kaliwliwhan tu cacananan, malalamlam caay kasiwadan ku nipatucekan tu lawal, sisa payni satu i matinengay kuheni misaselic patucek han tu u sacacayay mabahelay a yayam han, nuzikuzan payni tu pinapina a mihcaan hatiniay a tenes, katuudkatuud satu ku mikingkiway tu mahiniay u lawal a aadupen, atu yadah satu ku nu ngangan a su . lalangawan ina lawal hananay i balucu' nu tawyaay a tademaw, kanahatu yayadahay ku katinengan a tineng nu lawal, nika nayinayi ku saicelangay matesekay a tineng nuheni, azihen ya cacay a cudad: &quot;Suing-ce‧ciyeng-siyey-peyng &quot; sakamu sa: mahiniay a lawal, kanahatu lalima ku tineng niza, nika nayinayi ku saicelangay satesekay a tineng, tinaku: kanahatu matineng mubahel kuheni nika caay pakatukuh i badahung nu luma', matineng mukayakay i kilakilangan, caay ka katukuh i sapabawan nu kilang, matineng mingaduy nika caay pakalakuwit tu sauwac, matineng mikutkut misabuhang nika tadaadidi' ku nibuhangan laecus mueneng, matineng muculil nika caay pakalakuit tu duba' nu tademaw, imahini azihen kina lawal nayinayi ku saicelangay matesekay a tineng. hicaen i tawya i Min-tay hananay, izaw ku manamuhay tatacuwa midangay miliwkuay a tadwmaw ci Ma-huan , izaw ku nisulitan niza tu Ing-ay-seng-lang hananay, i lalabu' nu Yalu a kanatal masulitay i cudad tu amisan timulan lawal a Cubelan sulit sa : i kilakilangan izaw ku saicelangay mubahelay a tula, hatiza u nani' ku katabaki, i uzipuzipan niza mamin namin ku abuabuay a kulit, izaw aca ku siheciay a sakubad, mahiza u padaduki, nika nu ayawan siheciay a sakubad malalitin atu zikuzanay a kuku', matineng mubahel nika caay ka baat ku nibahelan. wayway atu nikauzip lawal sa, u kapulusay a kaput , izaw ku duhepicay a banges milalitin tu itebanay a zikuzan nu kuku'kuku'an, atu tanengay kuheni mahiza u kapulus tanayu' ku laad malebud. u adidi'ay a lawal u uzip nuheni sabaw tulun li-mi tapabaw aca, ya balakiay tu a lawal makaala tu lima a bataan li-mi tapabaw aca. u lawal sa i labiay tahekal a aadupaen han, u aenengan nuheni sa i lalabu nu kilakilangan, u heci nupaenu, cacanan a heci, mangaduay a lutuklutuk, cilekay atu adidi'ay mabahelay a ayam ku kakanen nu heni. lawal sa tusa izaw ku tusa ku ngipen, nikauzip nuheni makaala tu sawbaw tusa a mihcaan hatiza ku tenes. mubahelay misaselicay a timulay a lawal izay matineng musaselic, sisa mabahelay a edu han( lawal) a pangangan. u lawal matineng a musaselic, payni a izaw ku duhepicay a banges atu kikul, kyu saselicselic saan ku lawal, wuya mabahelay a dinget kapah micebal tu akubad miedap tu henian miselic. u kikul niza sa, sapaculil tacuwacuwa. ina lawal makaala tu sepat izaw ku pitua a zepah ku niselican. zayhan, izaw ku masitekeday sasabahelan a nikaudip nu lawal, kyu hina sasakingkiwan nu tademaw. izaw ku cacay mikingkiway a tademaw misanga' ciniza tu mahizaay nu lawal a duhepicay a banges, alaw tanengay muselic ciniza, makaala tu cacay a lasubu izaw ku lima a batan ku kabaat. hicaen ku pisikul atu pahabay kinapinapina tu a mihcaan, mahicaay hakiya , yadah tu ku maadupay a lawal, pihaceng ku mabihkacay aca. imahini satu, i Cung-ku-ta-lu , anu u masiteketay a lawal malasasikulan a aadupen sa, anu palemang sa muzakep tu mahiniay a lawal, a mapulu' atu lawiten tu cacay a bataan a demiad tapabaw aca . zuma sa u nani' hina zakep tu lawal malukakanan nuheni kyu u sakacacay sakalawpen nu lawal aca kuyni. : palatusaen kuYa-cu nu lawal, sabaw lima ku Tabuk(su, 屬). pasasizumaen sa , tinaku: ■熒飛鼠亞族 Inn-fey-su(Inn-fey-su 熒飛鼠) a Ya-cu , tinaku: 2.北美飛鼠屬 Amisan nu Ami-li-ka lawal a Tabuk, (Pey-mey-fey-su su,v pana'kikulay lawal a Tabuk, (Cieng-Uey fey-su su , manamuhay angiha lawal a Tabuk, (Si-ciey-fey-su su, adidi'ay lawal a Tabuk, (Siyaw-fey-su su, isasaay sibulangay lawal a Tabuk, (Di-paw-fey-su su, 低泡飛鼠屬) ■飛鼠亞族 lawal a Ya-cu( fey-su-ya-cu, i cilisay lawal a Tabuk, (Ku-ya-fey-su su, lumeniay lawal a Tabuk, (Hey-fey-su su, 黑飛鼠屬) namakayniay a nasulitan nasakamuan atu natinengan nisulitan ni Mahi Takas aci Uwi Habay. 維基百科-鼯鼠:</FORM>
        <FORM kindOf="standard">lawal , cacay a aadopan . pangangan palatosaen ko laloma'an no o-so a mipangangan; o-so , ato lawal han. o-so , ato lawal hananay, inaayaw nasingangan aca to ley(鸓, hano holamen moasop sa lěi han), sitangilaay a edo , i-yo(i-yo, 夷由), mobahelay a leyi (le-yi, 飛鸓), mobahelay a maozipay(fey-seng, 飛生), mobahelay maozipay a cilekay (fey-seng-cong, 飛生蟲), mobahelay maozipay a ayam(fey-seng-niyaw, 飛生鳥), mobahelay a tola (fey-ho, 飛虎) , i kilakilanganay a nani'(song-mawl, 松貓兒), kanahato hatiniay ka yayadah ko nipangangan tina o-so , nika o isasaay no kapolosay a kapot han namin koheni, tahimahini sa , a o lawal han ko ngangan misolit ayza. kananaman a wayway lawal: sakabahel noheni sa izaw ko mahizaay hananay, miedap to henian pakakalamkam miselic i kilakilangan, to mahizaay o sabahelay a dinget caay ka tanengay ko icelang patapabaw pabahel tohenian, kyo caay ka tatalakaw ko nibahelan, sisa ina lawal, itiza sato i tetebanan no kilakilangan tapabaw tasasa misaselic, i lotolotokan, i lala'lala'an mocolil. kanahato azihen ko nisolitan to lawal, o mabalay a edo han, nika matineng misaselic adada' caay ka tatenga'ay mobahel koheni. kakitizian imahini lawal hananay, milakalak i caledesay ato masatanengay ko akoti' siodadodaday a kilakilangan no Ya-coo , U-coo ato Mey-coo , ayza o nikatepaan no tademaw a lawal sa makaala to sepat a bataan izaw ko tolo masasizomaay a lawal. micapi to ayzaay a mihecaan yadah ko niadopan, mapatayay a lawal, imahini sa, mahiniay a lawal akay a malawpes wyca ko wantan saw. zoma sa i labiay ko sakatahekal no lawal, ano maydih miadop to lawal sa hano o dinki mipalikat tohenian, samengmeng sato koheni caay to pisaongay, tansol sa mazakep to no miadopay koheni. likisi sasaayaway nipatongos misolit tina lawal ato mipatocekan sa , payza i noayawan no sakatoloay a si-ki no Cong-ko &quot;El-ya &quot; a zitinan. nika itawya caay kacacakat ko keci ato yadah ko kaliwliwhan to cacananan, malalamlam caay kasiwadan ko nipatocekan to lawal, sisa payni sato i matinengay koheni misaselic patocek han to o sacacayay mabahelay a yayam han, nozikozan payni to pinapina a mihcaan hatiniay a tenes, katoodkatood sato ko mikingkiway to mahiniay o lawal a aadopen, ato yadah sato ko no ngangan a so . lalangawan ina lawal hananay i baloco' no tawyaay a tademaw, kanahato yayadahay ko katinengan a tineng no lawal, nika nayinayi ko saicelangay matesekay a tineng noheni, azihen ya cacay a codad: &quot;Soing-ce‧ciyeng-siyey-peyng &quot; sakamo sa: mahiniay a lawal, kanahato lalima ko tineng niza, nika nayinayi ko saicelangay satesekay a tineng, tinako: kanahato matineng mobahel koheni nika caay pakatokoh i badahong no loma', matineng mokayakay i kilakilangan, caay ka katokoh i sapabawan no kilang, matineng mingadoy nika caay pakalakowit to saowac, matineng mikotkot misabohang nika tadaadidi' ko nibohangan laecos moeneng, matineng mocolil nika caay pakalakoit to doba' no tademaw, imahini azihen kina lawal nayinayi ko saicelangay matesekay a tineng. hicaen i tawya i Min-tay hananay, izaw ko manamohay tatacowa midangay miliwkoay a tadwmaw ci Ma-hoan , izaw ko nisolitan niza to Ing-ay-seng-lang hananay, i lalabo' no Yalo a kanatal masolitay i codad to amisan timolan lawal a Cobelan solit sa : i kilakilangan izaw ko saicelangay mobahelay a tola, hatiza o nani' ko katabaki, i ozipozipan niza mamin namin ko aboaboay a kolit, izaw aca ko siheciay a sakobad, mahiza o padadoki, nika no ayawan siheciay a sakobad malalitin ato zikozanay a koko', matineng mobahel nika caay ka baat ko nibahelan. wayway ato nikaozip lawal sa, o kapolosay a kapot , izaw ko dohepicay a banges milalitin to itebanay a zikozan no koko'koko'an, ato tanengay koheni mahiza o kapolos tanayo' ko laad malebod. o adidi'ay a lawal o ozip noheni sabaw tolon li-mi tapabaw aca, ya balakiay to a lawal makaala to lima a bataan li-mi tapabaw aca. o lawal sa i labiay tahekal a aadopaen han, o aenengan noheni sa i lalabo no kilakilangan, o heci nopaeno, cacanan a heci, mangadoay a lotoklotok, cilekay ato adidi'ay mabahelay a ayam ko kakanen no heni. lawal sa tosa izaw ko tosa ko ngipen, nikaozip noheni makaala to sawbaw tosa a mihcaan hatiza ko tenes. mobahelay misaselicay a timolay a lawal izay matineng mosaselic, sisa mabahelay a edo han( lawal) a pangangan. o lawal matineng a mosaselic, payni a izaw ko dohepicay a banges ato kikol, kyo saselicselic saan ko lawal, woya mabahelay a dinget kapah micebal to akobad miedap to henian miselic. o kikol niza sa, sapacolil tacowacowa. ina lawal makaala to sepat izaw ko pitoa a zepah ko niselican. zayhan, izaw ko masitekeday sasabahelan a nikaodip no lawal, kyo hina sasakingkiwan no tademaw. izaw ko cacay mikingkiway a tademaw misanga' ciniza to mahizaay no lawal a dohepicay a banges, alaw tanengay moselic ciniza, makaala to cacay a lasobo izaw ko lima a batan ko kabaat. hicaen ko pisikol ato pahabay kinapinapina to a mihcaan, mahicaay hakiya , yadah to ko maadopay a lawal, pihaceng ko mabihkacay aca. imahini sato, i Cong-ko-ta-lo , ano o masiteketay a lawal malasasikolan a aadopen sa, ano palemang sa mozakep to mahiniay a lawal, a mapolo' ato lawiten to cacay a bataan a demiad tapabaw aca . zoma sa o nani' hina zakep to lawal malokakanan noheni kyo o sakacacay sakalawpen no lawal aca koyni. : palatosaen koYa-co no lawal, sabaw lima ko Tabok(so, 屬). pasasizomaen sa , tinako: ■熒飛鼠亞族 Inn-fey-so(Inn-fey-so 熒飛鼠) a Ya-co , tinako: 2.北美飛鼠屬 Amisan no Ami-li-ka lawal a Tabok, (Pey-mey-fey-so so,v pana'kikolay lawal a Tabok, (Cieng-Uey fey-so so , manamohay angiha lawal a Tabok, (Si-ciey-fey-so so, adidi'ay lawal a Tabok, (Siyaw-fey-so so, isasaay sibolangay lawal a Tabok, (Di-paw-fey-so so, 低泡飛鼠屬) ■飛鼠亞族 lawal a Ya-co( fey-so-ya-co, i cilisay lawal a Tabok, (Ko-ya-fey-so so, lomeniay lawal a Tabok, (Hey-fey-so so, 黑飛鼠屬) namakayniay a nasolitan nasakamoan ato natinengan nisolitan ni Mahi Takas aci Uwi Habay. 維基百科-鼯鼠:</FORM>
    </S>
</TEXT>