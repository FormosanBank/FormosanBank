<?xml version="1.0" ?>
<TEXT id="Wiki_Sakizaya_nu_Taywanay_a_katadadan" xml:lang="szy" source="Sakizaya Wikipedia, article: nu_Taywanay_a_katadadan" copyright="CC BY-SA" citation="nu_Taywanay_a_katadadan. (2025, May 05). In Wikipedia [Sakizaya]. https://szy.wikipedia.org/wiki/nu_Taywanay_a_katadadan" BibTeX_citation="@misc{Wiki_szy_nu_Taywanay_a_katadadan, title = nu_Taywanay_a_katadadan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nu_Taywanay_a_katadadan} }">
    <S id="0">
        <FORM kindOf="original">nipahabayan i nu Taywanay a katadadan, namakay Talu' hananay a kanatal namikilul imahida tu tayniyay nu kasumamaday nu babalaki i Taywan, mabulaw u sakalukan nu malukay nipipacumud, itini i Taywanay nikalingatu nu laylayay a niteka sa, u katadadan hananay sa sakay i niyadu'ay nu mamicunus tu sakangaay nu icelang, sikacunus nu Taywanay malukay nikaidaw tu sakasibek pabaluhay nu malukay nikalahecian tu tuudtuud. mahka maala nu Taywan i nu kadipunan sa (minku 45 mihcaan) sa nikayadah nu katadadan makaala tu 329,928 ku nipahabayan nu malukay, katukuh ayda sa nayay ku mikikakay tu nikayadah, katukuh i kahulaman i limaay a bataan ku mihcaan sa, namasumad tuku sakaudipan nu kenis itini nu Taywan, u sakakawawan nu tademaw u kuba' musiwbayay atu mabilil ku cenhuay palekal tunu malukay, pasumad sikikay tu misakalamkam tu nikalukan, sisa nu kikayay tu sipiida tu sakaluk tu umah, kyu kakayda satu maselep ku nipahabayan nu malukay tu katadadan. nika u katadadan sa iniw i Taywanay laylayay a nikaidaw sa, atu nu malukay sakasilacul tu sapalekal, atu nukisamataan nu nikaudip nu tademaw pasu nu lalangawan a padutus tu sakaidaw, nadikudan i limaay a bataan nu mihcaan, masumad ku salaculan tu sakay pakalisiway, nukikay tu ku sakaluk atu nu kaysiyaay a musakawaw tu sasangaan mapabaluhay tu ku tuudtuud kakayda satu malawpes ku katadadan a sakalukan, nu kikaymah tu ku kalamkamay kasenun sa ma'min a mikalut mitabi, sisa u pahabayay tu katadadan sa maselep ku nikayadah.nika u laylay nu sakaidaw nu katadadan hananay sa itini i Taywan sa idawaca ku sakay lalacalan tu nu kalisiway a nikalalitinan a salacul,sipakay i nu lalangawan nu kasumamadan a nidatengaan tu sakay malukan a tuudtuud,pasu nu nikaudipan nu ulicay atu nipalalitinan tu sikatatungduhan tu nadutungan, idawaca ku sakacaay nika laliwasakan, niulican ayda sa u sakasaan u mamisiwkay tu nu imahida henay nicaliwayan nu kasumamaday a lalangawan kusa, nu katadadanay a likisi mahica ku nipicunus sakacakat tu nikaudipan hicaen ku nipitupin tu nilangecan hicaen ku nipiculuan tu tuudtuud, u sasakamuwan aca nu sapadih tu katuuday itini, atu a hicaen a palekal tu sakuayaw nu kenisay masasidumaay nu lalangawn sakay inu katadadan a nisalaculan, pulungen atu saaidangan a pahanhanan nu tademaw, baladen ku saahebal satenes han ku nikalalitinan tu sakay nu katadadanay a nilaculan tu sakikawaw. iniw i masulitay nipisiwkay tu nu makayniyay i nu katadadanay a nikaidaw tu sakalukan atu nadipaan a kungku pasu kya makatungus tu nicaliwayan tu kakitidaan nu Taywan, damsay ku nika lalacalan atu tademaw caay tu kasausi ku nipicunus tu salaculan nu mikalisiway,a hicaen amaysakapah tu nu nipalapac tu yasuyay a nikacaay kalecad a sakasiduma sakuayaw sa ahicaen a maypalekal tu nu kenisay nu katadadanay nalaculan a lalangawan, sipalecad han atu nu miidangay maywawah tu nika ahebal misatenes a sakaidaw nu katadadanay a salacul haynisadikud. i tini nu Taywanan palatusaen ku sakay nu katadadanay a sakapaluwaluway, u sakalukan ku nu malukay nipahabay nu dumaay sa u malakakanen nu tademaw satitian a pacakay, i mahida sa mikalukay a katadadan katukuh tu i sabawtulu ku mihcaan sa palasawadan tu nu malukay, tada matenes tuku nipikaluk atu mutenteng tu kakela sisa balaki nayay tuku icelang musakawaw i umaumahan, nikasademiadan atu tademaw malalacal kapakapah damsay ku nadatungan a malcabay, kyu caay kangadah ku malukay a maydih mipacuk tu katadadan a mukaen, pasubalaki tuku mihcaan ahebet caay ka kemkem ku basis nu balakiyay a katadadan, caayen kaasu ku pacakayay, caay kakapah ku nipisiwbay nu pacakayay sisa sipataydaen i micunusay a kuba sangaen tu kasicedaman asuay a nitabuwan a kakaenan. u malukay i lakulakuwan atu mitabiay i nu tukusan a kaduh uduma sa ya cayay kalecad a katadadan, nipidateng nu tademaw sa caay kalecad, misungaay ku tademaw tu nu lakuway atu nu tukusay maluk a katadadan katinengan tu kunisaetiman, nulakuway a katadadan itini i kenis nu Tawan idawaca ku nipakulitan tu kasenengan, u sakasan pakatineng tu nikalalukan nu udip amana kakasic sananay. katukuh i kademecan tu Dipun sa pacudad ku cenhu nu Hulam piadingan tu a sakelec nu katadadan, u kamu nu hulic sa anu caay henay pakaala tu sabaw tulu ku mihcaan nikaudip nu katadadan sa lacus a mipacuk kemaen saan, katukuh i mudem nu sakatusaay nu kitakit a nikalalasi, nutaway a kanatal idaw tuku sikalecaday a nipahulic a mamikuwan, u kamu anu caay pakatukuh tu pituway a mihcaan sa laecus mipacuk tu masatubulay henay a katadadan sa, kyu nu Taywanay a katadadan i mahida sa kasenun saan mucelak kunika yadah.</FORM>
        <FORM kindOf="standard">nipahabayan i no Taywanay a katadadan, namakay Talo' hananay a kanatal namikilol imahida to tayniyay no kasomamaday no babalaki i Taywan, mabolaw o sakalokan no malokay nipipacomod, itini i Taywanay nikalingato no laylayay a niteka sa, o katadadan hananay sa sakay i niyado'ay no mamiconos to sakangaay no icelang, sikaconos no Taywanay malokay nikaidaw to sakasibek pabalohay no malokay nikalahecian to toodtood. mahka maala no Taywan i no kadiponan sa (minko 45 mihcaan) sa nikayadah no katadadan makaala to 329,928 ko nipahabayan no malokay, katokoh ayda sa nayay ko mikikakay to nikayadah, katokoh i kaholaman i limaay a bataan ko mihcaan sa, namasomad toko sakaodipan no kenis itini no Taywan, o sakakawawan no tademaw o koba' mosiwbayay ato mabilil ko cenhoay palekal tono malokay, pasomad sikikay to misakalamkam to nikalokan, sisa no kikayay to sipiida to sakalok to omah, kyo kakayda sato maselep ko nipahabayan no malokay to katadadan. nika o katadadan sa iniw i Taywanay laylayay a nikaidaw sa, ato no malokay sakasilacol to sapalekal, ato nokisamataan no nikaodip no tademaw paso no lalangawan a padotos to sakaidaw, nadikodan i limaay a bataan no mihcaan, masomad ko salacolan to sakay pakalisiway, nokikay to ko sakalok ato no kaysiyaay a mosakawaw to sasangaan mapabalohay to ko toodtood kakayda sato malawpes ko katadadan a sakalokan, no kikaymah to ko kalamkamay kasenon sa ma'min a mikalot mitabi, sisa o pahabayay to katadadan sa maselep ko nikayadah.nika o laylay no sakaidaw no katadadan hananay sa itini i Taywan sa idawaca ko sakay lalacalan to no kalisiway a nikalalitinan a salacol,sipakay i no lalangawan no kasomamadan a nidatengaan to sakay malokan a toodtood,paso no nikaodipan no olicay ato nipalalitinan to sikatatongdohan to nadotongan, idawaca ko sakacaay nika laliwasakan, niolican ayda sa o sakasaan o mamisiwkay to no imahida henay nicaliwayan no kasomamaday a lalangawan kosa, no katadadanay a likisi mahica ko nipiconos sakacakat to nikaodipan hicaen ko nipitopin to nilangecan hicaen ko nipicoloan to toodtood, o sasakamowan aca no sapadih to katooday itini, ato a hicaen a palekal to sakoayaw no kenisay masasidomaay no lalangawn sakay ino katadadan a nisalacolan, polongen ato saaidangan a pahanhanan no tademaw, baladen ko saahebal satenes han ko nikalalitinan to sakay no katadadanay a nilacolan to sakikawaw. iniw i masolitay nipisiwkay to no makayniyay i no katadadanay a nikaidaw to sakalokan ato nadipaan a kongko paso kya makatongos to nicaliwayan to kakitidaan no Taywan, damsay ko nika lalacalan ato tademaw caay to kasaosi ko nipiconos to salacolan no mikalisiway,a hicaen amaysakapah to no nipalapac to yasoyay a nikacaay kalecad a sakasidoma sakoayaw sa ahicaen a maypalekal to no kenisay no katadadanay nalacolan a lalangawan, sipalecad han ato no miidangay maywawah to nika ahebal misatenes a sakaidaw no katadadanay a salacol haynisadikod. i tini no Taywanan palatosaen ko sakay no katadadanay a sakapalowaloway, o sakalokan ko no malokay nipahabay no domaay sa o malakakanen no tademaw satitian a pacakay, i mahida sa mikalokay a katadadan katokoh to i sabawtolo ko mihcaan sa palasawadan to no malokay, tada matenes toko nipikalok ato motenteng to kakela sisa balaki nayay toko icelang mosakawaw i omaomahan, nikasademiadan ato tademaw malalacal kapakapah damsay ko nadatongan a malcabay, kyo caay kangadah ko malokay a maydih mipacok to katadadan a mokaen, pasobalaki toko mihcaan ahebet caay ka kemkem ko basis no balakiyay a katadadan, caayen kaaso ko pacakayay, caay kakapah ko nipisiwbay no pacakayay sisa sipataydaen i miconosay a koba sangaen to kasicedaman asoay a nitabowan a kakaenan. o malokay i lakolakowan ato mitabiay i no tokosan a kadoh odoma sa ya cayay kalecad a katadadan, nipidateng no tademaw sa caay kalecad, misongaay ko tademaw to no lakoway ato no tokosay malok a katadadan katinengan to konisaetiman, nolakoway a katadadan itini i kenis no Tawan idawaca ko nipakolitan to kasenengan, o sakasan pakatineng to nikalalokan no odip amana kakasic sananay. katokoh i kademecan to Dipon sa pacodad ko cenho no Holam piadingan to a sakelec no katadadan, o kamo no holic sa ano caay henay pakaala to sabaw tolo ko mihcaan nikaodip no katadadan sa lacos a mipacok kemaen saan, katokoh i modem no sakatosaay no kitakit a nikalalasi, notaway a kanatal idaw toko sikalecaday a nipaholic a mamikowan, o kamo ano caay pakatokoh to pitoway a mihcaan sa laecos mipacok to masatobolay henay a katadadan sa, kyo no Taywanay a katadadan i mahida sa kasenon saan mocelak konika yadah.</FORM>
    </S>
</TEXT>