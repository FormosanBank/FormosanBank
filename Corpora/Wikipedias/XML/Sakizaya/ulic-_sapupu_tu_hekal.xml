<?xml version="1.0" ?>
<TEXT id="Wiki_Sakizaya_ulic-_sapupu_tu_hekal" xml:lang="pwn" source="Paiwan Wikipedia, article: ulic-_sapupu_tu_hekal" copyright="CC BY-SA" citation="ulic-_sapupu_tu_hekal. (2024, December 07). In Wikipedia [Paiwan]. https://pwn.wikipedia.org/wiki/ulic-_sapupu_tu_hekal" BibTeX_citation="@misc{Wiki_pwn_ulic-_sapupu_tu_hekal, title = ulic-_sapupu_tu_hekal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ulic-_sapupu_tu_hekal} }">
    <S id="0">
        <FORM kindOf="original">== satangahan nu ulic == sapupu tu hekal ngatu ngatu-1 sapupu tu tahek hananay, matenes kaku mudateng. makadateng tu naayaw, itini naidaw ku macebeday kilangkilangan atu lutuk, mamintu malungad patidngan tu sacacaycay sananay matatung duday a luma' atu kakuliyan. paini nu tahek tu bancalay a hekel atu yadahay a aalan, pabalethan nita mulawpes. ngatu-2 tada malakuyt ku nilungad, palawpes tu nipaini nu tahek tu aalan, sikapeci' nu langaw i la'ci, malingatu tu pacuay ku tahek. maydih macunus ku kalisiw nu tademaw, misukay mipupu tu hekal. u ibuk nu nanum nu kakuliya sipabelun i sa'wac, u wacah palangecul sa patahekal, u nu bakah tu sakaudip pacebasa mupadeng, sikauning tu nu bayu, sa'wac, u lala', u bali inayi' maliwaliway. ngatu-3 naw tingalawway ku sawac maibuk tu waca, malaucep tu ku buting, tu nu lutuk satu tu talakaway, micungedus tu ku angtul a sanek. u akuti' nu la'cicay piwac ku tademaw patahekal tu sanek takalawtakalaw, malananum tu ku suleda, macunus talakaw tu ku nanum nu bayu, u duma tu amaenep ku ngapan, u kakitidanan nu tademaw atu aadupen adidiw adidiw, masumad tu ku demiad, balad, dadaw nu bayu, kedal, u caledes, sienaw… a iniw tu waman. ngatu-4 inayi' ku tanengay a demiad kitidaan, u lala' atu u hekal nu tahek, amabades tu kita maudip. amisuayaw kita tu nayi'ay ku kakanen, kasumad nu demidad, milaliday a imelang, anu mahini tu, amalawpes ku tademaw atu tuud aadupen, a duut tu amin kanatalay malala'gi. ngatu-5 sakatenes nu hekal, saka bancal nu nikaudip, akaymawen mipupu nu tademaw kulala', saetimen ku aalan, pupuwen ku biyaw a lutuk balu kilang atu hekal. sipayni i udip misakawaw, supeden ku nanum, cacay ku tipeluk, cacay ku belac, manapiwac pasubana'en tu kubiyabiyaw a tademaw, anu malaluk kita, acaaytu kya katayni ku salibunghan i sadikud. ngatu-6 uyniyan a kawaw u kakasakalahan sa u sas labuwn﹐u sakay kanatalay tu a tademaw. kyu u sapasubana` nu wina atu wama i wawa sa﹐a sipasubana` nu saydan tu micudaday﹐u pasinbugnay sa a misaicelang patenak﹐u i kanatalay a tademaw sa a idaw ku ku tanektekay a punu`﹐ pisamisiyi tu tu mahiniyay a tadiuc ﹐baluden i tamin ku balucu` misaicelang ﹐ kya amakaleku tu cekak﹐a liwanen tu ita ku sakapahay a kaudipan nu adiwawa amu eneng i hekal.</FORM>
        <FORM kindOf="standard">== satangahan no olic == sapopo to hekal ngato ngato-1 sapopo to tahek hananay, matenes kako modateng. makadateng to naayaw, itini naidaw ko macebeday kilangkilangan ato lotok, maminto malongad patidngan to sacacaycay sananay matatong doday a loma' ato kakoliyan. paini no tahek to bancalay a hekel ato yadahay a aalan, pabalethan nita molawpes. ngato-2 tada malakoyt ko nilongad, palawpes to nipaini no tahek to aalan, sikapeci' no langaw i la'ci, malingato to pacoay ko tahek. maydih maconos ko kalisiw no tademaw, misokay mipopo to hekal. o ibok no nanom no kakoliya sipabelon i sa'wac, o wacah palangecol sa patahekal, o no bakah to sakaodip pacebasa mopadeng, sikaoning to no bayo, sa'wac, o lala', o bali inayi' maliwaliway. ngato-3 naw tingalawway ko sawac maibok to waca, malaocep to ko boting, to no lotok sato to talakaway, micongedos to ko angtol a sanek. o akoti' no la'cicay piwac ko tademaw patahekal to sanek takalawtakalaw, malananom to ko soleda, maconos talakaw to ko nanom no bayo, o doma to amaenep ko ngapan, o kakitidanan no tademaw ato aadopen adidiw adidiw, masomad to ko demiad, balad, dadaw no bayo, kedal, o caledes, sienaw… a iniw to waman. ngato-4 inayi' ko tanengay a demiad kitidaan, o lala' ato o hekal no tahek, amabades to kita maodip. amisoayaw kita to nayi'ay ko kakanen, kasomad no demidad, milaliday a imelang, ano mahini to, amalawpes ko tademaw ato tood aadopen, a doot to amin kanatalay malala'gi. ngato-5 sakatenes no hekal, saka bancal no nikaodip, akaymawen mipopo no tademaw kolala', saetimen ko aalan, popowen ko biyaw a lotok balo kilang ato hekal. sipayni i odip misakawaw, sopeden ko nanom, cacay ko tipelok, cacay ko belac, manapiwac pasobana'en to kobiyabiyaw a tademaw, ano malalok kita, acaayto kya katayni ko salibonghan i sadikod. ngato-6 oyniyan a kawaw o kakasakalahan sa o sas labown﹐o sakay kanatalay to a tademaw. kyo o sapasobana` no wina ato wama i wawa sa﹐a sipasobana` no saydan to micodaday﹐o pasinbognay sa a misaicelang patenak﹐o i kanatalay a tademaw sa a idaw ko ko tanektekay a pono`﹐ pisamisiyi to to mahiniyay a tadioc ﹐baloden i tamin ko baloco` misaicelang ﹐ kya amakaleko to cekak﹐a liwanen to ita ko sakapahay a kaodipan no adiwawa amo eneng i hekal.</FORM>
    </S>
</TEXT>