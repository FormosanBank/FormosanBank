<?xml version="1.0" ?>
<TEXT id="Wiki_Sakizaya_Manzhou" xml:lang="szy" source="Sakizaya Wikipedia, article: Manzhou" copyright="CC BY-SA" citation="Manzhou. (2025, May 05). In Wikipedia [Sakizaya]. https://szy.wikipedia.org/wiki/Manzhou" BibTeX_citation="@misc{Wiki_szy_Manzhou, title = Manzhou, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Manzhou} }">
    <S id="0">
        <FORM kindOf="original">Manzhou (Hulam a sulit: 滿州鄉) a sakuwan ku Pingtung. kumud nu kalesakan, 147.35 km². (kalesakan nu linpanti 74.2 km², kalesakan nu pawliwti 7.17 km²), u kasabinawlan, 1,329 ku tademaw. u kasalumaluma' sa, 490 ku luma'. ilabu nu kasaniyazu' nu siyang sa, 802 ku ingcumin a tademaw. u kasabinawlan, Pakalatu 60%(Paiwan) ku kasabinawlan. u Paiwan ku sakalaniyazu'. nikasakuwakuwan Manzhou mala 8 a cuwen atu 3 ku niyazu'. kina 3 a niyazu'sa, Ride , Parius , Tjadukudukung . Manchuria Man-cuw a kenis &quot;Paywan a kamu, Vangecul han, Taywan a kamu,Bu'an-tsiu-hiong&quot; tini i Taywan Pin-tung a kuwan satimulan tu nuwalian, nuwamisan atu satipan saamisa micapi tu Mu-tan a kenis, nuwalian walibayu, satipan belaw u ce-cen a kenis, nutimulan atu satipan nutimulan malalutin tu hen-cun a kenis. tuniay izaw ku Taywan yincumin, Layak, malame mueneng, uyni u Paywan micalap tu tiniay a kenis u tademaw palasepat tu cacay. Man-cuw a kenis tini i Hen-cun a hekal nuwalian masa adidi'ay a buyu'an, u lala' tungusay nu Cung-yang a buyu', saupu nu tuse u zuma u masahelunng ku liwliw, satu tiniay labu nu kenis kanahatu yadah ku buyu', nika caya ka akuti ku lala', u talakaw nu lala' palalecad i pituay a depah ka isasa. dimiad tungus u caledesay bali a demiad, malilid nu liwliw, paymihcaan tu cacay a bataan katukuh cila a micaan tu tusaay a bulad izaw ku icelangay makay buyu'ay a bali. Man-cuw a kenis u zuma a sakuwan pakenisan tu Ken-tin a likut tuway, macakat ku papiidangay a sakawawan. laylay tiniay a lala' angangan nu S-ka-lu Huti kanatal a lala', kasumamadan tiniay Paywan a tademaw namiadup hawsa, u liwan nikanan tu niadupan, bakah han itini, satu tiniay a sanek hatu nu mamuni'ay a kidu nu aadupan, u lalekala nu Paywan a kamu &quot;Vangecul&quot; han a ngangan, u imi angtulay&quot; han, satu mabulaway tayni patadasay a Layak nu Taywanay a ngiha u uwn-sway &quot;ba'ng-sut&quot;, pala u uwn-sway-pu&quot; han. 1920 a mihcaan Taywan misumad tu ngangan nu kakitizaan, pikuwanan nu Lipun a cen-bu pasuma nu Lipun a ngiha Mam-cuw &quot;manshu&quot; uynian a ngangan patizeng han i &quot; Man-cuw a niyazu'&quot;, pakenis nu Takaw tu Cuw Hen-cun a sakuwan tuway. zikuza nu ngangayaw saayayaw pasumad pakenis patizeng sa i Takaw a kuwan Hen-cun a kakitizaan Man-cuw a kenis, 1950 a mihcaan pasuman han tu Pin-tung a kuwan katukuh ayza. caculilad sakacacay, Hen-cun pasawali Pin-tung muculil tusa a lasubu a kuwan a zazan, pasayza i Man-cuw, i kawanan niyul nu Sin-cuwang, pazay Pin-tung tusa a lasubu a kuwan a zaza, micaliway tu Kang-kuw katukuh i ucya a buyu'. sakatusa, pazayza i E-lan-pji, u Tay tusa a bataan izaw ku enem a zazan mililis tu walibayu a sadipasan a zazan taa amisan &quot;Tay tusa a bataan izaw ku enem Cya-e a zazan&quot; kulul tu nipatuzu'an a paya katukuh tu. Man-cuw Kang-kuw mauzipay mulangaway aidangan Kang-kuw a kakitizaan, tini i Ken-ti kanatal aidangan tu nuwalian, micidekay ku hekal nu bayu, yadah ku mauzipay mulangawan a salacul atu lalangawan nu ucya, atu Sin-sin nu micukisay tu laying i bayu, satu i capiay Sin-hay nu mibutingay a minatu, mililis tu dadipasn yadah ku salaculan, satu u binawlan amin miida tu bayu u butig ku sakauzip, zateng sa i dadipasan kacelema nu cilal, miazih tu cakeb nu laying, i bayu nu mibutingay tu timu a balunga', salungan kapah azihen ku hekal. Kang-kuw a niyazu' i labu liwliw nu Ken-ting kanatal aidangan, labu nu niyazu' Kang-kuw a sauwc u satabakiay nu Ken-ting a sauwac, sayhan u lalikeluhan nu abesaay a nanum atu aheciday a nanum, satu Kang-kuway a niyazu' yadah ku i hekalay a kalang atu yada ku masazumaay. Kang-kuw a niyazu' u wnhuwpu panutek i hekalay u budawan nu kanatal a tademaw ci Cang-ze-kuy tatayna, walu a bataan ku mihcaan kapah ku uzip icelang henay, mudadiw tu kasumamadan nu babalaki a dadiw sakalalum ku balucu', malacing damsay ku ngiha. paseneng han u miduducay ci Cen-taan sa, u mitesakay mudadiw tu sumamaday a dadiw, nu Man-cuw a dadiw niza, padutus tu dadiwnu babaaki, nu Man-cuw u patizengay tu nu babalaki a dadiw. musuayaway tu bayu Kan-kuw a ucya micidek ku bangsis nu ucya, zayhan caay a kalecad ku asu' nu ucya' u micidek nu kenis tulu a cacay ku bunawan a nipalumaan nu Hen-cun. micidekay hekal aidangan makay E-lan-pi katukuh i Ciya-le-suy, pakay tu singanganay a Ken-tin micumu tu caay ka singanganay a Man-cuw a kenis, uyni adidi'ay a sadipasan, u kacekukan tuwamin kina Ken-tin, Lung-pan a nalinabuwan ahebal sizikucc tu sumilaway walibayu, siliwasakay tu zumaay kanatal tu pahutingan a wayway, izaw henay nu sadipasa micidekay a hekal nu Cya-le-suy. pasayza aca muculil i buyu',miduduc tina zazan tulu tulu ku luma', salihalay sa ku wawa aliyacliyac sa mabalakas hakay i zazanan kakuniza sa maduba', hakaay miikec tu cacay salengacay a pin-ci-lin mukan mudadiw tu, tiniay a tademaw amin mahiza u kasumamadanay kunikauzip, nayay ku yadahay a kazali nu Tuse, nu Man-cuw a kenis ku tiniay. Man-cuw a kenis Cung-i a zazan u balu amin, muculil i zazanan bangsis sa a saneken, sacacaycacay sa ya takuliyaway tabakiay bukesu a mali mahiza i nu tauwan a kanatal a pahutinan, tuwaca taneng maazih ku masasizumaay makatalay aadupan micebal tu sapikpik mubahel i tapuku, u tanuhtuhay a uzip mibucekisay tu laying a labang mikilul tu makilid mapawpaw nu laying, satu kilul tu layingn, nakamuan tu lasubuay a mihcaan Kang-kuw a ucya atu micidekay ku akenek siceday, sacacay mapacait i pacaitan tu zikuc a maacakay a timu, namapacilal labuay izaw tu kunu bayuay a sapakeng, Cyu-peng a likelikenan maalesaytu, tayza i talakaway micekaw a mahemek tu misanga'ay tu tuud salungan ku piwnay. . paymihecaan tu cacaa a bataan, u abuan bihid kwng-ing &quot;abuan bihid a Ciw&quot; u picaliwayan tu Hen-cun, uynza u Man-cuw a kakitizaan tatungus sa u zikuzan tu nu Taywan a subal, maham u caayay henay ka patadas a kakitizaan tatungus sa u pihibangay pikiliman nu pang-ciw a yaman u sakapahay a kitizaan, sisa cacay a bataan tu pinaay a demiad a izaw ku pinaay cacay a bataan a mang ku makatalay a ayam micaliway tayni mihibang, u panciw amin maniyul i tapuku. Man-cuw piazihan tu palang tini i Se-ben sabaw cacay pasaza i nuwalian micumud tu Li-te a sangawan, i nuayawan a buyu' uyza u cacay a bataan u kalimulakan nu kanatal a demiad abuan a panciw micaliway pipahanhanan a kakitizaan, satu paymihcaan tu cacay a bataan kalimulakan nu kanatal a demiad tu namamin malahuk, u abuan a panciw amin malingatu maniyul midebu. Ken-tin nu mikuwanay miculcul tu misiwkayay musakamuay tayza itiza, mikawaw misiwkay musakamu tu binawlan, tada kacinglawan.</FORM>
        <FORM kindOf="standard">Manzhoo (Holam a solit: 滿州鄉) a sakowan ko Pingtong. komod no kalesakan, 147.35 km². (kalesakan no linpanti 74.2 km², kalesakan no pawliwti 7.17 km²), o kasabinawlan, 1,329 ko tademaw. o kasalomaloma' sa, 490 ko loma'. ilabo no kasaniyazo' no siyang sa, 802 ko ingcomin a tademaw. o kasabinawlan, Pakalato 60%(Paiwan) ko kasabinawlan. o Paiwan ko sakalaniyazo'. nikasakowakowan Manzhoo mala 8 a cowen ato 3 ko niyazo'. kina 3 a niyazo'sa, Ride , Parios , Tjadokodokong . Manchoria Man-cow a kenis &quot;Paywan a kamo, Vangecol han, Taywan a kamo,Bo'an-tsio-hiong&quot; tini i Taywan Pin-tong a kowan satimolan to nowalian, nowamisan ato satipan saamisa micapi to Mo-tan a kenis, nowalian walibayo, satipan belaw o ce-cen a kenis, notimolan ato satipan notimolan malalotin to hen-con a kenis. toniay izaw ko Taywan yincomin, Layak, malame moeneng, oyni o Paywan micalap to tiniay a kenis o tademaw palasepat to cacay. Man-cow a kenis tini i Hen-con a hekal nowalian masa adidi'ay a boyo'an, o lala' tongosay no Cong-yang a boyo', saopo no tose o zoma o masahelonng ko liwliw, sato tiniay labo no kenis kanahato yadah ko boyo', nika caya ka akoti ko lala', o talakaw no lala' palalecad i pitoay a depah ka isasa. dimiad tongos o caledesay bali a demiad, malilid no liwliw, paymihcaan to cacay a bataan katokoh cila a micaan to tosaay a bolad izaw ko icelangay makay boyo'ay a bali. Man-cow a kenis o zoma a sakowan pakenisan to Ken-tin a likot toway, macakat ko papiidangay a sakawawan. laylay tiniay a lala' angangan no S-ka-lo Hoti kanatal a lala', kasomamadan tiniay Paywan a tademaw namiadop hawsa, o liwan nikanan to niadopan, bakah han itini, sato tiniay a sanek hato no mamoni'ay a kido no aadopan, o lalekala no Paywan a kamo &quot;Vangecol&quot; han a ngangan, o imi angtolay&quot; han, sato mabolaway tayni patadasay a Layak no Taywanay a ngiha o own-sway &quot;ba'ng-sot&quot;, pala o own-sway-po&quot; han. 1920 a mihcaan Taywan misomad to ngangan no kakitizaan, pikowanan no Lipon a cen-bo pasoma no Lipon a ngiha Mam-cow &quot;mansho&quot; oynian a ngangan patizeng han i &quot; Man-cow a niyazo'&quot;, pakenis no Takaw to Cow Hen-con a sakowan toway. zikoza no ngangayaw saayayaw pasomad pakenis patizeng sa i Takaw a kowan Hen-con a kakitizaan Man-cow a kenis, 1950 a mihcaan pasoman han to Pin-tong a kowan katokoh ayza. cacolilad sakacacay, Hen-con pasawali Pin-tong mocolil tosa a lasobo a kowan a zazan, pasayza i Man-cow, i kawanan niyol no Sin-cowang, pazay Pin-tong tosa a lasobo a kowan a zaza, micaliway to Kang-kow katokoh i ocya a boyo'. sakatosa, pazayza i E-lan-pji, o Tay tosa a bataan izaw ko enem a zazan mililis to walibayo a sadipasan a zazan taa amisan &quot;Tay tosa a bataan izaw ko enem Cya-e a zazan&quot; kolol to nipatozo'an a paya katokoh to. Man-cow Kang-kow maozipay molangaway aidangan Kang-kow a kakitizaan, tini i Ken-ti kanatal aidangan to nowalian, micidekay ko hekal no bayo, yadah ko maozipay molangawan a salacol ato lalangawan no ocya, ato Sin-sin no micokisay to laying i bayo, sato i capiay Sin-hay no mibotingay a minato, mililis to dadipasn yadah ko salacolan, sato o binawlan amin miida to bayo o botig ko sakaozip, zateng sa i dadipasan kacelema no cilal, miazih to cakeb no laying, i bayo no mibotingay to timo a balonga', salongan kapah azihen ko hekal. Kang-kow a niyazo' i labo liwliw no Ken-ting kanatal aidangan, labo no niyazo' Kang-kow a saowc o satabakiay no Ken-ting a saowac, sayhan o lalikelohan no abesaay a nanom ato aheciday a nanom, sato Kang-koway a niyazo' yadah ko i hekalay a kalang ato yada ko masazomaay. Kang-kow a niyazo' o wnhowpo panotek i hekalay o bodawan no kanatal a tademaw ci Cang-ze-koy tatayna, walo a bataan ko mihcaan kapah ko ozip icelang henay, modadiw to kasomamadan no babalaki a dadiw sakalalom ko baloco', malacing damsay ko ngiha. paseneng han o midodocay ci Cen-taan sa, o mitesakay modadiw to somamaday a dadiw, no Man-cow a dadiw niza, padotos to dadiwno babaaki, no Man-cow o patizengay to no babalaki a dadiw. mosoayaway to bayo Kan-kow a ocya micidek ko bangsis no ocya, zayhan caay a kalecad ko aso' no ocya' o micidek no kenis tolo a cacay ko bonawan a nipalomaan no Hen-con. micidekay hekal aidangan makay E-lan-pi katokoh i Ciya-le-soy, pakay to singanganay a Ken-tin micomo to caay ka singanganay a Man-cow a kenis, oyni adidi'ay a sadipasan, o kacekokan towamin kina Ken-tin, Long-pan a nalinabowan ahebal sizikocc to somilaway walibayo, siliwasakay to zomaay kanatal to pahotingan a wayway, izaw henay no sadipasa micidekay a hekal no Cya-le-soy. pasayza aca mocolil i boyo',midodoc tina zazan tolo tolo ko loma', salihalay sa ko wawa aliyacliyac sa mabalakas hakay i zazanan kakoniza sa madoba', hakaay miikec to cacay salengacay a pin-ci-lin mokan modadiw to, tiniay a tademaw amin mahiza o kasomamadanay konikaozip, nayay ko yadahay a kazali no Tose, no Man-cow a kenis ko tiniay. Man-cow a kenis Cong-i a zazan o balo amin, mocolil i zazanan bangsis sa a saneken, sacacaycacay sa ya takoliyaway tabakiay bokeso a mali mahiza i no taowan a kanatal a pahotinan, towaca taneng maazih ko masasizomaay makatalay aadopan micebal to sapikpik mobahel i tapoko, o tanohtohay a ozip mibocekisay to laying a labang mikilol to makilid mapawpaw no laying, sato kilol to layingn, nakamoan to lasoboay a mihcaan Kang-kow a ocya ato micidekay ko akenek siceday, sacacay mapacait i pacaitan to zikoc a maacakay a timo, namapacilal laboay izaw to kono bayoay a sapakeng, Cyo-peng a likelikenan maalesayto, tayza i talakaway micekaw a mahemek to misanga'ay to tood salongan ko piwnay. . paymihecaan to cacaa a bataan, o aboan bihid kwng-ing &quot;aboan bihid a Ciw&quot; o picaliwayan to Hen-con, oynza o Man-cow a kakitizaan tatongos sa o zikozan to no Taywan a sobal, maham o caayay henay ka patadas a kakitizaan tatongos sa o pihibangay pikiliman no pang-ciw a yaman o sakapahay a kitizaan, sisa cacay a bataan to pinaay a demiad a izaw ko pinaay cacay a bataan a mang ko makatalay a ayam micaliway tayni mihibang, o panciw amin maniyol i tapoko. Man-cow piazihan to palang tini i Se-ben sabaw cacay pasaza i nowalian micomod to Li-te a sangawan, i noayawan a boyo' oyza o cacay a bataan o kalimolakan no kanatal a demiad aboan a panciw micaliway pipahanhanan a kakitizaan, sato paymihcaan to cacay a bataan kalimolakan no kanatal a demiad to namamin malahok, o aboan a panciw amin malingato maniyol midebo. Ken-tin no mikowanay micolcol to misiwkayay mosakamoay tayza itiza, mikawaw misiwkay mosakamo to binawlan, tada kacinglawan.</FORM>
    </S>
</TEXT>