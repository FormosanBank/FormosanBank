<TEXT id="Wiki_Sakizaya_tatayna_bangcal_balaki" xml:lang="pwn" source="" copyright="" citation="" BibTeX_citation="">
    <S id="0">
        <FORM>tatayna bangcal balaki atuuday a tademaw pasutatayna udip tatenga u tatayna anu balaki mabayi ku bihid. udup masumad balaki tu akaddihian . nika tatenga tatayna balaki tu, iya abangcalay . u mahiniay abangcal caykaw nu limecedan ukaying caypakademec balaki tu ku tatayna idaw ku babgcal atukuhan balaki tu ku tatayna nayay tu ku nu kaing a bangecal widasa u masanu tademawan tu ku wayway. . yu nikaudip manikety anu malikeluh tu baluduhay akawaw sa mapacekil ku punu' masinanut ku kawaw. . tu ipaladah mamin tu ku kawaw sa sabangsi ku kunipisahemay , mahida u nayiay ku lawdipalafah katukuh ilima nida masinanut ku mamin ku kawaw masadep, u sinanut, masabalaki kukawa. . utatahna anu balaki , idawku misaicelang a bangcal. ubalakiya tu a tatayna , malucuked hanay nu labunu luma' ,sakahenekan nu wawa a cacangdayan. . tudedemiad nu sananal ucacanan a kawa idawnamin itagah malikat ku pikiyaku. . nikaudip ahican mikelul ku kasuy belac simal cikah su uciya , icuwaay kawni cay kangeluan apatahekal. nilecuhsn nu labunu luma' kaydihan atu ekeng tu cacanan akawaw matineng namin. , . paayaw NAMI tu labu nu lumaau , kiyu Hina tawal caay pisakapah tu u dip. . tatayna katukuh balaki , idaw ku nikabalaliyan nu bang cal. umihcaan mahida u nayay ku balucu' amikelit a takini', cay kasumad mu nuydaan a bangcal, u kubid nu bihid haymada mukayskau ku kubid i kalimucu' nu mata atu kalaw. . imahini u bangcal nu heni ,cay kawni kelitan caypaeteng sa musilud, idadan ilud han kuyda namicaliwayay a niculilan nipaneknek tu wayway, mahida nu hekalay adih han kasenengan tatayna balaki, mahida ikupuay asumanahay aepah, maselep tu acedah ,nika idaw ku sapisunil. manamuh miadih sa, mahida paliwan tu dadatengan . tatayna katukuh balaki , mahida bangcal ku balucu'. tademaw katukuh balaki, kanahatu nayay tu ku ekeng nika afih han mahida u tanektekay. tademaw balaki, kanahatu caytu kahida yu masakaph henay , nika idaw tu ku bangcal nu wayway. tademaw balakitu caytu kahida umasakapahay, idahenay ku kaydih , nika matineng tu sadep atu misaicelang . tademaw katukuh balaki nayay tu nu masakapahay a sapaculi, nika idaw namakabalucu'ay sapidateng . tatayna katukuh balaki, idaw ku tabesiw han bangcal . tademaw katukuh balaki, kiya madateng kunikaudip tu abesa cupelak idaw ku beliw sananay abangesi. . tatayna hayni kabalaki, kanahatu mangelu' nika ungelu' payawan sa, amihica cakalinges cakatadikud. miadih tu wawa siekeng tu balaki , siluma' tu sikawatu, ukanamuhan . , maadih tu acawa siekeng lipahak, mapulung balaki, hatini kunamuh . . tatayna katukuh balaki a bangcal yabangcal nipaydangan, miliwkay ku bangcal. bangcal i tanektek nu heni, bangcal i pasaicelang nu heni.</FORM>
    </S>
</TEXT>
