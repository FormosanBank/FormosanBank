<?xml version="1.0" ?>
<TEXT id="Wiki_Sakizaya_ciid" xml:lang="pwn" source="" copyright="" citation="" BibTeX_citation="">
    <S id="0">
        <FORM>ciid (kamu nu Hulam: ) lahad sa ku canacanan a kilang atu lutuk mulangaw tu ciid atu lamit i saayaway. u iluc ku adidi'ay a ciid. izaw ku sikulitay atu mulangaway a nazipa'an i paduh nu ciid. mitudung kina nazipa'an i ciid tu uzip nu kilang. lacul ciid atu iluc nu ciid, adidingay a ciid, adidiay a ciid, baluhayay a ciid, mangaduay a ciid, i tini lahad nu lutulutukan atu lahad nu kilakilangan a sasunanaman a cudad, nipatuduan siduma u mapatelekay ku angangan a kilang atu malikaku'ay nu ciid a kilang. u ciid nu kilang a sikasibalu, u aadihan tu nikatanektek a sakahenulan piadihan, nika pelu'an nu pahpah sa u kadit malecad tu u sakahenulan, u ciid nu banges nu kilang idaw ku pisulitan nu i hekalay a micidekay, caay ka u kulit sa atu kulebut, caay kalecad nu kilang atu sapakay caang atu pahpah picidekay a masadicem, u nu ciid nnu kilang amin. u masaciiday nu heci maadih tu nikakibetul atu kasasiduma, atu idaway hakiya nalaadan nikadukaan nikahidaan. ciid nu kilang pahtatusaen, nu lutukay a ciid atu sikalahecian a ceka'. siceka'ay a nikalaheci sapacidekay nu ciid, sipakay tapiingan amin masaciid, nikatabaki apuyu'an atu haymaw sa mucelak, idaw ku mapasulitan i ciid nu kasumadan nikakimulu nikadukaan. mihcaan nu ciid atu nikacelakan taneng pisausi i kasienawan i nu ciidan kasibaluan a kadit atu masakimuluay a duka, sipakay nu ciid nikatanayaan a palucek. namakay i zitinay a sulit tanaya' tu ku ciid nu kilang. . namakayniay a nasulitan nasakamuan atu natinengan</FORM>
    </S>
</TEXT>
