<?xml version="1.0" ?>
<TEXT id="Wiki_Sakizaya_ya_waluay_masakaputay_midebungay_tu_Hulamay_ya_(_八國聯軍_）hananay" xml:lang="szy" source="Sakizaya Wikipedia, article: ya_waluay_masakaputay_midebungay_tu_Hulamay_ya_(_八國聯軍_）hananay" copyright="CC BY-SA" citation="ya_waluay_masakaputay_midebungay_tu_Hulamay_ya_(_八國聯軍_）hananay. (2025, May 05). In Wikipedia [Sakizaya]. https://szy.wikipedia.org/wiki/ya_waluay_masakaputay_midebungay_tu_Hulamay_ya_(_八國聯軍_）hananay" BibTeX_citation="@misc{Wiki_szy_ya_waluay_masakaputay_midebungay_tu_Hulamay_ya_(_八國聯軍_）hananay, title = ya_waluay_masakaputay_midebungay_tu_Hulamay_ya_(_八國聯軍_）hananay, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ya_waluay_masakaputay_midebungay_tu_Hulamay_ya_(_八國聯軍_）hananay} }">
    <S id="0">
        <FORM kindOf="original">西元 1990 a mihcaan i waluay a bulad sabaw sepat a demiad sa . u sakacaay ka pawan nu i picin hananay a kakitidaan nu tademaw . imahida sa namakay icawacuwaay a kanatalay a waluway a hitay masakaput midebung tu Hungtyay Hulam i piking . ya waluay nikasasiduma sa idaw ku hananay a mapulung misawacu mingayaw debungaan ku Hulam . kunikahida sa namakay i idaw ku masakaputay nu ilabuway nu Hulam ya hananay a masakaputay paceba saan tacuwacuwa maydih mibelih tuya Hungtyay amikuwan . pasunutawan tu a tademaw ngayawan sisa malucung tu ku nutaway a kanatalay meleng saan maladay mi debung tu Hulam . nikalingat niya sa palutatenga tu nudituwan a mapalaway caay pakademec ku hicahica saan misapudah talacuwacuwa mi sawacu tu tademaw u tapukuway kami nipatayni mamisaketun tu tuudtuud sa nayay ku hulic hananay i balucu nuheni sisa anu maydih tuhica sa pacici saan mucebis ancaay sa palamal tuduhan ku luma nu binawlan . zayhan nudikudan satu sa mangalebmangleb kuni kayadah nu milihidaay kasenun sa malalit ku masakapahay mikilihida . caay tu pakademec kya Hungtyay a mamikuwan sisa paladek satu tunikahida . kunacaay pitebing tu amuhuwan kau kucaay tu pingayaw tu Hulam kya masakaputay nu waluway a hitay . a hicanaca itawyatu kya masakaputay maydih misamsam micalap tu kakitidaan nu Hulam nikanayi saan ku ahican mudebung sananay a nikalingatu . sikahini niya sa tulecek saan makaala tu sasakamuwan tuni kahida nyamasapudahay sabalucu satu kunikalecad mingayaw tu Hulam sisa u sakalabades nu Hulam kinakawaw imahida . nikahida idaw nu Hungtyay katukuh i kunikatenes yadah ku nu maka cuwacuwaay nalimaan . nisangaan tu luma atu sadikecan pasukasatiman nu kingmay a tuudtuud mahamin cebisan. u saka adada nu balucu nu binawlan salabihan nu midebungay unpangan patayda i kanatal nuheni dimutan . mahini kuni kakatal.</FORM>
        <FORM kindOf="standard">西元 1990 a mihcaan i waloay a bolad sabaw sepat a demiad sa . o sakacaay ka pawan no i picin hananay a kakitidaan no tademaw . imahida sa namakay icawacowaay a kanatalay a waloway a hitay masakapot midebong to Hongtyay Holam i piking . ya waloay nikasasidoma sa idaw ko hananay a mapolong misawaco mingayaw debongaan ko Holam . konikahida sa namakay i idaw ko masakapotay no ilaboway no Holam ya hananay a masakapotay paceba saan tacowacowa maydih mibelih toya Hongtyay amikowan . pasonotawan to a tademaw ngayawan sisa malocong to ko notaway a kanatalay meleng saan maladay mi debong to Holam . nikalingat niya sa palotatenga to noditowan a mapalaway caay pakademec ko hicahica saan misapodah talacowacowa mi sawaco to tademaw o tapokoway kami nipatayni mamisaketon to toodtood sa nayay ko holic hananay i baloco noheni sisa ano maydih tohica sa pacici saan mocebis ancaay sa palamal todohan ko loma no binawlan . zayhan nodikodan sato sa mangalebmangleb koni kayadah no milihidaay kasenon sa malalit ko masakapahay mikilihida . caay to pakademec kya Hongtyay a mamikowan sisa paladek sato tonikahida . konacaay pitebing to amohowan kao kocaay to pingayaw to Holam kya masakapotay no waloway a hitay . a hicanaca itawyato kya masakapotay maydih misamsam micalap to kakitidaan no Holam nikanayi saan ko ahican modebong sananay a nikalingato . sikahini niya sa tolecek saan makaala to sasakamowan toni kahida nyamasapodahay sabaloco sato konikalecad mingayaw to Holam sisa o sakalabades no Holam kinakawaw imahida . nikahida idaw no Hongtyay katokoh i konikatenes yadah ko no maka cowacowaay nalimaan . nisangaan to loma ato sadikecan pasokasatiman no kingmay a toodtood mahamin cebisan. o saka adada no baloco no binawlan salabihan no midebongay onpangan patayda i kanatal noheni dimotan . mahini koni kakatal.</FORM>
    </S>
</TEXT>