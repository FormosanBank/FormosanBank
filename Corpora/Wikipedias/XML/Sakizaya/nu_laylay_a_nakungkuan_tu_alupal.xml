<?xml version="1.0" ?>
<TEXT id="Wiki_Sakizaya_nu_laylay_a_nakungkuan_tu_alupal" xml:lang="szy" source="Sakizaya Wikipedia, article: nu_laylay_a_nakungkuan_tu_alupal" copyright="CC BY-SA" citation="nu_laylay_a_nakungkuan_tu_alupal. (2025, May 05). In Wikipedia [Sakizaya]. https://szy.wikipedia.org/wiki/nu_laylay_a_nakungkuan_tu_alupal" BibTeX_citation="@misc{Wiki_szy_nu_laylay_a_nakungkuan_tu_alupal, title = nu_laylay_a_nakungkuan_tu_alupal, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nu_laylay_a_nakungkuan_tu_alupal} }">
    <S id="0">
        <FORM kindOf="original">nu laylay a nakungkuan tu alupal kakiliman yanakamuan yusumamadan saan tatengaay na makaadih tu nipiletek tu alupalan a kilangan nu nakungkuwan nu babalaki yu mahidahen a kawaw, u kasumamadan masumat tu ku mihecaan nuzitay u nikasumat nanuayaw katukuh ida yadah kunipalumaan tu nu kasumamadan a kilangidaw inakawawan, u kahulanan i enen a bataan' nu nihecaan idaw kya cacay a kawaw, nu niyadu' i natawlan a nipaluma tu siheciya akilang kya siluma'ay tu sialupalay. nilacul i kasumamadan yadah kuni paluma' tu nu yincumin a siheciay amin a kilang yadah ku mayikesay tu kilang nipaluma, makaala tu cacayay a lasubu, nu mihecan amim tu nipaluma'an tu kilang(wida), yadah ku alupal nu yincumin anipalumaan tu siheciay a kilang yu mahidahen, ka sumama henay sa a misaluma' tu misakapah tu lala, a mikedal misanga tu sulabu a luma', sisa mulete tu liwliway nu luma' ani palumaan tu alupal. anu malingtu misanga tu luma' sa, idaw aca ku nipatudung tu luma'ay a patungus tu tuas kya malingatu misulabu tu luma', sisa a militek tu maikesay alupalan tu kilang nika, sikamu aca ku tuas yumahidahen. anu sikawaw ku luma' patudung aca tu adingu nu kilang, u maikesay a kilang idaw aca ku adingu san ku tuas sa, matalaw miletek tina kilangan. mikilim tu matinengay tu kawaw a tademaw mamiletek tu kilang, sayaway a patudung henay patungus tu kakanan atu tuud', u tatipeluk u hiw tu sakalingatu pabeti pakan tu tuas, kya malinga tu tu musakakawaw kanca caay kalucek ku nipiletek, tina kilangan ina mikuliay a tademaw mahica hakya musakakaw tu tadu mangeli' ku kilang, maputung ku kilang simadukay tu, yamikacaway tu kilang mahetikay tabaki ku dukak nida mangeli' ku ukak, idaw ku mapatayay niya musakakawaw. sa mabiyalaw tu ku balucu' nu silumaay sisa mikiling tu mapalaway amitatengil tina kawawan ahican hakya. ina mapalaway sakamu sa a tuluay a demiad mapalaw sakaitini tina kawawan kya malingatu tu miletek tu maikesay a kilang tu siadinguay a alupal. mahini ku kawaw nu kasumaman. caay kawdadaymen ku kawaw tu sumaman, namahida tina kawawan tuni pilitekan tu kilang. patungus tu ku niyadu' nu kalas, ku mapalaway tu laylay hani katukuh mamin kukawaw sa idaw aca kusikawaway tu naayaway. tu mapalaway katuudhen i lidaw ku mapalaway i niyadu'. caay kalecadlecad ku palaw nuheni tu palaw ku nikapalawn nu heni adihen sa u mapalaw a palaw sakasenengan nu niyadu'. kina kawaw nu mapalaw. yu mapalaw tu ku palaw saka lingatu u mamibedik tu alupal a musakakawaw sa. tu nakungkuan nina alupal sakasenengan sa nuniyadu' ku kawaw numapalaway, u nikaudip numita sa mahida tina kawaw nu alupal, u kungku nikaudip numita ida tu nikatengian tu kungku nu babalaki, i niyuy tu kya paudipay i titaan sisa kanca a manakapawan tu paudipay i titaan. i tepal nu mita idaw kya a dingu niya di'tu misimaway tu nikaudip numita hani ka haydauc . sangalepen ku niyadu' pakungku tu sakasikadan nu niyadu' ku binacadan, kina sepatay nu mapalaway atu yalukiyaw sakaytini i alupalan. tu nakungkuan tu alupal pakatinengay tu ku binacadan tu mahida unikaudip tu udip tu nikaudip, idaw aca ku adingu ku paudipay saan ku babalaki tina kamuan sakaytini na kungkuan tu alupal sa. namakayniay a nasulitan nasakamuan atu natinengan nasulitan ni Hana Ateng i 2019 mihcaan</FORM>
        <FORM kindOf="standard">no laylay a nakongkoan to alopal kakiliman yanakamoan yosomamadan saan tatengaay na makaadih to nipiletek to alopalan a kilangan no nakongkowan no babalaki yo mahidahen a kawaw, o kasomamadan masomat to ko mihecaan nozitay o nikasomat nanoayaw katokoh ida yadah konipalomaan to no kasomamadan a kilangidaw inakawawan, o kaholanan i enen a bataan' no nihecaan idaw kya cacay a kawaw, no niyado' i natawlan a nipaloma to siheciya akilang kya siloma'ay to sialopalay. nilacol i kasomamadan yadah koni paloma' to no yincomin a siheciay amin a kilang yadah ko mayikesay to kilang nipaloma, makaala to cacayay a lasobo, no mihecan amim to nipaloma'an to kilang(wida), yadah ko alopal no yincomin anipalomaan to siheciay a kilang yo mahidahen, ka somama henay sa a misaloma' to misakapah to lala, a mikedal misanga to solabo a loma', sisa molete to liwliway no loma' ani palomaan to alopal. ano malingto misanga to loma' sa, idaw aca ko nipatodong to loma'ay a patongos to toas kya malingato misolabo to loma', sisa a militek to maikesay alopalan to kilang nika, sikamo aca ko toas yomahidahen. ano sikawaw ko loma' patodong aca to adingo no kilang, o maikesay a kilang idaw aca ko adingo san ko toas sa, matalaw miletek tina kilangan. mikilim to matinengay to kawaw a tademaw mamiletek to kilang, sayaway a patodong henay patongos to kakanan ato tood', o tatipelok o hiw to sakalingato pabeti pakan to toas, kya malinga to to mosakakawaw kanca caay kalocek ko nipiletek, tina kilangan ina mikoliay a tademaw mahica hakya mosakakaw to tado mangeli' ko kilang, mapotong ko kilang simadokay to, yamikacaway to kilang mahetikay tabaki ko dokak nida mangeli' ko okak, idaw ko mapatayay niya mosakakawaw. sa mabiyalaw to ko baloco' no silomaay sisa mikiling to mapalaway amitatengil tina kawawan ahican hakya. ina mapalaway sakamo sa a toloay a demiad mapalaw sakaitini tina kawawan kya malingato to miletek to maikesay a kilang to siadingoay a alopal. mahini ko kawaw no kasomaman. caay kawdadaymen ko kawaw to somaman, namahida tina kawawan toni pilitekan to kilang. patongos to ko niyado' no kalas, ko mapalaway to laylay hani katokoh mamin kokawaw sa idaw aca kosikawaway to naayaway. to mapalaway katoodhen i lidaw ko mapalaway i niyado'. caay kalecadlecad ko palaw noheni to palaw ko nikapalawn no heni adihen sa o mapalaw a palaw sakasenengan no niyado'. kina kawaw no mapalaw. yo mapalaw to ko palaw saka lingato o mamibedik to alopal a mosakakawaw sa. to nakongkoan nina alopal sakasenengan sa noniyado' ko kawaw nomapalaway, o nikaodip nomita sa mahida tina kawaw no alopal, o kongko nikaodip nomita ida to nikatengian to kongko no babalaki, i niyoy to kya paodipay i titaan sisa kanca a manakapawan to paodipay i titaan. i tepal no mita idaw kya a dingo niya di'to misimaway to nikaodip nomita hani ka haydaoc . sangalepen ko niyado' pakongko to sakasikadan no niyado' ko binacadan, kina sepatay no mapalaway ato yalokiyaw sakaytini i alopalan. to nakongkoan to alopal pakatinengay to ko binacadan to mahida onikaodip to odip to nikaodip, idaw aca ko adingo ko paodipay saan ko babalaki tina kamoan sakaytini na kongkoan to alopal sa. namakayniay a nasolitan nasakamoan ato natinengan nasolitan ni Hana Ateng i 2019 mihcaan</FORM>
    </S>
</TEXT>