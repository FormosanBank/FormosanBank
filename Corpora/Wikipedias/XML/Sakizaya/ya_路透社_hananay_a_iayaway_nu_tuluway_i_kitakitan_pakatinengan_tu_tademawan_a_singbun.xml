<?xml version="1.0" ?>
<TEXT id="Wiki_Sakizaya_ya_路透社_hananay_a_iayaway_nu_tuluway_i_kitakitan_pakatinengan_tu_tademawan_a_singbun" xml:lang="szy" source="Sakizaya Wikipedia, article: ya_路透社_hananay_a_iayaway_nu_tuluway_i_kitakitan_pakatinengan_tu_tademawan_a_singbun" copyright="CC BY-SA" citation="ya_路透社_hananay_a_iayaway_nu_tuluway_i_kitakitan_pakatinengan_tu_tademawan_a_singbun. (2025, May 05). In Wikipedia [Sakizaya]. https://szy.wikipedia.org/wiki/ya_路透社_hananay_a_iayaway_nu_tuluway_i_kitakitan_pakatinengan_tu_tademawan_a_singbun" BibTeX_citation="@misc{Wiki_szy_ya_路透社_hananay_a_iayaway_nu_tuluway_i_kitakitan_pakatinengan_tu_tademawan_a_singbun, title = ya_路透社_hananay_a_iayaway_nu_tuluway_i_kitakitan_pakatinengan_tu_tademawan_a_singbun, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ya_路透社_hananay_a_iayaway_nu_tuluway_i_kitakitan_pakatinengan_tu_tademawan_a_singbun} }">
    <S id="0">
        <FORM kindOf="original">u sulit nu Yingu sa (Reuters) hananay a pakatinengay tu titakitay sakayadahay nu miadih tu singbun a patinakay patahkal tu canancanan makacuwacuway a singbun pasu kalisiway masausi tu mahica kunikasumad idaw mamin sikatineng i nipatungusan pakatineng . idaw i 128 a kitakitan nu kanatalay mami dawis sakayini . idawaca ku nipilasulan nu sapakatineng tu nu singbun sapatulis tu nudumaay a pasingbungay nu tilibiay . u sakasaan misuayaw tu katuuday sa kasenun sa pakatukuh. patinakay nabalucuan a sasingalihan aydaay a ziday sa mamin ku tuudtuud nikaydihan sa u kasenun sananay sikatineng sikatukuh tadahaymaw sa a cayay pakakilul tu naculilan nu sasakawawan mahida u mingayaway sakadademec nu sikalecaday a misakikawaway. tinaku pasuya atu nu dumaay a kalisiw mahica kunikasumad mahica kunikacakat hangay i taneng tansul saan mi saketung tu sacununs nu nidatengan mitena tu sakacaay sikalawpes nu kalisiw. uduma sa idawaca ku mitesekay misaketun tu sakatineng nu mamikuwanay tu tabakiay nu kalisiway nu gingkuay nikalalacalan masasiubay nuduma sa ya nikalaliwanan tu i tumunaw nu tademawan musakawaw kutayan hidaen nu piyatay nikalaliwan malalitin tu masakaputay a nipatideng sisa kasenun saan maedem ku canancanan a kakawaw. nikinkiwan nalasulan tu mamikuwan ya misubayay nipacakay ya nisubayan nipicakay idaw ku mala 90% nikaidaw kunitanan . u mahiniyay sa sakalihalay nu aydaay nikalalacalan. ulikisi nu sakaidaw nina hananay i 1849 nilecuhan ci hananay nikalingat nida sa namakay nipiecawan tu banul ku sapatukuh i hananay atu ya pilise pulusay'l hananay a kakitidaan sapaculu tu tuudtuud.pakatineng tu aca nu nimawlian atu aca nu kupiyaw .namahida satu malakuwit tuku cacayay a mihcaan sa mapahedek tu ku baluhayay nu tinpuay nipatelay sa u sakatineng nu mapuluay a laad .sisa ya mabaaday a nikalaay nu kakitidaan kasenun saan sikatineng nu maydihay. sisa u sikapah nu tangahay sa mididaw aca tunikahida nu banul nipakatukuhan matineng sipakayda i patelay micapi pakatukuh tu kaydihan nu tademaw sakalihalay nu katuuday. katukuh i 1851 a mihcaan i cacayay a bataan nu bulad sa ci hananay i yingu patideng tu isasay nu bayu'ay patinpuay a sakakawaan. pakayda satu atu nu kanatalay mapapaliwanay tu mawliay masakaput pacukat tu sakakapah nu siubay .katukuh ayda sa idawaca ku mademay nu isasay nu bayu'ay a telay nu saka kasenun sananay a nikacacaliwayan nu baluhayay saka i singbungay .nudikudan satu kapahkapah kuni mucelakan sisa i 2007 a mihcaan sa ina hananay micuduh tu sa baluhayay a sapatelayay si pangangan hantu u (lima telay 行動電話) a mi'dapay a sasikawaway sapaytudu tunikalihalay nu tademaw a tuudtuud singbun atu sakay nu demiaday a sakatinengan mikiayaw.</FORM>
        <FORM kindOf="standard">o solit no Yingo sa (Reoters) hananay a pakatinengay to titakitay sakayadahay no miadih to singbon a patinakay patahkal to canancanan makacowacoway a singbon paso kalisiway masaosi to mahica konikasomad idaw mamin sikatineng i nipatongosan pakatineng . idaw i 128 a kitakitan no kanatalay mami dawis sakayini . idawaca ko nipilasolan no sapakatineng to no singbon sapatolis to nodomaay a pasingbongay no tilibiay . o sakasaan misoayaw to katooday sa kasenon sa pakatokoh. patinakay nabalocoan a sasingalihan aydaay a ziday sa mamin ko toodtood nikaydihan sa o kasenon sananay sikatineng sikatokoh tadahaymaw sa a cayay pakakilol to nacolilan no sasakawawan mahida o mingayaway sakadademec no sikalecaday a misakikawaway. tinako pasoya ato no domaay a kalisiw mahica konikasomad mahica konikacakat hangay i taneng tansol saan mi saketong to saconons no nidatengan mitena to sakacaay sikalawpes no kalisiw. odoma sa idawaca ko mitesekay misaketon to sakatineng no mamikowanay to tabakiay no kalisiway no gingkoay nikalalacalan masasiobay nodoma sa ya nikalaliwanan to i tomonaw no tademawan mosakawaw kotayan hidaen no piyatay nikalaliwan malalitin to masakapotay a nipatideng sisa kasenon saan maedem ko canancanan a kakawaw. nikinkiwan nalasolan to mamikowan ya misobayay nipacakay ya nisobayan nipicakay idaw ko mala 90% nikaidaw konitanan . o mahiniyay sa sakalihalay no aydaay nikalalacalan. olikisi no sakaidaw nina hananay i 1849 nilecohan ci hananay nikalingat nida sa namakay nipiecawan to banol ko sapatokoh i hananay ato ya pilise polosay'l hananay a kakitidaan sapacolo to toodtood.pakatineng to aca no nimawlian ato aca no kopiyaw .namahida sato malakowit toko cacayay a mihcaan sa mapahedek to ko balohayay no tinpoay nipatelay sa o sakatineng no mapoloay a laad .sisa ya mabaaday a nikalaay no kakitidaan kasenon saan sikatineng no maydihay. sisa o sikapah no tangahay sa mididaw aca tonikahida no banol nipakatokohan matineng sipakayda i patelay micapi pakatokoh to kaydihan no tademaw sakalihalay no katooday. katokoh i 1851 a mihcaan i cacayay a bataan no bolad sa ci hananay i yingo patideng to isasay no bayo'ay patinpoay a sakakawaan. pakayda sato ato no kanatalay mapapaliwanay to mawliay masakapot pacokat to sakakapah no siobay .katokoh ayda sa idawaca ko mademay no isasay no bayo'ay a telay no saka kasenon sananay a nikacacaliwayan no balohayay saka i singbongay .nodikodan sato kapahkapah koni mocelakan sisa i 2007 a mihcaan sa ina hananay micodoh to sa balohayay a sapatelayay si pangangan hanto o (lima telay 行動電話) a mi'dapay a sasikawaway sapaytodo tonikalihalay no tademaw a toodtood singbon ato sakay no demiaday a sakatinengan mikiayaw.</FORM>
    </S>
</TEXT>