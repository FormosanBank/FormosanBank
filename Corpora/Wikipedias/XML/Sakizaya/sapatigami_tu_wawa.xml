<?xml version="1.0" ?>
<TEXT id="Wiki_Sakizaya_sapatigami_tu_wawa" xml:lang="pwn" source="Paiwan Wikipedia, article: sapatigami_tu_wawa" copyright="CC BY-SA" citation="sapatigami_tu_wawa. (2024, November 18). In Wikipedia [Paiwan]. https://pwn.wikipedia.org/wiki/sapatigami_tu_wawa" BibTeX_citation="@misc{Wiki_pwn_sapatigami_tu_wawa, title = sapatigami_tu_wawa, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/sapatigami_tu_wawa} }">
    <S id="0">
        <FORM> sapatigami tu wawa kakiliman inatigami sapabi tu wawa nanu cila amihcaan katuud ku calacay sa patungih tu katuuday, ya misulitay sa ci Cen lin sen &quot;numicudaday tu ting hay13misalumaay nay 1971 apahedek namicudad&quot; acawa nida. ( 13 1971 ) . nilacuian u sakaydihan aku a wawa namin, u cacay a demiad, cina atu papina kuheni malecabay minanam tu kalahukan a uciya, pitun tu namin ku mihcaan nu mita, alaw han musakamu tu anu ayaw a hican nita maudip sa. . u bayi namu malaluung kami mueneng sabaw sepat tu ku mihcaan tiya miliyas ci bayi namu, ci bayi namu siimelang tu apa nu tangah makatawal, Kyu, ya pinaay a mihcaan mangelu' ku nikaudip madateng ku mahiniay a kawaw, tengil sa ku cabay, maydih mahica saungaya suliten sa, sisapaytem sakaku amisulit Tina tigami. . nu mita a mihca mumuku tu idaw henay ku babalaki, sisikining henay tu papahabay tu wawa, u babalaki sa pinatu ku mihcaan laecus tu ku udip, cinida han maliyuh paculil tu kadideng cay katineng musakamu tu nu amilika, wida u tadu tamiyan. . katukuh balaki, tu lipalipayan paising, Kyu malasikinging niyam. maungang ku tangah nibayi, pakabiyalaway sa tuyna tu wama pakanayiay sa tu lawad. . . ami ayda i amilikaay, u masacacayay, pahabay kuyna tu wama cay kaw sapaledu asiwawa mamutulin tu dayday, cay kaw papahabay tu babalaki . . ami han tu sa, mamu patahekal atu miadih. anu siekeng tu kamu idaw tu lipahak tu kami tini u bangcalay a kitakit namiculil kinacacay, Kyu masasuadih kita maladay muculil, taneng tu! . ayda amusakamu kaku anu ayaw balaki tu kami imelang tu, amuhica tu kamu I tamiyan; : sadikuday tu nuwiyna tu wama pinatu kumihcaan, makatepakita tu naemekan mueneng. amana alatamiyam patayda i luma'namu a mueneng, kanaha tu milunguc kami . . anu maliyuh tu kami nadikudan musaungay sa, amana laday tamiyan mukan tu henay, niyam a nikaudip kanawlan tu, balaki tu tidan tu kami i tini kitidaan nu udip. . u sabama yu adidi' henay makaadih tu babalaki nu ayawan nu pahemayay lawup sa mapakan, sakamu sa sakadihiay. sa, itawya sakamu sa cinaku anu ayaw anu mahida cina atu wama, manatu patahekal tamiyan! madateng aku nayi ku nabalucu'an a mipalita: anu lunguc sa kisu hicahantu? sakamu han naku sapupungil hani. : . cay kawnipaka tawa aku yu, anu katukuhan tu tawya, cay tu pisahica mukan, mana kaydih ku balucu', anu pilipayan anu cay tu picalilaw kami u wina htu wama nisimsiman niyam kuyda! anu silawad kamu tayni han miadih kapah tu! anu balaki tu cina atu ciyama cay tu kaw nu tamdawan sa, amana pitengteng tuyna tuwam misasing, anu mahida sa makatalay. . hinaadih kaku i FB idaw ku cabay mamin pahusuan ku cihek a sasing adih han kuyna saapaapa sa mabi u mahidaay a sasing, sakalingesan, maydih pakadihi tu miadihay u cayay kakapah ku mahidaay a wayway! FB po wiyna tu wama maydih paliwan tu sabangcalay a dadatengan, cay kaw hamin han pasubana' ku lalumaan tu cabay &quot;maudip henay kami&quot;! ! wama tuyna anu maliyuh tu maudip sa, idaw ku misimaway, amu liyas han, amana kaw wamutu ku musilmuday tu taytayi' niyam, atu paliluc paliyun tu dikuc. . madateng aku kinipunieing nibaki, nawaku kumusilmuday tu tayni nida masikadikad ci baki, kanahatu sakamu sa cina nunihican naku pahabay kisu hani kabalaki sa, ayda sa malecad kaku mikawaw tu malecabay a kawaw, nikamiliwkay ku balucu' aku, Nanu tawya u kangguhu tu ku musilmuday! winisa paayaw kita tu dateng ni baki, palecaden ku balucu', mahida kaku! wina tu wama idaw aca ku cima ku maluayaway a miliyas, anu mueneng henay i luma' sakalamkam han limaden patayda I kitidaan nu babalaki, idaw ku sinmung a musikul. . malaaniwiyuay a babalaki sakadihiyan sa!, tini kitidaan nu babalaki sa idaw ku duma a babalaki, kapah tu ku balucu'! nisuped tu palasul tu sakay balaki a kalisiw taneng tu, kapah katukuh nikabelec. . hatiniay tu icuwa ku cay iliyas yu mamin namukan, sadikuday kanca kanca &quot;anu mahica amana paudip!&quot; , wama tu wina nikaudip henay atu amu maladay maudip u sakanamuhan a demiad i tawya, anu hatida tu anu sa ku paudipay mumul tu, ita han tu katuuday hidawhaw amana kataguul a miliyas! nu ayawan mahiniay a kawaw sa, nu wama wina yu kapah henay haymaw sanay balaki siimelangay yu mahida. . duma sa, wina tu wama makatawal , malingatu laecus ku wayway, cay tu pakadadeng tu cacanan, liyaw ku liyaw musakamu, malingatu pabaliw, mabiyalaw muhalhal. a hican namu? . anu wama tu wiyna cay tu kaw sasakamun sa, amana kabalucu' tamiyan, wini u balucu' nu labu atu sdingu atu wayway cayay tu kalecad, imelang tu kami, cayay tu pakabilu kami tu wayway niyam . u dateng namusa u kapah nuyna tu wama hacica kuydih tamuwan, hatida ku tineng, damsay maniket. . mahinisa, apalatikih tu wiynatuwama haw, nayitu ku buliki nu wayway niyam kalingesan tu nu taw, piliwkayi kamu, winisa u imelang! amana pisinsu tu dateng nu wina tu wama, widasa tatenga cay tu pakadateng kami, tatenga cay tu pakadateng. . anu misinsi kamu tamiyanan, alahican mapacekil cina atuciyama sa, amatalaw, mabalucu'tu udip, sisa amana' kacacengang tu mahiniay, wiycanan a kawaw sa paduduc han, imahinisa, cay tu kami patucek tu canan, anu pacici sa madasukamu, inayay ku laheci cay tu kawnu tamdawan, cunusatu adada nu balucu'. . anu tibahaw tu kuynatu wamasa, nanamen yu tawya hican naku cibayi namu itawya. . itawya sa misanga kaku tu pacebaay a kalisiw sapiciwking a cuda, ilabusa Pina a lasubu nu emang ku kalisiw, padeng han naku i tatangahan, matineng henay miadih tu sulit, adih sa tu dedemiad, kapah ku wayway! cay kabiyalae anu ayaw inayi ku sapiedap tu kalisiw. . hina kapahay ani paceba' niyam, anu sa, yadatu, sakamu han sikawaw, sawni iniwtu . winisa iniwhenay ci bayinamu hidan naku ku kawaw yu mahida henay, sisa akay matalaw anu liyassn naku. . ci bayi tidahenay i sinabayi namu sa, macaliway tu tiyapanan, makaadih tu sasing nu tayling, matalaw, dama hantu niyam masumad tu kuziday han niyam, tadayadah ku sasing, cay pakahamin a muwala, . kasenun sa a matawa, paseneng tu kapah nu aydaay a ziday, kapah kinisangaan tu dadan sa kabangcal! cibayi itawya kapah ku wayway, manamuh kami, lmahini anu paceba' amahica aca? anu yaan, u canan a kawaw nu mita cay tu pakadateng, alahican cay katinen cimanamin, amana lalalum, akay itawya I duma kita a pala' maudip, nika amu maudip ibalucu' nu wina atu wama. . sisa pataydan kami i tataydaan niyam, amana pikelid tamiyan, . anu balaki tu, akay maapa tu caytu kasimelang, amana lalalum anu nayi tu ku watan nu niyam, winisa caculilen nu maudipay. . . hantu, u mahiniay a sasakamun malalum, nika anu ayaw akaysahida, pasubana' kaku tu mahiniyay a balucu'. ayda han tu sa maudip henay cina a ciyama, anu silawad sasawnu kita masaupu, pakilactu kapahay a nikaudip! . maydih kaku tamuwan, cina a ciyama nadikuda namisulit; inaaadihan a sulitsa, caypisengal ku lusa a mahetik, u nikausip nu tademaw sadikuday sa u masakabidangan, nika ahica caypisuayaw. Wiynisa misulit paadih tu udip, sisa kasaetim tu aydaay nu idaway. : . .</FORM>
    </S>
</TEXT>
