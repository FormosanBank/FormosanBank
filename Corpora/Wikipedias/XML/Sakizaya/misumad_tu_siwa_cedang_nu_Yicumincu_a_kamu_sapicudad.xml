<?xml version="1.0" ?>
<TEXT id="Wiki_Sakizaya_misumad_tu_siwa_cedang_nu_Yicumincu_a_kamu_sapicudad" xml:lang="pwn" source="Paiwan Wikipedia, article: misumad_tu_siwa_cedang_nu_Yicumincu_a_kamu_sapicudad" copyright="CC BY-SA" citation="misumad_tu_siwa_cedang_nu_Yicumincu_a_kamu_sapicudad. (2024, December 07). In Wikipedia [Paiwan]. https://pwn.wikipedia.org/wiki/misumad_tu_siwa_cedang_nu_Yicumincu_a_kamu_sapicudad" BibTeX_citation="@misc{Wiki_pwn_misumad_tu_siwa_cedang_nu_Yicumincu_a_kamu_sapicudad, title = misumad_tu_siwa_cedang_nu_Yicumincu_a_kamu_sapicudad, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/misumad_tu_siwa_cedang_nu_Yicumincu_a_kamu_sapicudad} }">
    <S id="0">
        <FORM kindOf="original">== kakiliman == u nazipaan nu Sakizaya a kamu nu misanga' atu misumad tu "siwa cedang nu Yicumincu a kamu sapicudad" nilacul ayaway a kamu 2018 a mihcaan 1 a bulad 25 a demiad, muawaw aku aci Bunuk nay Cence tabakiay a cacudadan Yuan-cu-min-cu gankiw satebanan . pulung kami tayza Cengta a buyu' misanka' tu "siwa cedang nu Yicumincu a kamu sapicudad ". tina sapicudad namakay 2002 a mihcaan misanga'. tulu a mihcaan masanga' tuway, i 2006 a mihcaan kakakilul paisac. itawya misanga'ay a tademaw, ci Tiway Sayun ,ci Syu Cenwan , atu ci Liu Zongce , tatulu a babalaki mabelec tuway. uyniyan sapasulitan a kawaw tu Sakizaya a kaum, macaliwtu sabaw enem a mihca, uyzasa tuyniyan a kawaw patahkal aca u zateng i balucu' nu maku, mahiza u nacilaay a kawaw kuyza. siwa cedang sapicudad namisanga' i nuayaw saan, inayi' henay ku " tama sapisulitan a sisetyimo nu Yicumincu a kamu". tina sisetyimo namakay i zikuz nu 2003 a mihcaan misanga' atu migankiw . katukuh 2005 a mihcaan 9 a bulad, malaheci tu mitimaadaw atu milucek . sisa, yadah ku caay kalecaday ilabu' nu sapicudad. i nuayaw maisac nu 4-9 cedang sapicudad a cudad sa, haca adidi' saw namisanga' tina sapicudad, uyzasa, izawtu ku daecusay atu mungangaway. u zuma sa, tina sapicudad a nuzikuzan , nay u uzip nu nuwawaay,kucung atu talakaway a micudaday. sisa, caay kalecad tu niyazu'ay a uzip atu katinengan. anu pasubana' tu wawa kya babalaki, amapatelac atu mulalaw , sisa, malibud tu kya babalaki. zayhan inayi' ku malecaday a uzip atu katinengan i niyzau' atu tusu, sisa, inayi' malecaday a kamu. sakatulu, caay kalecad ku niyazu' izaw ku caay kalecaday a kamu. nabalucu' nu sapicudad hini misanga'ay a kawaw, u zateng nu Cence tabakiay a cacudadan Yincumincu gankiw satebanan, amana kayadah misanga' atu misumad. tina zateng malecad tu nu makuay. zayhan kayadah misanga' atu misumad caaytu sapakapahen ipabaway a munday, zumasatu matahtah tu demiad. u kapahay a kawaw sa, haymaw han misanga' atu misumad, haymaw satu makapahtu kya sapicudad, uyniyan a kawaw silaheci, caay patahtah tu demiad atu kalisiw. hini misanga' 1-6 cedang sapicudad nu Sakizaya a kamu, mihiniyan tu misaungay. izaw ku walu a kawaw, yamalyilu: 1. sayahan misanga' atu misumad tu ilabu' nu saydan a cudad, u lacul nu "Sakizaya sasaydan nu adiwawa". 2. mikilul tu Sakizaya a kamu "tama sapisulitan a sisetyimo nu Yicumincu a kamu" misanga' atu misumad. 3.misumad tu ketun nu kamu atu kaukak nu kamu . 4.misumad tu sasukaynahay a sulit. 5.misumad tu papulita nu cebang nu saydan a cudad. 6.palecadan tu nuayaway atu nuzikuzay a sulit atu kamu ilabu' nu cebang. 7.muliyaw lingiha'. 8.micunus tu lingiha' nu dilyikotoling atu satangahan . micunus tu kabana'ay sayadahay a sumad sa, itiza ilabu' nu saydan a cudad "Sakizaya sasaydan nu adiwawa", i malumanay a cudad sa, caay kayadah ku sulit, yadah ku mungangaw, caay kalecad tu lacul nu cebang a lacul. mahiniay a kawaw, pasumaden amin kya 60 cebang a sulit. pay cacay a cebang izaw 400-600 a sulit ilabu' nu "Sakizaya sasaydan nu adiwawa". u zuma sa, palecaden ku lacul nu cebang tu tina sulit. pasiketen tu laylay nu binacadan atu ayzaay a uzip atu kabana'ay. mililid tu saydan pacunus tu pasubana'ay a kawaw. i sapisulit a kawaw sa, milucek misawantan tu ina-ngiha' o atu u, mibalic o ku u , malingid tu tatenga'ay a ngiha', caaytu masiwala tu /o/ atu /u/. sakatulu sa, pialestu kami tu /r/, hamin han misulit tu l. sakasepat sa, u ina-ngiha' e, mahuming kya ngiha' nu e, macapi tu "'", madayum tu mipulita, sisa, sumaden kami. sazikuzay sa, anu ina-ngiha' i atu u, mababelaw tu zuma a ina-ngiha', nikasumad tu ku /j/ atu /w/, malingidtu ku tatenga'ay a ngiha', sisa, u sapasulit a kawaw kyami, sumaden tu y atu w. lingiha' a kawaw kya lingiha' a kawaw sa, i luma' kami misakawaw, saungay kami ku calay-zazan patudu' ku masawantanay a kawaw. mahini sa, caaytu patahtah tu kalisiw atu icelang nu tademaw, inayi'tu ku katiihay, madayum misaungay. hakay sakacacay misaungay kami, kya calay-zazan a pinkuan atu tuutuud caay kataneng, sisa, mautang kya ngiha', caay kasiwantan asaca caay malaheci kya lingiha' a kawaw. tinaku: mangasiw pangkiw a kawaw caay kakapah, mabulibul tu daecusay a palatuh-bacu . sisa, amuliyaw lingiha' aca. twaca, izaw ku cacay lingiha' mangaliw cacay a demiad inayi' ku laheci. sisa, malinges atu malibud kami. sazikuzay, paedap ku Cengta a misakakawaway, malahecitu mahmin. sazikuzay a kamu hamin hanaku ku kamu, u sakapahay a kawaw kuyni, u sakapahay a teka' kuyni. haca izaw henay ku apasumaday a kawaw, sidaecusay a munday. tinaku ku sapicudad a kulit nu Sakizaya, u Pangcah a kulit henay, caay henay pasumad tu nu Sakizaya. palutatenga' kaku, macaliw ku sayadahay a sanga' atu sumad, tina sapicuad taneng patizeng atu patapabaw ku sanat-masitudung-ditek atu silaheci . maydih kaku tu ipabaw musakakalukay nu Yincumincu atu migankiway taneng matuling tina kawaw, misanga' atu misumad "siwa cedang nu Yicumincu a kamu sapicudad" atu zuma a sapicudad. mahini ku zateng nu maku. namakayniyan a nasulitan nasakamuwan atu natinengan nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayuen wikipitiya nu Hulam - E樂園-九階教材 原教界</FORM>
        <FORM kindOf="standard">== kakiliman == o nazipaan no Sakizaya a kamo no misanga' ato misomad to "siwa cedang no Yicominco a kamo sapicodad" nilacol ayaway a kamo 2018 a mihcaan 1 a bolad 25 a demiad, moawaw ako aci Bonok nay Cence tabakiay a cacodadan Yoan-co-min-co gankiw satebanan . polong kami tayza Cengta a boyo' misanka' to "siwa cedang no Yicominco a kamo sapicodad ". tina sapicodad namakay 2002 a mihcaan misanga'. tolo a mihcaan masanga' toway, i 2006 a mihcaan kakakilol paisac. itawya misanga'ay a tademaw, ci Tiway Sayon ,ci Syo Cenwan , ato ci Lio Zongce , tatolo a babalaki mabelec toway. oyniyan sapasolitan a kawaw to Sakizaya a kaom, macaliwto sabaw enem a mihca, oyzasa toyniyan a kawaw patahkal aca o zateng i baloco' no mako, mahiza o nacilaay a kawaw koyza. siwa cedang sapicodad namisanga' i noayaw saan, inayi' henay ko " tama sapisolitan a sisetyimo no Yicominco a kamo". tina sisetyimo namakay i zikoz no 2003 a mihcaan misanga' ato migankiw . katokoh 2005 a mihcaan 9 a bolad, malaheci to mitimaadaw ato milocek . sisa, yadah ko caay kalecaday ilabo' no sapicodad. i noayaw maisac no 4-9 cedang sapicodad a codad sa, haca adidi' saw namisanga' tina sapicodad, oyzasa, izawto ko daecosay ato mongangaway. o zoma sa, tina sapicodad a nozikozan , nay o ozip no nowawaay,kocong ato talakaway a micodaday. sisa, caay kalecad to niyazo'ay a ozip ato katinengan. ano pasobana' to wawa kya babalaki, amapatelac ato molalaw , sisa, malibod to kya babalaki. zayhan inayi' ko malecaday a ozip ato katinengan i niyzao' ato toso, sisa, inayi' malecaday a kamo. sakatolo, caay kalecad ko niyazo' izaw ko caay kalecaday a kamo. nabaloco' no sapicodad hini misanga'ay a kawaw, o zateng no Cence tabakiay a cacodadan Yincominco gankiw satebanan, amana kayadah misanga' ato misomad. tina zateng malecad to no makoay. zayhan kayadah misanga' ato misomad caayto sapakapahen ipabaway a monday, zomasato matahtah to demiad. o kapahay a kawaw sa, haymaw han misanga' ato misomad, haymaw sato makapahto kya sapicodad, oyniyan a kawaw silaheci, caay patahtah to demiad ato kalisiw. hini misanga' 1-6 cedang sapicodad no Sakizaya a kamo, mihiniyan to misaongay. izaw ko walo a kawaw, yamalyilo: 1. sayahan misanga' ato misomad to ilabo' no saydan a codad, o lacol no "Sakizaya sasaydan no adiwawa". 2. mikilol to Sakizaya a kamo "tama sapisolitan a sisetyimo no Yicominco a kamo" misanga' ato misomad. 3.misomad to keton no kamo ato kaokak no kamo . 4.misomad to sasokaynahay a solit. 5.misomad to papolita no cebang no saydan a codad. 6.palecadan to noayaway ato nozikozay a solit ato kamo ilabo' no cebang. 7.moliyaw lingiha'. 8.miconos to lingiha' no dilyikotoling ato satangahan . miconos to kabana'ay sayadahay a somad sa, itiza ilabo' no saydan a codad "Sakizaya sasaydan no adiwawa", i malomanay a codad sa, caay kayadah ko solit, yadah ko mongangaw, caay kalecad to lacol no cebang a lacol. mahiniay a kawaw, pasomaden amin kya 60 cebang a solit. pay cacay a cebang izaw 400-600 a solit ilabo' no "Sakizaya sasaydan no adiwawa". o zoma sa, palecaden ko lacol no cebang to tina solit. pasiketen to laylay no binacadan ato ayzaay a ozip ato kabana'ay. mililid to saydan paconos to pasobana'ay a kawaw. i sapisolit a kawaw sa, milocek misawantan to ina-ngiha' o ato o, mibalic o ko o , malingid to tatenga'ay a ngiha', caayto masiwala to /o/ ato /o/. sakatolo sa, pialesto kami to /r/, hamin han misolit to l. sakasepat sa, o ina-ngiha' e, mahoming kya ngiha' no e, macapi to "'", madayom to mipolita, sisa, somaden kami. sazikozay sa, ano ina-ngiha' i ato o, mababelaw to zoma a ina-ngiha', nikasomad to ko /j/ ato /w/, malingidto ko tatenga'ay a ngiha', sisa, o sapasolit a kawaw kyami, somaden to y ato w. lingiha' a kawaw kya lingiha' a kawaw sa, i loma' kami misakawaw, saongay kami ko calay-zazan patodo' ko masawantanay a kawaw. mahini sa, caayto patahtah to kalisiw ato icelang no tademaw, inayi'to ko katiihay, madayom misaongay. hakay sakacacay misaongay kami, kya calay-zazan a pinkoan ato tootood caay kataneng, sisa, maotang kya ngiha', caay kasiwantan asaca caay malaheci kya lingiha' a kawaw. tinako: mangasiw pangkiw a kawaw caay kakapah, mabolibol to daecosay a palatoh-baco . sisa, amoliyaw lingiha' aca. twaca, izaw ko cacay lingiha' mangaliw cacay a demiad inayi' ko laheci. sisa, malinges ato malibod kami. sazikozay, paedap ko Cengta a misakakawaway, malahecito mahmin. sazikozay a kamo hamin hanako ko kamo, o sakapahay a kawaw koyni, o sakapahay a teka' koyni. haca izaw henay ko apasomaday a kawaw, sidaecosay a monday. tinako ko sapicodad a kolit no Sakizaya, o Pangcah a kolit henay, caay henay pasomad to no Sakizaya. palotatenga' kako, macaliw ko sayadahay a sanga' ato somad, tina sapicoad taneng patizeng ato patapabaw ko sanat-masitodong-ditek ato silaheci . maydih kako to ipabaw mosakakalokay no Yincominco ato migankiway taneng matoling tina kawaw, misanga' ato misomad "siwa cedang no Yicominco a kamo sapicodad" ato zoma a sapicodad. mahini ko zateng no mako. namakayniyan a nasolitan nasakamowan ato natinengan nasolitan nay paybaloco'ay a kawaw no sobana'ay a po 2018-1, nasolitan ni Toko Sayoen wikipitiya no Holam - E樂園-九階教材 原教界</FORM>
    </S>
</TEXT>