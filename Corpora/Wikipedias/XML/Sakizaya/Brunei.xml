<?xml version="1.0" ?>
<TEXT id="Wiki_Sakizaya_Brunei" xml:lang="szy" source="Sakizaya Wikipedia, article: Brunei" copyright="CC BY-SA" citation="Brunei. (2025, May 05). In Wikipedia [Sakizaya]. https://szy.wikipedia.org/wiki/Brunei" BibTeX_citation="@misc{Wiki_szy_Brunei, title = Brunei, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Brunei} }">
    <S id="0">
        <FORM kindOf="original">Brunei u siwkay u Brunei sa i labu nu Ya-Cuo , itiza i 4 30 N, 114 40 E. u ahebal nu lala' mapulung sa 5,765 sq km. u ahebal nu lala'ay sa 5,265 sq km, u ahebal nu nanumay sa 500 sq km. hamin nu tademaw sa 436,620. kakalukan umah sa 2.5%, kilakilangan umah sa 71.80%, zumaay henay umah sa 25.70%. tapang tusu nu kanatal u tapang tusu nu kanatal sa u Bandar Seri Begawan. kakininan nu kanatal demiad kakining nu kanatal demiad sa 23 bulad 2 demiad. tabakiay a tapang nu kanatal u tabakiay a tapang nu kanatal (congtung) ayza sa ci Haji Hassanal Bolkiah Mu'izzaddin Waddaulah, micakat a demiad sa i 1967 a mihca 10 bulad 5 demiad. u kulit nu hata nu Brunei, u takulaway, u sumanahay, u lumeniay atu salengacay. u hata u kulit nu hata nu kanatal sa, sisepat ku kulit. u takuliway u salengacay u lumeni'ay atu sumanahay. u sulit nu zuma a kamu u sulit nu Hulam: 汶萊 u sulit nu Amilika: Brunei)) u sulit nu Lipun: ブルネイ・ダルサラーム国 u sikalisiway Brunei a kanatal u kakitaan sa u caay kayadah ku tademaw i sawalitimulan a Ya-Cuo (tung-nan-ya, 東南亞). u Brunei sikalisiway u kakitaan micidek ku kapah, 2014 a mihecaan u tademaw i GDP (人均GDP) sikaidaw i Ya-Cuo misilsil tuway u sakalima, anu bulicen ku &quot;Bu-Se-Wan a kanatal&quot; , ku sakatusaay i nikasilsil a singanga i kitakit (maludikudan ku Sin-Cia-Bo tu sakacacay). u &quot;simal&quot; atu &quot;tahekalsanay&quot; nikaidaw atu sapatakekal, hamin i kanatal tu payhunpi enen idaw ku pitu saidaway ku kalisiw, u sadak nu simal nu hekalay a tuudtuud kanca siwaay ku patahekal, i kitakit a simal i kanatal u nikabiyalaw kinaida ku saliemen tu sakalakakitaan nu kanatal kuyni. nikasisimal tu miida a patahkalay nu tenes, tadamapahabay sikamiida ku niyadu' nu Brunei sikaidaw ku &quot;siykay nikakapah&quot; , u sapaisin sapasubana' amin ku sapatahekal nu cenhu ku mitamudungay. u niyaduay a tademaw sa caay padansu'. sangalepan misayadah tu nu tawan a patayni tu mamikawaw, idaw ku Mun-Cia-La, Min-Tian a kanatalay a mikawaw, pacunus tu niyadu'ay a sakacaay musakawaway tu adidi'ay ku nikangeluanay a kawaw. sausihansa, u nisupetan a simal tusa tu a bataan nu mihcaan ku suped nu Brunei, tu nu mihmihcaan hanca, maselep mamin ku aca nu simal i kitakit, idaw tu ku nisabaluhayan a patahekal tu sapakutay a sapisanga tu tuud, maselep tu ku nipatahkal tu simal, zayhan sikasipun tu kalisiw, haymaw sa maadihadih tu i nu ayawan, kanca maselep aca ku nikakapah nu tademaw, anu macunus yadah ku tadah atu miselep tu kalisiw atu nikakapah nu tademaw sa, hakay caay kalalucek ku binawlan i siykay. i Tung-Nan-Ya u masacacayay nu huntiay nipikuwan a kanatal u mamikuwanay tu binawlan caay kalalucek kya Brunei, u &quot;su-tan&quot; (i-se-lan-ciway a hunti') ku sitatudungay mikuwan tu kanatal, u ucul han ni su-tan &quot;Ha-San-Na-Paw-Ci-Ya&quot; ku misahulicay tina kanatalan sitatudungay, nai 2017 a mihcaan napadasu tu nikalahuntian nida tu lima a bataan ku mihecaan, u satenesay mala hungti ayda i Tung-Nan-Ya. i pikawawan a mikawaw ku sakakaay sa, cen-hu pu-huy nu Brunei sinika idaway tu ku sabaw cacay idaw ku tusaay, nu hungti a tademaw mamin idaw ku dumaay a tademaw. ayda u Brunei a hungti sa sasaacawaan nu heni tu i labuay ku saaawan, miadin tu nu hungtiay a iluc, nika tademaw nu hungtiay katuud ku maydih i nu tawan a kanatal micudad. likisi Brunei namihican ku tenes hakiya u likisi mahiya nu Cung-Kuo , cacay idaw ku tulu a si-ji nu nadikudan mala &quot;i-se-lan&quot; &quot;masadumaduma tu ku laylay alawmasa i-se-lan ku laylay&quot;. u yadaay a Brunei nu tatusaay a tatungus a nipasimetekay: &quot;Pu-Ni-Kuo&quot; su-tan &quot;Ma-Ha-Mu-Sa&quot; (Sultan Muhammad Shah) atu Hu-Cian nu malimatay ci Huang-Sen-Ping u mikelitay Hwa a tademaw ku sitatungs. sumamadan sa a hungti ci &quot;Ming-Cen-Cu&quot; ya i &quot;yung-le&quot; nu sumamadan a mihca, &quot;Pu-Ni a hungti&quot; &quot;Ma-Na-Ze-Cia-Na&quot; nanu mahida sakaku sa mikelida tu taniay nu mililiday mididaw tu Cung-Kuo a hungti &quot;Min-Cen-Cu&quot;, caay kalemed mapatay, balengen i Nan-Cin , hanca ayda a demiad &quot;lunem nu Pu-Ni a hungti&quot;. likisi nu Brunei u hungtian ku salisinnan nu heni sa ci Huang-Sen-Ping u saayaway a hungti. 1846 a mihca, midebung ku Ing-Kuo tu Brunei zayhan u tudud tu su-tan wang-wei tu miduducay tu enen nu tungus sikalacus nu lalabuway hansa. 1880~1889 nu mihca nikalingatu sa, u Brunei nu hungti a kanatal satulintulin sa tadikud. hungti nu su-tan pawadaen ku lala' nu aydaay a Sa-Law-Ye pawada tu namipadangay cinidaan u misasaay a tademaw u Ing-Kuo a tademaw ci Can-Mu-Se-Pu-Lu-Ke , kapahen a patideng cinidaan tu &quot;Sa-Law-Ye a kanatal&quot;. namahida tu nadikudan sa, ci Pu-Lu-Ke atu miduducay cinidaanay hansa kinapina tu pacaliw pasuy atu misakaku tu yadahay a lala'. u Brunei yadah tu ku nipawada tu lala' pabeli ci Pu-Lu-Ke nidaay tu kanatal. 1888 a mihca siwaay a bulad idaw ku cacay idaw ku pitu a demiad, ci Siw-Luo hansa namasasakamu a matadengilay ku ci Ay-se, u Brunei atu Ing-Kuo masasulit tu &quot;sapaadin a masimaway a kanatal&quot; . ya cedang sakay i &quot;su-tan u i-se-lan a kanatal nu hungti lacus acaay pisulu ku Ing-Kuo sa, sakakusa tu mikelap atu pacaliw pasuy tu canacanan a lala' pabeli tu dumaay a kanatal sitatungsay&quot;. kina cedang tatenga' masimaw nu Ing-Kuo ku Brunei tu nudumaan a nikasacabay, maselep ku kakididaan nu Brunei, sisa u Ing-Kuo tu ku paadingay a miading, katukuh i 1984 a mihca kya miliyas tu Ing-Kuo, masacacay satu lihalay. nika namahida u Sa-Law-Ye i 1890 a miheca namisakaku tu Brunei i &quot;Pan-Ta-Lu-Anay&quot; a kakididaan sa, yu mahida u Ing-Kuo nai' ku nipipulu' tu mahicahicaay a kawawan. u tademaw tademaw nu Brunei hamin sepat a bataan idaw ku cacay a mang , hatida nu Ma-Lay a tademaw tu tusahuntulu (2/3), u yian-cu-min tu payhuenen (6%), sayadahay nu tademaw u saadidi'ay nu binacadan u Hulam , hamin nu tademaw payhu sabaw tu lima (15%), u Hulam ku katuuday misinciya tu bu-ciyaw , caay kahacica ku misinciya tu i-se-lan-ciyaw u &quot;mu-se-lin&quot; . u Brunei a Hulam nu tademaw u nu makay Hu-Cian , Cin-Men a layak ku yadahay nu tademaw, u liwan tu nu tademaw atu dumaay a binacadan payhunpi nu sabaw tusa (12%) idaw ku Ing-Tu a tademaw. u kamu u kanatalay a kamu ku Ma-Lay-i , alahican sa nu kamu nu Ing-i atu nu layak a kamu, zayhan u Brunei nu Hulam a tademaw namakay Hu-Cian atu Kuang-Tung nu mabulaway a iluciluc ku yadahay, sisa u kamu nu heni nu i Tung-Nan-Ya u layak atu ngayngay ku kamu , caay kaw nu Hulam a kamu , nu yadaay matatungusay a layak a kamu . nika u Brunei anu pangiha i tilibi atu mihusuay nu layak a kamu ku sapatengil kanca nu layak tu ku sapasuni tu ngiha. naisulitay kya u nu &quot;Ma-Lay-wen&quot; atu nu &quot;layakay tu a sasulitan nu laylayay&quot; . malecad ku u sulit nu Ma-Lay-Wen atu Ma-Lay-Si-Ya (Malaysia) nu lo-ma a sulit , laylay nu a-la-pu a sasulitan nu &quot;cuwa-i-wen&quot; idaw ku kanatalay makay situdungay a tudung. i kanatal ku Brunei u masacacay tu ayda u cuwa-i-wen ku sulit. malalitin tu ihekalay atu zumaay a natinengan: CIA 外交部 汶萊 ブルネイ・ダルサラーム国 Brunei 汶萊:#%E6%96%87%E5%8C%96</FORM>
        <FORM kindOf="standard">Bronei o siwkay o Bronei sa i labo no Ya-Coo , itiza i 4 30 N, 114 40 E. o ahebal no lala' mapolong sa 5,765 sq km. o ahebal no lala'ay sa 5,265 sq km, o ahebal no nanomay sa 500 sq km. hamin no tademaw sa 436,620. kakalokan omah sa 2.5%, kilakilangan omah sa 71.80%, zomaay henay omah sa 25.70%. tapang toso no kanatal o tapang toso no kanatal sa o Bandar Seri Begawan. kakininan no kanatal demiad kakining no kanatal demiad sa 23 bolad 2 demiad. tabakiay a tapang no kanatal o tabakiay a tapang no kanatal (congtong) ayza sa ci Haji Hassanal Bolkiah Mo'izzaddin Waddaolah, micakat a demiad sa i 1967 a mihca 10 bolad 5 demiad. o kolit no hata no Bronei, o takolaway, o somanahay, o lomeniay ato salengacay. o hata o kolit no hata no kanatal sa, sisepat ko kolit. o takoliway o salengacay o lomeni'ay ato somanahay. o solit no zoma a kamo o solit no Holam: 汶萊 o solit no Amilika: Bronei)) o solit no Lipon: ブルネイ・ダルサラーム国 o sikalisiway Bronei a kanatal o kakitaan sa o caay kayadah ko tademaw i sawalitimolan a Ya-Coo (tong-nan-ya, 東南亞). o Bronei sikalisiway o kakitaan micidek ko kapah, 2014 a mihecaan o tademaw i GDP (人均GDP) sikaidaw i Ya-Coo misilsil toway o sakalima, ano bolicen ko &quot;Bo-Se-Wan a kanatal&quot; , ko sakatosaay i nikasilsil a singanga i kitakit (malodikodan ko Sin-Cia-Bo to sakacacay). o &quot;simal&quot; ato &quot;tahekalsanay&quot; nikaidaw ato sapatakekal, hamin i kanatal to payhonpi enen idaw ko pito saidaway ko kalisiw, o sadak no simal no hekalay a toodtood kanca siwaay ko patahekal, i kitakit a simal i kanatal o nikabiyalaw kinaida ko saliemen to sakalakakitaan no kanatal koyni. nikasisimal to miida a patahkalay no tenes, tadamapahabay sikamiida ko niyado' no Bronei sikaidaw ko &quot;siykay nikakapah&quot; , o sapaisin sapasobana' amin ko sapatahekal no cenho ko mitamodongay. o niyadoay a tademaw sa caay padanso'. sangalepan misayadah to no tawan a patayni to mamikawaw, idaw ko Mon-Cia-La, Min-Tian a kanatalay a mikawaw, paconos to niyado'ay a sakacaay mosakawaway to adidi'ay ko nikangeloanay a kawaw. saosihansa, o nisopetan a simal tosa to a bataan no mihcaan ko soped no Bronei, to no mihmihcaan hanca, maselep mamin ko aca no simal i kitakit, idaw to ko nisabalohayan a patahekal to sapakotay a sapisanga to tood, maselep to ko nipatahkal to simal, zayhan sikasipon to kalisiw, haymaw sa maadihadih to i no ayawan, kanca maselep aca ko nikakapah no tademaw, ano maconos yadah ko tadah ato miselep to kalisiw ato nikakapah no tademaw sa, hakay caay kalalocek ko binawlan i siykay. i Tong-Nan-Ya o masacacayay no hontiay nipikowan a kanatal o mamikowanay to binawlan caay kalalocek kya Bronei, o &quot;so-tan&quot; (i-se-lan-ciway a honti') ko sitatodongay mikowan to kanatal, o ocol han ni so-tan &quot;Ha-San-Na-Paw-Ci-Ya&quot; ko misaholicay tina kanatalan sitatodongay, nai 2017 a mihcaan napadaso to nikalahontian nida to lima a bataan ko mihecaan, o satenesay mala hongti ayda i Tong-Nan-Ya. i pikawawan a mikawaw ko sakakaay sa, cen-ho po-hoy no Bronei sinika idaway to ko sabaw cacay idaw ko tosaay, no hongti a tademaw mamin idaw ko domaay a tademaw. ayda o Bronei a hongti sa sasaacawaan no heni to i laboay ko saaawan, miadin to no hongtiay a iloc, nika tademaw no hongtiay katood ko maydih i no tawan a kanatal micodad. likisi Bronei namihican ko tenes hakiya o likisi mahiya no Cong-Koo , cacay idaw ko tolo a si-ji no nadikodan mala &quot;i-se-lan&quot; &quot;masadomadoma to ko laylay alawmasa i-se-lan ko laylay&quot;. o yadaay a Bronei no tatosaay a tatongos a nipasimetekay: &quot;Po-Ni-Koo&quot; so-tan &quot;Ma-Ha-Mo-Sa&quot; (Soltan Mohammad Shah) ato Ho-Cian no malimatay ci Hoang-Sen-Ping o mikelitay Hwa a tademaw ko sitatongs. somamadan sa a hongti ci &quot;Ming-Cen-Co&quot; ya i &quot;yong-le&quot; no somamadan a mihca, &quot;Po-Ni a hongti&quot; &quot;Ma-Na-Ze-Cia-Na&quot; nano mahida sakako sa mikelida to taniay no mililiday mididaw to Cong-Koo a hongti &quot;Min-Cen-Co&quot;, caay kalemed mapatay, balengen i Nan-Cin , hanca ayda a demiad &quot;lonem no Po-Ni a hongti&quot;. likisi no Bronei o hongtian ko salisinnan no heni sa ci Hoang-Sen-Ping o saayaway a hongti. 1846 a mihca, midebong ko Ing-Koo to Bronei zayhan o todod to so-tan wang-wei to midodocay to enen no tongos sikalacos no lalaboway hansa. 1880~1889 no mihca nikalingato sa, o Bronei no hongti a kanatal satolintolin sa tadikod. hongti no so-tan pawadaen ko lala' no aydaay a Sa-Law-Ye pawada to namipadangay cinidaan o misasaay a tademaw o Ing-Koo a tademaw ci Can-Mo-Se-Po-Lo-Ke , kapahen a patideng cinidaan to &quot;Sa-Law-Ye a kanatal&quot;. namahida to nadikodan sa, ci Po-Lo-Ke ato midodocay cinidaanay hansa kinapina to pacaliw pasoy ato misakako to yadahay a lala'. o Bronei yadah to ko nipawada to lala' pabeli ci Po-Lo-Ke nidaay to kanatal. 1888 a mihca siwaay a bolad idaw ko cacay idaw ko pito a demiad, ci Siw-Loo hansa namasasakamo a matadengilay ko ci Ay-se, o Bronei ato Ing-Koo masasolit to &quot;sapaadin a masimaway a kanatal&quot; . ya cedang sakay i &quot;so-tan o i-se-lan a kanatal no hongti lacos acaay pisolo ko Ing-Koo sa, sakakosa to mikelap ato pacaliw pasoy to canacanan a lala' pabeli to domaay a kanatal sitatongsay&quot;. kina cedang tatenga' masimaw no Ing-Koo ko Bronei to nodomaan a nikasacabay, maselep ko kakididaan no Bronei, sisa o Ing-Koo to ko paadingay a miading, katokoh i 1984 a mihca kya miliyas to Ing-Koo, masacacay sato lihalay. nika namahida o Sa-Law-Ye i 1890 a miheca namisakako to Bronei i &quot;Pan-Ta-Lo-Anay&quot; a kakididaan sa, yo mahida o Ing-Koo nai' ko nipipolo' to mahicahicaay a kawawan. o tademaw tademaw no Bronei hamin sepat a bataan idaw ko cacay a mang , hatida no Ma-Lay a tademaw to tosahontolo (2/3), o yian-co-min to payhoenen (6%), sayadahay no tademaw o saadidi'ay no binacadan o Holam , hamin no tademaw payho sabaw to lima (15%), o Holam ko katooday misinciya to bo-ciyaw , caay kahacica ko misinciya to i-se-lan-ciyaw o &quot;mo-se-lin&quot; . o Bronei a Holam no tademaw o no makay Ho-Cian , Cin-Men a layak ko yadahay no tademaw, o liwan to no tademaw ato domaay a binacadan payhonpi no sabaw tosa (12%) idaw ko Ing-To a tademaw. o kamo o kanatalay a kamo ko Ma-Lay-i , alahican sa no kamo no Ing-i ato no layak a kamo, zayhan o Bronei no Holam a tademaw namakay Ho-Cian ato Koang-Tong no mabolaway a ilociloc ko yadahay, sisa o kamo no heni no i Tong-Nan-Ya o layak ato ngayngay ko kamo , caay kaw no Holam a kamo , no yadaay matatongosay a layak a kamo . nika o Bronei ano pangiha i tilibi ato mihosoay no layak a kamo ko sapatengil kanca no layak to ko sapasoni to ngiha. naisolitay kya o no &quot;Ma-Lay-wen&quot; ato no &quot;layakay to a sasolitan no laylayay&quot; . malecad ko o solit no Ma-Lay-Wen ato Ma-Lay-Si-Ya (Malaysia) no lo-ma a solit , laylay no a-la-po a sasolitan no &quot;cowa-i-wen&quot; idaw ko kanatalay makay sitodongay a todong. i kanatal ko Bronei o masacacay to ayda o cowa-i-wen ko solit. malalitin to ihekalay ato zomaay a natinengan: CIA 外交部 汶萊 ブルネイ・ダルサラーム国 Bronei 汶萊:#%E6%96%87%E5%8C%96</FORM>
    </S>
</TEXT>