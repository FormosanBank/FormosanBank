<TEXT id="Wiki_Sakizaya_Sakul" xml:lang="pwn" source="" copyright="" citation="" BibTeX_citation="">
    <S id="0">
        <FORM>sakul sumanamanah ku kulit nu sakul a kilang, nay Taywanay ku lalengawan niza. mangaay mikisaepi' i sasa tu lalud, u Kinus nu sakul caay katalaw tu suemetay. Sisa, sipisaluma' atu alusidan nu labu nu luma', mangaay misanga tu cibal a balunga. Ayzaay a Cepu a niyazu sa, "Sakul" han i tawiya ku ngangan. itini mapalita ita kanamuh nu Sakiza tu sakul a kilangan. i kungku nu babalaki, " Manaup ku lala' amin, mikalic ku papinapina adiwawa i sakul, mukanan caniza tu heci nu sakul, papah atu pudac ku saading tu sienaw. pakapinatu a mihecaan sa, makelahtu ku nanum, tabakitu kiya adiwawa, maepud caniza nay sakul a patezeng tu niyazu, u tatuasan nu Sakizaya kiya adiwawa." sisa, pisaselalan, iza ku pibaung tu sakul a kikangan, sakacaay kapawan tu pipauzip nu Sakul a kilang. Kalalaisan tu "pibulaw nu kuwapi tu Takubuwa" sa, Sapauzipan ni Kumud. Pazik tu binawlan sa, palaliwen niza ku binawlan, ciniza ku misiayaway a mingayaw. Malepel satu ci Kumud. Pazik atu acawa niza sa, pabaluden i kilang a micikcik, mukan ku kuwapi tu titi niza tangasa i kapatay. u acawa niza sa, tebanen a miemec tu sakul, sakasaken nu kuwapi, papizizawen ku Cikasuan, Natawlan a binawlan, Mahaen ku kasimelangan nu kawaw i tawya.</FORM>
    </S>
</TEXT>
