<?xml version="1.0" ?>
<TEXT id="Wiki_Sakizaya_Sakul" xml:lang="pwn" source="Paiwan Wikipedia, article: Sakul" copyright="CC BY-SA" citation="Sakul. (2024, November 18). In Wikipedia [Paiwan]. https://pwn.wikipedia.org/wiki/Sakul" BibTeX_citation="@misc{Wiki_pwn_Sakul, title = Sakul, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Sakul} }">
    <S id="0">
        <FORM> sakul sumanamanah ku kulit nu sakul a kilang, nay Taywanay ku lalengawan niza. mangaay mikisaepi' i sasa tu lalud, u Kinus nu sakul caay katalaw tu suemetay. Sisa, sipisaluma' atu alusidan nu labu nu luma', mangaay misanga tu cibal a balunga. Ayzaay a Cepu a niyazu sa, &quot;Sakul&quot; han i tawiya ku ngangan. itini mapalita ita kanamuh nu Sakiza tu sakul a kilangan. i kungku nu babalaki, &quot; Manaup ku lala' amin, mikalic ku papinapina adiwawa i sakul, mukanan caniza tu heci nu sakul, papah atu pudac ku saading tu sienaw. pakapinatu a mihecaan sa, makelahtu ku nanum, tabakitu kiya adiwawa, maepud caniza nay sakul a patezeng tu niyazu, u tatuasan nu Sakizaya kiya adiwawa.&quot; sisa, pisaselalan, iza ku pibaung tu sakul a kikangan, sakacaay kapawan tu pipauzip nu Sakul a kilang. Kalalaisan tu &quot;pibulaw nu kuwapi tu Takubuwa&quot; sa, Sapauzipan ni Kumud. Pazik tu binawlan sa, palaliwen niza ku binawlan, ciniza ku misiayaway a mingayaw. Malepel satu ci Kumud. Pazik atu acawa niza sa, pabaluden i kilang a micikcik, mukan ku kuwapi tu titi niza tangasa i kapatay. u acawa niza sa, tebanen a miemec tu sakul, sakasaken nu kuwapi, papizizawen ku Cikasuan, Natawlan a binawlan, Mahaen ku kasimelangan nu kawaw i tawya.</FORM>
    </S>
</TEXT>
