<?xml version="1.0" ?>
<TEXT id="Wiki_Sakizaya_Balaut_a_wang-ce" xml:lang="szy" source="Sakizaya Wikipedia, article: Balaut_a_wang-ce" copyright="CC BY-SA" citation="Balaut_a_wang-ce. (2025, May 05). In Wikipedia [Sakizaya]. https://szy.wikipedia.org/wiki/Balaut_a_wang-ce" BibTeX_citation="@misc{Wiki_szy_Balaut_a_wang-ce, title = Balaut_a_wang-ce, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Balaut_a_wang-ce} }">
    <S id="0">
        <FORM kindOf="original">Balaut a wang-ce (kamu nu Hulam: 青蛙王子) ayaw a kamu &quot;青蛙王子&quot;(德語:Der Froschkönig oder der eiserne Heinrich),也譯作&quot; . Balaut a wang-ce (kamu nu De-yi : Der Froschkönig oder der eiserne Heinrich sa), idaw aca ku duma a kamu Balaut a wang-ce atu  katinengan mukinay baluwan Heng-li han, u aazihan nu wawa a kungku(kungku nu adiwawa) kina Balaut a wang-ce , tu sakatinengan nu tatademaw a nisulitan sa wuya Ke-lin malekakaay a nisulitan, ina Balaut a wang-ce u saayaway a kungku nu Ke-lin aazihan nu wawa a kungku(kungku nu adiwawa). kung-cu atu ekimay a mali yu susumamad idaw kiya kung-cu , u sasabaay sabangcalay nu tataynaay a wawa nu ku-wan ciniza. sakanamuhan nida misalama sa wuya ekimay a mali, hinapasaydaan i tapuku mibatung musalama, yu a mahetik tusa dawisen tu nida. tu cacay a demiad, alaan nida kida mali, tayda i capi nu liwliw nu wang-kung a kilakilangan misalama. idaw kiya tebun i tepal nu kilangan, yu musalama mibatung ciniza tiya ekimay a mali sa, nacaay pisinanut, mahetik kida mali i labu nu tebun. malalikeluh atu balaut yu muwangic kya kung-cu itepal nu tebun sa, idaw kiya cacay a balaut sakamusa: kapah kaku miedap itisuwan musapud tida ekimay a mali, nika idaw ku pakabit aku tu kawaw. patubeli sa kiya kung-cu : anu miedap kisu takuwa misapud tu ekimay a mali aku sa, u budawan atu itangahay nu kung-cuay a sabuut hamin han aku pabeli tisuwa. patubelien nu balaut:  caay kaku kaydih tiya dikuc, budawan atu itangahay nu kung-cuay a sabuut isu, maydih kaku maladay kita misalama, malucabay, masasalama, paenengen kaku i tapiingan isu, mapulung kita mukan, mapulung mienip, mapulung mabi', anu hang sa kisu, a mulebut kaku tasasa muala patapabaw tida ekimay a mali isu. ahicaen naca tadamaydih tida ekimay a mali kiza kung-cu , hang han nida kiya balaut, nika palutatenga' cinida, a cacaayay kaw cabay nida kiya balaut sa ku balucu' niza. yu maala tu niya balaut kida ekimaay a mali, pabeli han nida kiya kung-cu , nika yu makaala tu tu ekimay a mali kiza kung-cu sa, kasenen sa maduba' taluma' mulaliw kiza kung-cu , cacaay tu pisudikuz ku tangah, cacaay aca patubeli tu piawaw niya balaut. caay piales kida balaut nika caay piales kida balaut, satu sa i kalabian mikungkung tu panan nu wang-kung . yu makatineng tu kida ku-wan tina kakawaw sa mitudawa tida kung-cu , sakamu sa: anu nahica sa ku kasasukamu namu, a hizaan a miduduce tu kamu isu han. cuedetay a balaut sadakadakay pacici han nu kung-cu atu balaut mienip atu mapulung mukan. yu maydih kida balaut mapulung mabi atu kung-cu sa, matalawtalaw ku kung-cu tiya cuedetay a balaut, sisa hanu u tusa a taludu' a mulimad patakalimucu'en niza kida balaut, yu makataenangan sahenay ciniza sa, muungal kida balaut, padengen kaku i pabaw, anu caay sa sakamuen aku ci yama isu. imahini mabalucu' tu kida kung-cu , saicelang han nida ku udip a mibaetung tida balaut i cabeng, huway! kapah tu masatedep tu, u mahiniay sakalingesan a balaut. malakapahay a wang-ce yu saicelang han nu kung-cu a mibaetung kida balaut i cabeng sa, yu mahetik ku balaut i lala'an sa, alaw tahekal ku cacay malakapahay a wang-ce . imahini izaw a maadih nu kung-cu ku dihkuay damsayay a mata miazih cinizaan. sakamu sa kida wang-ce : nitima'an nu taw kaku, isu a cacay ku tayniay i tepal nu tenun a mibuhat tu nipitima' nu taw, tu anucil idaw ku tayniay a milikeluh takuwanan, maladay kita mapulung taluma' aku, kapah haw, nika alaw mabi' aca kida kung-cu . sitingalaway a balucu' a tademaw ci Hay-in-li-si(Hen-li) sakatusa a demiad, tayni tu ku subayu a kelakela, ya muenengay i pabaw sa, u sitingalaway a balucu' a tademaw ci Hay-in-li-si(Hen-li), yu malabalaut kiya wang-ce , adada ku balucu' ni Hen-li, sisa i baluwan nida siketan nida tu tuluay a budiki, sapihantay tu adada nu balucu' niza sananay. yu mahulak tu ku nipitima' nu taw tuya wang-ce , malatademaw tu ku wang-ce , tayni cinida milikeluh tu wang-ce atu kung-cu, papikacawen tu nida i subayu a kelakela kuheni tatusa. mahulak tu ku nipitima' . yu muculil ku kelakela i dadan sa, matengil nu wang-ce ku suni, mahida u maketunnay a suni. &quot; . Hen-li! Hen-li! , mapeci ku subayu a kelakela. &quot;caay kapeci ku subayu a kelakela, mapeci ku ibalucu'ay a budiki aku, yu mueneng henay kisu i tapiingan nu tebun sa, yu malabalaut kisu sa, hatiza ka adada nu balucu' aku.&quot; imahini sa, matengil aca ku tusaay a suni' kaca sa, milihiza tu nika tatebudtebud a suni nu balucu' ni Hen-li, sakanamuhan ku balucu' niza tu nika hulak tu ku nipitima' nu taw ci wang-cean , hatini ku lihaly nu wang-ce ayza . namakayniay a nasulitan nasakamuan atu natinengan</FORM>
        <FORM kindOf="standard">Balaot a wang-ce (kamo no Holam: 青蛙王子) ayaw a kamo &quot;青蛙王子&quot;(德語:Der Froschkönig oder der eiserne Heinrich),也譯作&quot; . Balaot a wang-ce (kamo no De-yi : Der Froschkönig oder der eiserne Heinrich sa), idaw aca ko doma a kamo Balaot a wang-ce ato  katinengan mokinay balowan Heng-li han, o aazihan no wawa a kongko(kongko no adiwawa) kina Balaot a wang-ce , to sakatinengan no tatademaw a nisolitan sa woya Ke-lin malekakaay a nisolitan, ina Balaot a wang-ce o saayaway a kongko no Ke-lin aazihan no wawa a kongko(kongko no adiwawa). kong-co ato ekimay a mali yo sosomamad idaw kiya kong-co , o sasabaay sabangcalay no tataynaay a wawa no ko-wan ciniza. sakanamohan nida misalama sa woya ekimay a mali, hinapasaydaan i tapoko mibatong mosalama, yo a mahetik tosa dawisen to nida. to cacay a demiad, alaan nida kida mali, tayda i capi no liwliw no wang-kong a kilakilangan misalama. idaw kiya tebon i tepal no kilangan, yo mosalama mibatong ciniza tiya ekimay a mali sa, nacaay pisinanot, mahetik kida mali i labo no tebon. malalikeloh ato balaot yo mowangic kya kong-co itepal no tebon sa, idaw kiya cacay a balaot sakamosa: kapah kako miedap itisowan mosapod tida ekimay a mali, nika idaw ko pakabit ako to kawaw. patobeli sa kiya kong-co : ano miedap kiso takowa misapod to ekimay a mali ako sa, o bodawan ato itangahay no kong-coay a saboot hamin han ako pabeli tisowa. patobelien no balaot:  caay kako kaydih tiya dikoc, bodawan ato itangahay no kong-coay a saboot iso, maydih kako maladay kita misalama, malocabay, masasalama, paenengen kako i tapiingan iso, mapolong kita mokan, mapolong mienip, mapolong mabi', ano hang sa kiso, a molebot kako tasasa moala patapabaw tida ekimay a mali iso. ahicaen naca tadamaydih tida ekimay a mali kiza kong-co , hang han nida kiya balaot, nika palotatenga' cinida, a cacaayay kaw cabay nida kiya balaot sa ko baloco' niza. yo maala to niya balaot kida ekimaay a mali, pabeli han nida kiya kong-co , nika yo makaala to to ekimay a mali kiza kong-co sa, kasenen sa madoba' taloma' molaliw kiza kong-co , cacaay to pisodikoz ko tangah, cacaay aca patobeli to piawaw niya balaot. caay piales kida balaot nika caay piales kida balaot, sato sa i kalabian mikongkong to panan no wang-kong . yo makatineng to kida ko-wan tina kakawaw sa mitodawa tida kong-co , sakamo sa: ano nahica sa ko kasasokamo namo, a hizaan a midodoce to kamo iso han. coedetay a balaot sadakadakay pacici han no kong-co ato balaot mienip ato mapolong mokan. yo maydih kida balaot mapolong mabi ato kong-co sa, matalawtalaw ko kong-co tiya coedetay a balaot, sisa hano o tosa a talodo' a molimad patakalimoco'en niza kida balaot, yo makataenangan sahenay ciniza sa, moongal kida balaot, padengen kako i pabaw, ano caay sa sakamoen ako ci yama iso. imahini mabaloco' to kida kong-co , saicelang han nida ko odip a mibaetong tida balaot i cabeng, howay! kapah to masatedep to, o mahiniay sakalingesan a balaot. malakapahay a wang-ce yo saicelang han no kong-co a mibaetong kida balaot i cabeng sa, yo mahetik ko balaot i lala'an sa, alaw tahekal ko cacay malakapahay a wang-ce . imahini izaw a maadih no kong-co ko dihkoay damsayay a mata miazih cinizaan. sakamo sa kida wang-ce : nitima'an no taw kako, iso a cacay ko tayniay i tepal no tenon a mibohat to nipitima' no taw, to anocil idaw ko tayniay a milikeloh takowanan, maladay kita mapolong taloma' ako, kapah haw, nika alaw mabi' aca kida kong-co . sitingalaway a baloco' a tademaw ci Hay-in-li-si(Hen-li) sakatosa a demiad, tayni to ko sobayo a kelakela, ya moenengay i pabaw sa, o sitingalaway a baloco' a tademaw ci Hay-in-li-si(Hen-li), yo malabalaot kiya wang-ce , adada ko baloco' ni Hen-li, sisa i balowan nida siketan nida to toloay a bodiki, sapihantay to adada no baloco' niza sananay. yo maholak to ko nipitima' no taw toya wang-ce , malatademaw to ko wang-ce , tayni cinida milikeloh to wang-ce ato kong-co, papikacawen to nida i sobayo a kelakela koheni tatosa. maholak to ko nipitima' . yo mocolil ko kelakela i dadan sa, matengil no wang-ce ko soni, mahida o maketonnay a soni. &quot; . Hen-li! Hen-li! , mapeci ko sobayo a kelakela. &quot;caay kapeci ko sobayo a kelakela, mapeci ko ibaloco'ay a bodiki ako, yo moeneng henay kiso i tapiingan no tebon sa, yo malabalaot kiso sa, hatiza ka adada no baloco' ako.&quot; imahini sa, matengil aca ko tosaay a soni' kaca sa, milihiza to nika tatebodtebod a soni no baloco' ni Hen-li, sakanamohan ko baloco' niza to nika holak to ko nipitima' no taw ci wang-cean , hatini ko lihaly no wang-ce ayza . namakayniay a nasolitan nasakamoan ato natinengan</FORM>
    </S>
</TEXT>