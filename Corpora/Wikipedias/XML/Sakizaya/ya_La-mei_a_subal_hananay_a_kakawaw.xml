<?xml version="1.0" ?>
<TEXT id="Wiki_Sakizaya_ya_La-mei_a_subal_hananay_a_kakawaw" xml:lang="pwn" source="Paiwan Wikipedia, article: ya_La-mei_a_subal_hananay_a_kakawaw" copyright="CC BY-SA" citation="ya_La-mei_a_subal_hananay_a_kakawaw. (2024, December 07). In Wikipedia [Paiwan]. https://pwn.wikipedia.org/wiki/ya_La-mei_a_subal_hananay_a_kakawaw" BibTeX_citation="@misc{Wiki_pwn_ya_La-mei_a_subal_hananay_a_kakawaw, title = ya_La-mei_a_subal_hananay_a_kakawaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ya_La-mei_a_subal_hananay_a_kakawaw} }">
    <S id="0">
        <FORM kindOf="original">ina La- mei hananay a subal sa, nai 1636 a mihcaan nu hekalay nu bayu nu Taywan ( imahidasa nipanganga sa ya La- mei a subal han caay sa ya Cing-se a subal han ) muenengay itida a binawlan sa debungen nu Hu-lang ya tung-ingtu a kusiay mipatay, caay sa palusakalungen mamin malawpes ku yincumin a kawaw. nikalingatu nu kawaw i 1622 a mihcaan i cacayay a bulad, ya Tung - ingtu hananay a kusi, pabalunga tiya nu Lu- tehtan masakingmay a kulit a balunga, makalikeluh tu mapacukasay tabakiay a bali, masatedep i subal niya Siyaw liwciu hananay a subal, pahanhan satu miculcul tu tademaw i labu nu subal amidadum, nika nayay ku pananukasay nu midadumay, imahida sa tabakitabaki tuku bali, caay pakahalhal tu nikataluma nu midadumay kunida sa muliyay laliwan, nadikudan sa itawya sikatineng nu nikapatay nu taydaay midadumay a tademaw mahmin , sisa kakayda hantu sipangangan kya subal nuheni u Sikingmay masaliyungay a subal sa . sayaway a nikatayda mingayaw tiya Sikingmay masaliyungay a subal i 1633 a mihcaan i waluway a bulad, namamausasulit tu nulecadan a sasiwbayan a cudad ni Ce-celung atu nu Hulangnay, ci Hang-se puteman hananay sa maydih mipacuay tu Matu' atu Siwliuciw, nadikudan sa nikalcadan a mihcaan 11 a bulad sepst a demiad, ya mikeliday ci Claes - Bruny hananay miladay tu tusaay sidubaay nu balunga, atu sepatay nu - Zuke' hananay a balunga mingayaw, imahida sa i Siyaw liwciu hananay a subalay, cacayay a niyadu' mahamin tuduhan, nipahabayan a pabuy sa hamin han mipacuk, muenengay i niyadu' a tademaw sa milaliw taydaen i buhang nu babatuan. uydatu a bulad sabaw siwa a demiadan namamin malahuk, ya mikeliday tu hitay ci Claes- Bruyn ladayen nida kya Uylingken Haw atu ya nuliwanay adidiay a balunga pananukas namakay Kim - liyung a subal katukuh i Zelan - zeceng, ya Fuwike hau i teban nu bayu' sa sikalitemuh tu tabakiay a bali mabelin kya. nayi maadih ku nikataluma sisa sayaway nipingayaw sa u caayay kalaheci ku sausi. sakatusaan nipingayaw ya malasakakaay nu tatapangan ya cungtu ci Hendrick- Brouwer kinapina tu a mayculcul tu hitay nida a sakasaken kyaking- liyungaya a subal sa a pasakamu. 1635 a mihcaan sabaw cacay a bulad taydaan nu hitay i Matu' mingayaw, nudikudan sa maydih a pacebu tu ya La- mei a subal a balucu nu mukeliday, masakalah mayketun tu nikacaay kalaheci, sisa katukuh i 1636 a mihcaan i sepatay a bulad lima a demiad, ya ci Hansi- Puteman hananay atu nu Taywanay a sasalubangan ay a nikasaketun , a ya nu kiwkayay a simbu ci Lupo atu mamikeliday nu hitayay a tademaw ladayen nuheni ku sabaw lima kya nu hitay, misacabay tu nu ya a tademaw kapulungen nu heni a mingayaw tu nu La- meiay a subal a binacadan.katukuh i sepatay a bulad sabaw cacay a demiadan i sansandeban sa pannanukas tu ca Lupo pakatineng tu nikataydaan nuheni. imahida sa sikatenengan ku masakapah ku nikalalacalan nuheni, u kamu sa malcadcad, nika ya 放索社 hananay a tademaw sa naynayi ku matinengay tu uncung hananay a buhangay a tademaw. mahida satu ya bulad tu pakakilul hantu kya ( Johan Jeuraensz. Van Linga ) malatatapangan mikelit tu lasubuay nu hitay pasu u pabalungaay, micunus henay tu nu biyaway a niyadu idaw kya ku pitu ancaay sa idaw ku waluay a bataan nu tademaw nu binacadan, luyaluy sa mukacaw tu tuluway a balunga taydaen mingayaw,nabuladan tusaay idaw ku cacay a demiadan, makatukuh tu i hanany a subal kuwangen bakudangen nuheni kya subalay munengay a binacadan, simapatayay tatulu madakepay sa makaala tu tusa a bataan, nika ya 金獅島 nayay caay kataneng ku nanum pasu makalikuluh tu baliyus, muliyas aca nika i 26 a demiadan mapulung atu 放索社人 atu nu 新港社人, malaluung makakilul tayda i 金獅島, imahida sa u 新港社人 atu 放索社人 ku mikilimay tu dadebuan nu La- mei a subalay a tademaw, matepa nuheni kya masaungcungay a buhang, itida mamin milimek ku binacadan, nu aydaay nipanganga sa ya Ukuy- Tong han, imahidasa ya hitay nu Hulam sa siuculen tu sepatay a bataan nu hitay mamisebeng, cebesan aca ku kakaenanan atu nanum puutan ku sakatahkal nu kakaydaan, u wacah ku nipapihpih patalabu maydih anu caay pakadungdung sa tahkal satu sananay, hang tatenga caay pakatukuh tu tuluway a demiadan, sayaway caayay pakadungdung a tademaw culal sa makaala tu sepatay a bataan idaw ku tusa, walu ku tatama u dumaay sa u tatayna amin pasu wawa. nudikudan satu i limaay a bulad kakilukilul sa idaw ku madakepay, matenesmatenes naynayi satu ku makay buhangay a suni matengil sisa cumudan tunu hitay nu Hulan mididaw mahicatu ku tekiteki nulabuway nasa, kyu sikatawit nu miazihay, kadihyan sa u mabelecay nu tademaw sa makaala tu tuluway a lasubu nu tademaw kuni kayadah. uyda hantu ya madakepay a tademaw sa, pulung han sa makaala tu 323 ku nikayadah, ilabu sa u tatama makaala tu 53, u liwan sa u tatayna makaala tu 125 kuni kayadah, u liwan satu wawa amin makaala tu 145 kuni kayadahan, nika makaadih aca ku hitay nu Hulan nu dumaay a ungcung idaw ku milimekay a binacadan i labu, cacacay tuku nipingayaw tu hitay nu Hulan. ya mihcaan sa ya hitay ci ( Van Daellen ) atu u ca ulculan nida atu nu dumaay a minanamay henay a hitay nu pabalungaay, itini i 金獅島 tabatan nu i subalay a binacadan. sisa i pabaluhay nu bulad a demiad sa hamin han nu Hulan ku icapiyay a niyaduay a tademaw kinacacay aca taydaen i 金獅島 a subal misinanud a mayngayaw, mamisibek mamin sipalamal tuduhen ku subal, maydihpatahkal tu milimekay i buhabuhangan a tademaw, caay tu pakadungdung ku binacadan nu La- meiay a binacadan sa tahkalan mulaliw, mausaw saw nu hitay mupatay, masausiay nu mapatayay sa idaw ku tuluway kuni kapulungen, u madakepay sa nikapulungan makaala tu limaay a lasubu idaw ku sepat nu tademaw. nikalawpesan nu La-mei hananay a subal u madakepay nu tatamaan sa sipatadaen i Tyiun musapaya maluk, u tatayna atu wawa sa sipatayda i 新港社 a niyadu . imahida sa muenengay tu i tidaay a singbu ci 尤羅伯 hinadihdih, pasakamu pangiha ci ( Hanse - putemanan ), pananukasen tu i La- mei a subal sa ku kamu, nika caay sulul kya tatapangan nu Hulan, nudikudan satu kinapina ku hitay nu Hulam tayda i subal muliyaw milidu tu kay idaw henay sa tu liwan nu mulcisay, katukuh i 1644 a mihcaan idaw henay ku sabaw lima nu tademaw nu munengay itida. ya Hulan papiebawen nu heni ku Taywanay a mamidakepay, caay katenes sa mamin tu madakep sipataydaen i 大員, sisa sipakaulah han tu malacacay a lasubu nu 西班牙 a kalisiw,nudikudan sa sadikuday tu nu liwan tatusa sa madakep tu, nikahiniyan sa kakayda satu ku La-mei a subalay nu laylayay a likisi sikalawpes tu, sikatineng nu mita sa u lusa adada tu ku sipacabay tina nikaydaan a nadipaa. ya ci Yulupo hananay sa i 1647 a mihcaan mikusu' tiya 東印度 a kusi東印度 a kusi. tu nipisawacu mamin mapalawpes ku tademaw.tada malakuwit tu kunipatebuc sa.</FORM>
        <FORM kindOf="standard">ina La- mei hananay a sobal sa, nai 1636 a mihcaan no hekalay no bayo no Taywan ( imahidasa nipanganga sa ya La- mei a sobal han caay sa ya Cing-se a sobal han ) moenengay itida a binawlan sa debongen no Ho-lang ya tong-ingto a kosiay mipatay, caay sa palosakalongen mamin malawpes ko yincomin a kawaw. nikalingato no kawaw i 1622 a mihcaan i cacayay a bolad, ya Tong - ingto hananay a kosi, pabalonga tiya no Lo- tehtan masakingmay a kolit a balonga, makalikeloh to mapacokasay tabakiay a bali, masatedep i sobal niya Siyaw liwcio hananay a sobal, pahanhan sato micolcol to tademaw i labo no sobal amidadom, nika nayay ko pananokasay no midadomay, imahida sa tabakitabaki toko bali, caay pakahalhal to nikataloma no midadomay konida sa moliyay laliwan, nadikodan sa itawya sikatineng no nikapatay no taydaay midadomay a tademaw mahmin , sisa kakayda hanto sipangangan kya sobal noheni o Sikingmay masaliyongay a sobal sa . sayaway a nikatayda mingayaw tiya Sikingmay masaliyongay a sobal i 1633 a mihcaan i waloway a bolad, namamaosasolit to nolecadan a sasiwbayan a codad ni Ce-celong ato no Holangnay, ci Hang-se poteman hananay sa maydih mipacoay to Mato' ato Siwliociw, nadikodan sa nikalcadan a mihcaan 11 a bolad sepst a demiad, ya mikeliday ci Claes - Brony hananay miladay to tosaay sidobaay no balonga, ato sepatay no - Zoke' hananay a balonga mingayaw, imahida sa i Siyaw liwcio hananay a sobalay, cacayay a niyado' mahamin todohan, nipahabayan a paboy sa hamin han mipacok, moenengay i niyado' a tademaw sa milaliw taydaen i bohang no babatoan. oydato a bolad sabaw siwa a demiadan namamin malahok, ya mikeliday to hitay ci Claes- Broyn ladayen nida kya Uylingken Haw ato ya noliwanay adidiay a balonga pananokas namakay Kim - liyong a sobal katokoh i Zelan - zeceng, ya Fowike hao i teban no bayo' sa sikalitemoh to tabakiay a bali mabelin kya. nayi maadih ko nikataloma sisa sayaway nipingayaw sa o caayay kalaheci ko saosi. sakatosaan nipingayaw ya malasakakaay no tatapangan ya congto ci Hendrick- Broower kinapina to a maycolcol to hitay nida a sakasaken kyaking- liyongaya a sobal sa a pasakamo. 1635 a mihcaan sabaw cacay a bolad taydaan no hitay i Mato' mingayaw, nodikodan sa maydih a pacebo to ya La- mei a sobal a baloco no mokeliday, masakalah mayketon to nikacaay kalaheci, sisa katokoh i 1636 a mihcaan i sepatay a bolad lima a demiad, ya ci Hansi- Poteman hananay ato no Taywanay a sasalobangan ay a nikasaketon , a ya no kiwkayay a simbo ci Lopo ato mamikeliday no hitayay a tademaw ladayen noheni ko sabaw lima kya no hitay, misacabay to no ya a tademaw kapolongen no heni a mingayaw to no La- meiay a sobal a binacadan.katokoh i sepatay a bolad sabaw cacay a demiadan i sansandeban sa pannanokas to ca Lopo pakatineng to nikataydaan noheni. imahida sa sikatenengan ko masakapah ko nikalalacalan noheni, o kamo sa malcadcad, nika ya 放索社 hananay a tademaw sa naynayi ko matinengay to oncong hananay a bohangay a tademaw. mahida sato ya bolad to pakakilol hanto kya ( Johan Jeoraensz. Van Linga ) malatatapangan mikelit to lasoboay no hitay paso o pabalongaay, miconos henay to no biyaway a niyado idaw kya ko pito ancaay sa idaw ko waloay a bataan no tademaw no binacadan, loyaloy sa mokacaw to toloway a balonga taydaen mingayaw,naboladan tosaay idaw ko cacay a demiadan, makatokoh to i hanany a sobal kowangen bakodangen noheni kya sobalay monengay a binacadan, simapatayay tatolo madakepay sa makaala to tosa a bataan, nika ya 金獅島 nayay caay kataneng ko nanom paso makalikoloh to baliyos, moliyas aca nika i 26 a demiadan mapolong ato 放索社人 ato no 新港社人, malaloong makakilol tayda i 金獅島, imahida sa o 新港社人 ato 放索社人 ko mikilimay to dadeboan no La- mei a sobalay a tademaw, matepa noheni kya masaongcongay a bohang, itida mamin milimek ko binacadan, no aydaay nipanganga sa ya Ukoy- Tong han, imahidasa ya hitay no Holam sa siocolen to sepatay a bataan no hitay mamisebeng, cebesan aca ko kakaenanan ato nanom pootan ko sakatahkal no kakaydaan, o wacah ko nipapihpih patalabo maydih ano caay pakadongdong sa tahkal sato sananay, hang tatenga caay pakatokoh to toloway a demiadan, sayaway caayay pakadongdong a tademaw colal sa makaala to sepatay a bataan idaw ko tosa, walo ko tatama o domaay sa o tatayna amin paso wawa. nodikodan sato i limaay a bolad kakilokilol sa idaw ko madakepay, matenesmatenes naynayi sato ko makay bohangay a soni matengil sisa comodan tono hitay no Holan mididaw mahicato ko tekiteki nolaboway nasa, kyo sikatawit no miazihay, kadihyan sa o mabelecay no tademaw sa makaala to toloway a lasobo no tademaw koni kayadah. oyda hanto ya madakepay a tademaw sa, polong han sa makaala to 323 ko nikayadah, ilabo sa o tatama makaala to 53, o liwan sa o tatayna makaala to 125 koni kayadah, o liwan sato wawa amin makaala to 145 koni kayadahan, nika makaadih aca ko hitay no Holan no domaay a ongcong idaw ko milimekay a binacadan i labo, cacacay toko nipingayaw to hitay no Holan. ya mihcaan sa ya hitay ci ( Van Daellen ) ato o ca olcolan nida ato no domaay a minanamay henay a hitay no pabalongaay, itini i 金獅島 tabatan no i sobalay a binacadan. sisa i pabalohay no bolad a demiad sa hamin han no Holan ko icapiyay a niyadoay a tademaw kinacacay aca taydaen i 金獅島 a sobal misinanod a mayngayaw, mamisibek mamin sipalamal todohen ko sobal, maydihpatahkal to milimekay i bohabohangan a tademaw, caay to pakadongdong ko binacadan no La- meiay a binacadan sa tahkalan molaliw, maosaw saw no hitay mopatay, masaosiay no mapatayay sa idaw ko toloway koni kapolongen, o madakepay sa nikapolongan makaala to limaay a lasobo idaw ko sepat no tademaw. nikalawpesan no La-mei hananay a sobal o madakepay no tatamaan sa sipatadaen i Tyion mosapaya malok, o tatayna ato wawa sa sipatayda i 新港社 a niyado . imahida sa moenengay to i tidaay a singbo ci 尤羅伯 hinadihdih, pasakamo pangiha ci ( Hanse - potemanan ), pananokasen to i La- mei a sobal sa ko kamo, nika caay solol kya tatapangan no Holan, nodikodan sato kinapina ko hitay no Holam tayda i sobal moliyaw milido to kay idaw henay sa to liwan no molcisay, katokoh i 1644 a mihcaan idaw henay ko sabaw lima no tademaw no monengay itida. ya Holan papiebawen no heni ko Taywanay a mamidakepay, caay katenes sa mamin to madakep sipataydaen i 大員, sisa sipakaolah han to malacacay a lasobo no 西班牙 a kalisiw,nodikodan sa sadikoday to no liwan tatosa sa madakep to, nikahiniyan sa kakayda sato ko La-mei a sobalay no laylayay a likisi sikalawpes to, sikatineng no mita sa o losa adada to ko sipacabay tina nikaydaan a nadipaa. ya ci Yolopo hananay sa i 1647 a mihcaan mikoso' tiya 東印度 a kosi東印度 a kosi. to nipisawaco mamin mapalawpes ko tademaw.tada malakowit to konipateboc sa.</FORM>
    </S>
</TEXT>