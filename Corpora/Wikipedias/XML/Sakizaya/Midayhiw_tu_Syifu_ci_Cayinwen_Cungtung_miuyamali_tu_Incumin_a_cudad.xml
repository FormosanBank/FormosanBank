<?xml version="1.0" ?>
<TEXT id="Wiki_Sakizaya_Midayhiw_tu_Syifu_ci_Cayinwen_Cungtung_miuyamali_tu_Incumin_a_cudad" xml:lang="pwn" source="Paiwan Wikipedia, article: Midayhiw_tu_Syifu_ci_Cayinwen_Cungtung_miuyamali_tu_Incumin_a_cudad" copyright="CC BY-SA" citation="Midayhiw_tu_Syifu_ci_Cayinwen_Cungtung_miuyamali_tu_Incumin_a_cudad. (2024, December 07). In Wikipedia [Paiwan]. https://pwn.wikipedia.org/wiki/Midayhiw_tu_Syifu_ci_Cayinwen_Cungtung_miuyamali_tu_Incumin_a_cudad" BibTeX_citation="@misc{Wiki_pwn_Midayhiw_tu_Syifu_ci_Cayinwen_Cungtung_miuyamali_tu_Incumin_a_cudad, title = Midayhiw_tu_Syifu_ci_Cayinwen_Cungtung_miuyamali_tu_Incumin_a_cudad, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Midayhiw_tu_Syifu_ci_Cayinwen_Cungtung_miuyamali_tu_Incumin_a_cudad} }">
    <S id="0">
        <FORM kindOf="original">== Midayhiw tu Syifu ci Cayinwen Cungtung miuyamali tu Yincumin a cudad == ngatu-cacay ayaw nu tusa bataan izau ku tusa a mihcaan ayza a demiad, i tini i hulic tu "sanpaw" hananay balican tu"Incumin"hantu. nipangangan tuyni, u mibakahay tu misawacuay a piawaw, katinengan u Incumin i Taywan"i tinitiniay aca a tademaw" sananay. u angangan nu kamu kuyni, ayza, taayawen ku awas nu mita. midayhiw kaku tu Syifu, misuayaw tu pulung nu Incumin a tademaw, patahkal tu naybalucu'ay a piuyamali. namakayza ayaw nu sepat lasubu a mihcaan, u pisamsam pisepen pisawacu sakalabades namu, midayhiw kaku tu Syifu, miuyamali i tamuwan pulekal nu likisi sa, debungan nu tau, alawan kiya itiniay a tademaw. sakainaynayi' nu sakauzip atu aenengan malupisak tu kuheni, mahiza tu u palabangay, nayi' tu ku hahuhahul a mauzip. Sakasilahci nu cacay a binacadan, hakay namakayzaay i pisawacu tu zuma a binacadan. caay pikamu tu kau mutelekay a kanatal kami asa, tabakien ku piazih tina likisi itawya, patahkalen misakamu ku tatenga'ay a likisi. Zikuz sa, u matatungusay, u Syifu kanca pisazatezateng tu itawyaay a kawaw, wini ku saputizeng aku itini ayza a demiad. ngatu-tusa patatenga' kaku, katukuh ayza, i labu nu mita, izau henay ku sapihica miuyamali sananay a tademaw. wini sa, izayhan u saka pidayhiw nu maku tu Syifu miuyamali.mahica u mamahinihini ku itawyaay sananay, saca atu, u labades nu zuma a binacadan, mahinihini aca ku nikauzip nu tademaw sananay, wini ku saputizeng nu maku ayza i tini, maydih a pasasiyul mibalic tu mahiniay a nizateng. pakayzaen aku i aludayay a kamu, kiya patahkal tu nabalucu'an aku miuyamali. Ina lala' i Taywan, ayaw nu sepat a lasubu nu mihcaan izau tu ku tademaw. tademaw itini nakapah ku nikauzip, izau ku nu teked a kamu, bunka, aluday, sakauzip.kilul sa, caay patubeli kuheni sa, ina aenengan debungan nu zuma a tademaw. Amuhwan atu ci Cencenkung kawaw nu heni tu Pinpucu a binacadan mipacuk tu tademaw atu mialaw tu kalisiw, nu Kukung pikuwan u satabakiay a kawaw mipatay atu misawacu, kaLipunan mitesek ku pikuwan tu Incumin, katukuh nazikuzan malalais i kaHulaman mikawaw tu buyu'ay saenalen ku pikawan. sepat lasubu a mihcaan, kahacacay nu tayniay i Taywan a mikuwanay, pakayzaen i kuwang mibulibul, mialaw tu lala', tadamalawlaw ku kawaw nu Incumin. wini sa, midayhiw kaku tu Syifu miuyamali tu Incumin. ngatu-tulu aluday nu laylay i niyazu' malalid ku kawaw nu Incumin, atu malalid kapah ku taneng mikuwan tu kalutuud. nika, imahini teban nu pipatizeng nu kanatal tu likec, malawpes ku nizateng nu Incumin tu kawaw, atu teked nu Incumin a pikuwan. lalay nu niyazu' sakalawpes, tungus akawaw nu binacadan caay ka pisulul. wini sa, midayhiw kaku tu Syifu miuyamali tu Incumin izau ku cacay a cudad "Taywan tongse" sananay. saayaway a kamu hinisa; "inayi' ku likisi nu Taywan. Amuhwan ku palekalay, Cencenkung ku misanga'ay, kukung ku milekuay."mahini ku nu layak a piazih tu nakawawan a likisi. Incumin a binacadan, ayaw nu pinapina malebut a mihcaan, itini tu a mauzip, kadubah ku bunka atu taneng, masalaylay katukuh wawa nu wawa wawa. nika, paicelang sa kami u niyam a piazih ku picudad i likisi, wini sa, midayhiw kaku tu Syifu miuyamali tu Incumin. na izau ku kamu nu Incumin, milakec tu pikuwan nu hungti nu kaLipunan, atu 1945 a mihcaan sa, la'cus musakamu tu kamu namu han nu Syifu, masa pihaceng ku nika lawpes nu kamu. yadah tu ku malawpesay a kamu nu Pinpucu. hatiniay tu a Syifu, makayza i nu bunka a laylay nu Incumin caay kataneng ku pidiput, wini sa, midayhiw kaku tu Syifu miuyamali tu Incumin sumamad, maliyuh ku Butud a tademaw tu kawaw nu Syifu, tu pipazeng i Butud tu kinabakah nu misadingkiay a hefyiliaw. i Butuday a tademaw mihadidi tu misawacu nu kinabakah nu misadingkiay a hefyiliaw. wini sa, midayhiw kaku tu Syifu miuyamali tu Butuday a tademaw ngatu-sepat yudebungan nu tauku Taywan sa , maluay aayaw kusa'tipay a Pinpucu abinacadan masamsam. palawpesan nu tayniay mikuwan ku Pinpucu a tademaw, wini sa, a midayhiw kaku tu Syifu, miuyamali tu Pinpucu. yu mabalic tu ku sakibinacadan a kawaw, napatubeli ku kanatal tu pilunguc nu Incumin. paluayaw tu ku Syifu patubeli, namisaicelang tu tu kawaw. imahini, izau tu ku kapahay "angangan nu hulic nu Incumin", nika, inahulic, caay kaimata nu Syifu. caay kakalamkam ku kawaw niyam, caay kahamin, caay kataneng. wini sa, midayhiw kaku tu Syifu, miuyamali tu Incumin. sikamu ku Taywan "yadahay kasasizuma nu bunka" a binacadan. nika, katukuh ayza, payni i sakatanektek nu uzip nu Incumin, pasubana', sakauzip a kalisiw, atu pilihiza tu cence a kawaw, caay kahiza u nu layak. atu wiza henay tawyaay ku nipiazih tu Incumin, uzuma misawacu henay, caay henay kalawpes. caay kataneng ku kawaw nu Syifu tu saki Incumin, caay henay pilakec ku zumaay a binacadan tu malitemuhay nu Incumin a kawaw, atu malitemuhay a labades atu ngelu'. wini sa, midayhiw kaku tu Syifu, miuyamali tu Incumin. pasakamuen aku tu sitanengay a kamu nu Incumin, ayzaay a saupu. kamu nu Tayalu,"tatenga'ay", Balay han nuheni. u"masasulul"Sbalay han, cunusen i nuayawan nu Balay ku S a ngiha'. tatenga'ay atu masasunga'ay u malecaday i nizateng. zuma satu sa, tatenga'ay a masasulul, payni i tatenga'ay nabalucu'an misuayaw a dada', itawya taneng malaheci ku kawaw. caay kataneng ku pisaicelang niyam, nanu sumamad katukuh ayza, caay kakalamkam a katinengan caay kataneng ku pisaicelang niyam, sisa u ngelu' namu, katukuh imahini. tatenga' hicaen naca haw. ngatu-lima ayzaay a piuyamali, anu matenetenes ku nikautang, nika u piteka kuyni. caay pizateng kaku sepat lasubuay tu a mihcaan ku labades nu Incumin, wini a nicudadan tu sasakamuen aku, piuyamali hakay caay pakalupay tu balucu namu. nika mihalhal kaku, ayzaay piuyamali, lalabu nu kanatal a tademaw ita mitekaay pasayza i kasasusulul. wini ku nihalhalan nu maku a saupu, u nu Syifu atu Incumia a Sbalay. u ngangaw i sumamad, tatenga'ay a kawaw i sumamad, hamin han nu maku patahkal musakamu. anu sawni, Incamin a salikaka, a pasakamu tu nabalucu'an. matalaw kaku milunguc tu pisulul namu ayza, nika, milunguc kaku tu pihalhal nu binawlan, caay tu piliyaw ku nu samamaday ngangaw, wini a kanatal, hakay anu yaan tu a demiad, tanengay a masasulul. i lalabu nu bunka nu Incumin, anu misala'cus tu niyazu'ay ku cacay a tademaw, maydih masasulul sa, pasaupuen nu kalas kuheni, masasuayaw caay pikasenun miuyamali, papipatahkalen henay tu i balucu'ay. mahamin pasakamu sa, papienipen nu kalas tu epah, itawyaay ku itawyaay satu. (masasulul)Sbalay han kuyni. mitekaay tu ayza a demiad, a masasunga'ay hakiya, caay kai Incumin atu Pinpucu abinacadan, u Syifu ku sikawaway. matineng kaku, tanulaway sa miuyamali caay katatungus, mikawawan i Incumin, itini a katinengan ku nu kanatal a tatengay taneng masasulul asa. itini kaku patahkal tu kamu, a patizeng ku Cungtungfu tu "Incumicu mutelekay likisi atu masasiyul mutelekay sakakapah a Wyiyinhuyi. "a u kaku u kakelidan nu kanatal, ku pasaupuay, atu dayhiw nu paybinacada mikilim tu tatenga'ay likisi, a pasepadacen ku katatengil tu kakawawen nu kanatal anu ayaw ngatu-enem paicelang kaku misakamu, Cungtungfu a Wiyinhuyi, takalawen ku piazih, u kanatal atu Incumin malecaday masepadacay. sakaizau nu paybinacadan a dayhiw, atu Pinpucu, a u binacadan atu niyazu'ay a piazih ku maluangangan nu kawaw. wini a kawaw, a u kalacacay nu piketun nu Incumin tu kawaw, kapah a patahkal ku binacadan tu tatenga'ay a nabalucu'an. ayzaay a hulic atu laylay nu bunka nu Incumin, yadah ku caay kalecad, patizeng kami tu izauay ku bunka a "pipadangan tu hilic nu Incumin", pakayzaen i hulic, milupay tu bunka nu Incumin atu lalabu nu hulic nu kanatal, yadah ku masasuadaay. milunguc kami tu situngusay tu kawaw, kalamkamen milusimet, zayhan lalay a kawaw nu Incumin, i lalabu nu kauzipan a lala', caay kau idih pacakay, miadup caay ku mamalawpesay a aadupen ku niadupan, u mamalubu atu malubuay tu. mahiniay kawaw, masasakamu kita a hicaen mihulak. uzuma sa tu, a milunguc kaku tu Sincenyin a pasaupu"micuzuhay tu Incumin angangan nu hulic a saupu."u kalacacay nu sasakamuen nu Wiyanhuyi , anu ayaw u Syifu, a palacacay mikawaw tu kawaw. kawaw namin sa mikilim tu mazatengay likisi, micuzuh tu Incumin cece, malecad ku kasikalisiw, sapasubana' atu palaylay tu bunka, atu sakatanektek tu uzip, sakakapah nu i tuseay a binacadan. milunguc kaku tu situngusay tu kawaw, pipazen tu kinabakah nu misadinkiay tu hefyiliaw i Butud mahicaay ku piketun tu kawaw, patahkalen cimaay kuyza. ayaw nu pilimad tu kinabakah nu misadinkiay tu hefyiliaw, pabelien tu ku Yamiay a tademaw tu kalisiw. atu kasikazen tu ku Pinpucu a binacadan tu pisakaku nuheni, Incumin kaku sananay, kami i ayaw nu siwa a bulad tulu bataan a demiad, a matatengil tu mahicaay a hulic, saka kapah nu Pinpucu a tanengay ku nuheni miteked. ngatu-pitu ayza a mihca cacay bataan izau ku cacay a bulad cacay a demiad, miteka kami tu kawaw, patahkal tu nu Incumin a sakauzip a lala'.pakahulican tu ku saupu nu niyazu', malaheci tu masaungay niyam, anu ayaw, nabalucu'an nu Incumin a misateked, a hacacay asa malaheci. sakalamkamen niyam, kasimataan nu Incumin a"pisateked nu Incumin a hulic","nu lala'ay atu bayuay nu Incumi a hulic","sapalekal tu kamu nu Incumin a hulic"a kawaw, patayzaen i Lifayin papiazih. ayza namalahuk, a masaupu kami tu pakayzaay i nu Incumin a kaygi. labu nu kaygi, pasakamu tu yadahay a kawaw nu Syifu. paymihca waluay bulad cacay demiad, pasakamuen nu Syifu ku pulung nu Incumin tu nikawawan tu binacadan likisi atu misumad tu la'cusay palakapah a nakawawan. milahci mikawaw tu tatenga'ay a likisi, patizeng tu angangan nu piteked nu Incumin, u Syifu Incumin tuluay a sasuayawen a kawaw mikukay kaku tu pulung nu Incamin a salikaka, kamu ku pacekilay tina kanatal a tademaw, nipasazipa'an a lala', atu sumamaday a laylay, inayi' ku pakademecay. u mahiniay, kuna pabelien tu kakasikazan, tungusay u aca. zikuz tu, pakayzaen niyam i picuzuh tu kawaw, teluc nu binacadan, laylay nu wawa wawa, atu Tawan a tadmaw amin nu binacadan, caay tu kalawpes ku kamu, caay tu kapawan, mangaleb a caay tu piliyas tu lalangawan nu uzip, caay tu kapilakalak i nu uzipan a lala'. mitakus kaku ayza tu itiniay, i tilibiay atu wangluay Incumin a salikaka, mapulung pawacay. mitakus kaku titaan mikuking, caay ku pihusiw. miadasay tamuwanan paicelang mitudawa, pasubana', palahci tu nakamuan nu Syifu, hay masalub ku tawyaay a ngangaw milunguc kaku tu pulung nu tademaw ita misaicelang, matineng tu likisi ita, matineng tu aenengan a lala' ita, a matineng tu kasasizuma nu binacadan a lalangawan. pasayza i masasunga'ay ay ku culil, pasayza i sikapulung asa mauzip, pasayza i misabaluhay ku nikauzip a Taywan. milunguc kaku tu binawlan nu kanatal, ayza a demiad, misaicelang kita misakapah tu kanatal ita, tatenga'ay u malacacayay ku kasasizuma nu binacadan. salikaka mapulung kukay</FORM>
        <FORM kindOf="standard">== Midayhiw to Syifo ci Cayinwen Congtong mioyamali to Yincomin a codad == ngato-cacay ayaw no tosa bataan izao ko tosa a mihcaan ayza a demiad, i tini i holic to "sanpaw" hananay balican to"Incomin"hanto. nipangangan toyni, o mibakahay to misawacoay a piawaw, katinengan o Incomin i Taywan"i tinitiniay aca a tademaw" sananay. o angangan no kamo koyni, ayza, taayawen ko awas no mita. midayhiw kako to Syifo, misoayaw to polong no Incomin a tademaw, patahkal to naybaloco'ay a pioyamali. namakayza ayaw no sepat lasobo a mihcaan, o pisamsam pisepen pisawaco sakalabades namo, midayhiw kako to Syifo, mioyamali i tamowan polekal no likisi sa, debongan no tao, alawan kiya itiniay a tademaw. sakainaynayi' no sakaozip ato aenengan malopisak to koheni, mahiza to o palabangay, nayi' to ko hahohahol a maozip. Sakasilahci no cacay a binacadan, hakay namakayzaay i pisawaco to zoma a binacadan. caay pikamo to kao motelekay a kanatal kami asa, tabakien ko piazih tina likisi itawya, patahkalen misakamo ko tatenga'ay a likisi. Zikoz sa, o matatongosay, o Syifo kanca pisazatezateng to itawyaay a kawaw, wini ko sapotizeng ako itini ayza a demiad. ngato-tosa patatenga' kako, katokoh ayza, i labo no mita, izao henay ko sapihica mioyamali sananay a tademaw. wini sa, izayhan o saka pidayhiw no mako to Syifo mioyamali.mahica o mamahinihini ko itawyaay sananay, saca ato, o labades no zoma a binacadan, mahinihini aca ko nikaozip no tademaw sananay, wini ko sapotizeng no mako ayza i tini, maydih a pasasiyol mibalic to mahiniay a nizateng. pakayzaen ako i alodayay a kamo, kiya patahkal to nabaloco'an ako mioyamali. Ina lala' i Taywan, ayaw no sepat a lasobo no mihcaan izao to ko tademaw. tademaw itini nakapah ko nikaozip, izao ko no teked a kamo, bonka, aloday, sakaozip.kilol sa, caay patobeli koheni sa, ina aenengan debongan no zoma a tademaw. Amohwan ato ci Cencenkong kawaw no heni to Pinpoco a binacadan mipacok to tademaw ato mialaw to kalisiw, no Kokong pikowan o satabakiay a kawaw mipatay ato misawaco, kaLiponan mitesek ko pikowan to Incomin, katokoh nazikozan malalais i kaHolaman mikawaw to boyo'ay saenalen ko pikawan. sepat lasobo a mihcaan, kahacacay no tayniay i Taywan a mikowanay, pakayzaen i kowang mibolibol, mialaw to lala', tadamalawlaw ko kawaw no Incomin. wini sa, midayhiw kako to Syifo mioyamali to Incomin. ngato-tolo aloday no laylay i niyazo' malalid ko kawaw no Incomin, ato malalid kapah ko taneng mikowan to kalotood. nika, imahini teban no pipatizeng no kanatal to likec, malawpes ko nizateng no Incomin to kawaw, ato teked no Incomin a pikowan. lalay no niyazo' sakalawpes, tongos akawaw no binacadan caay ka pisolol. wini sa, midayhiw kako to Syifo mioyamali to Incomin izao ko cacay a codad "Taywan tongse" sananay. saayaway a kamo hinisa; "inayi' ko likisi no Taywan. Amohwan ko palekalay, Cencenkong ko misanga'ay, kokong ko milekoay."mahini ko no layak a piazih to nakawawan a likisi. Incomin a binacadan, ayaw no pinapina malebot a mihcaan, itini to a maozip, kadobah ko bonka ato taneng, masalaylay katokoh wawa no wawa wawa. nika, paicelang sa kami o niyam a piazih ko picodad i likisi, wini sa, midayhiw kako to Syifo mioyamali to Incomin. na izao ko kamo no Incomin, milakec to pikowan no hongti no kaLiponan, ato 1945 a mihcaan sa, la'cos mosakamo to kamo namo han no Syifo, masa pihaceng ko nika lawpes no kamo. yadah to ko malawpesay a kamo no Pinpoco. hatiniay to a Syifo, makayza i no bonka a laylay no Incomin caay kataneng ko pidipot, wini sa, midayhiw kako to Syifo mioyamali to Incomin somamad, maliyoh ko Botod a tademaw to kawaw no Syifo, to pipazeng i Botod to kinabakah no misadingkiay a hefyiliaw. i Botoday a tademaw mihadidi to misawaco no kinabakah no misadingkiay a hefyiliaw. wini sa, midayhiw kako to Syifo mioyamali to Botoday a tademaw ngato-sepat yodebongan no taoko Taywan sa , maloay aayaw kosa'tipay a Pinpoco abinacadan masamsam. palawpesan no tayniay mikowan ko Pinpoco a tademaw, wini sa, a midayhiw kako to Syifo, mioyamali to Pinpoco. yo mabalic to ko sakibinacadan a kawaw, napatobeli ko kanatal to pilongoc no Incomin. paloayaw to ko Syifo patobeli, namisaicelang to to kawaw. imahini, izao to ko kapahay "angangan no holic no Incomin", nika, inaholic, caay kaimata no Syifo. caay kakalamkam ko kawaw niyam, caay kahamin, caay kataneng. wini sa, midayhiw kako to Syifo, mioyamali to Incomin. sikamo ko Taywan "yadahay kasasizoma no bonka" a binacadan. nika, katokoh ayza, payni i sakatanektek no ozip no Incomin, pasobana', sakaozip a kalisiw, ato pilihiza to cence a kawaw, caay kahiza o no layak. ato wiza henay tawyaay ko nipiazih to Incomin, ozoma misawaco henay, caay henay kalawpes. caay kataneng ko kawaw no Syifo to saki Incomin, caay henay pilakec ko zomaay a binacadan to malitemohay no Incomin a kawaw, ato malitemohay a labades ato ngelo'. wini sa, midayhiw kako to Syifo, mioyamali to Incomin. pasakamoen ako to sitanengay a kamo no Incomin, ayzaay a saopo. kamo no Tayalo,"tatenga'ay", Balay han noheni. o"masasolol"Sbalay han, conosen i noayawan no Balay ko S a ngiha'. tatenga'ay ato masasonga'ay o malecaday i nizateng. zoma sato sa, tatenga'ay a masasolol, payni i tatenga'ay nabaloco'an misoayaw a dada', itawya taneng malaheci ko kawaw. caay kataneng ko pisaicelang niyam, nano somamad katokoh ayza, caay kakalamkam a katinengan caay kataneng ko pisaicelang niyam, sisa o ngelo' namo, katokoh imahini. tatenga' hicaen naca haw. ngato-lima ayzaay a pioyamali, ano matenetenes ko nikaotang, nika o piteka koyni. caay pizateng kako sepat lasoboay to a mihcaan ko labades no Incomin, wini a nicodadan to sasakamoen ako, pioyamali hakay caay pakalopay to baloco namo. nika mihalhal kako, ayzaay pioyamali, lalabo no kanatal a tademaw ita mitekaay pasayza i kasasosolol. wini ko nihalhalan no mako a saopo, o no Syifo ato Incomia a Sbalay. o ngangaw i somamad, tatenga'ay a kawaw i somamad, hamin han no mako patahkal mosakamo. ano sawni, Incamin a salikaka, a pasakamo to nabaloco'an. matalaw kako milongoc to pisolol namo ayza, nika, milongoc kako to pihalhal no binawlan, caay to piliyaw ko no samamaday ngangaw, wini a kanatal, hakay ano yaan to a demiad, tanengay a masasolol. i lalabo no bonka no Incomin, ano misala'cos to niyazo'ay ko cacay a tademaw, maydih masasolol sa, pasaopoen no kalas koheni, masasoayaw caay pikasenon mioyamali, papipatahkalen henay to i baloco'ay. mahamin pasakamo sa, papienipen no kalas to epah, itawyaay ko itawyaay sato. (masasolol)Sbalay han koyni. mitekaay to ayza a demiad, a masasonga'ay hakiya, caay kai Incomin ato Pinpoco abinacadan, o Syifo ko sikawaway. matineng kako, tanolaway sa mioyamali caay katatongos, mikawawan i Incomin, itini a katinengan ko no kanatal a tatengay taneng masasolol asa. itini kako patahkal to kamo, a patizeng ko Congtongfo to "Incomico motelekay likisi ato masasiyol motelekay sakakapah a Wyiyinhoyi. "a o kako o kakelidan no kanatal, ko pasaopoay, ato dayhiw no paybinacada mikilim to tatenga'ay likisi, a pasepadacen ko katatengil to kakawawen no kanatal ano ayaw ngato-enem paicelang kako misakamo, Congtongfo a Wiyinhoyi, takalawen ko piazih, o kanatal ato Incomin malecaday masepadacay. sakaizao no paybinacadan a dayhiw, ato Pinpoco, a o binacadan ato niyazo'ay a piazih ko maloangangan no kawaw. wini a kawaw, a o kalacacay no piketon no Incomin to kawaw, kapah a patahkal ko binacadan to tatenga'ay a nabaloco'an. ayzaay a holic ato laylay no bonka no Incomin, yadah ko caay kalecad, patizeng kami to izaoay ko bonka a "pipadangan to hilic no Incomin", pakayzaen i holic, milopay to bonka no Incomin ato lalabo no holic no kanatal, yadah ko masasoadaay. milongoc kami to sitongosay to kawaw, kalamkamen milosimet, zayhan lalay a kawaw no Incomin, i lalabo no kaozipan a lala', caay kao idih pacakay, miadop caay ko mamalawpesay a aadopen ko niadopan, o mamalobo ato maloboay to. mahiniay kawaw, masasakamo kita a hicaen miholak. ozoma sa to, a milongoc kako to Sincenyin a pasaopo"micozohay to Incomin angangan no holic a saopo."o kalacacay no sasakamoen no Wiyanhoyi , ano ayaw o Syifo, a palacacay mikawaw to kawaw. kawaw namin sa mikilim to mazatengay likisi, micozoh to Incomin cece, malecad ko kasikalisiw, sapasobana' ato palaylay to bonka, ato sakatanektek to ozip, sakakapah no i toseay a binacadan. milongoc kako to sitongosay to kawaw, pipazen to kinabakah no misadinkiay to hefyiliaw i Botod mahicaay ko piketon to kawaw, patahkalen cimaay koyza. ayaw no pilimad to kinabakah no misadinkiay to hefyiliaw, pabelien to ko Yamiay a tademaw to kalisiw. ato kasikazen to ko Pinpoco a binacadan to pisakako noheni, Incomin kako sananay, kami i ayaw no siwa a bolad tolo bataan a demiad, a matatengil to mahicaay a holic, saka kapah no Pinpoco a tanengay ko noheni miteked. ngato-pito ayza a mihca cacay bataan izao ko cacay a bolad cacay a demiad, miteka kami to kawaw, patahkal to no Incomin a sakaozip a lala'.pakaholican to ko saopo no niyazo', malaheci to masaongay niyam, ano ayaw, nabaloco'an no Incomin a misateked, a hacacay asa malaheci. sakalamkamen niyam, kasimataan no Incomin a"pisateked no Incomin a holic","no lala'ay ato bayoay no Incomi a holic","sapalekal to kamo no Incomin a holic"a kawaw, patayzaen i Lifayin papiazih. ayza namalahok, a masaopo kami to pakayzaay i no Incomin a kaygi. labo no kaygi, pasakamo to yadahay a kawaw no Syifo. paymihca waloay bolad cacay demiad, pasakamoen no Syifo ko polong no Incomin to nikawawan to binacadan likisi ato misomad to la'cosay palakapah a nakawawan. milahci mikawaw to tatenga'ay a likisi, patizeng to angangan no piteked no Incomin, o Syifo Incomin toloay a sasoayawen a kawaw mikokay kako to polong no Incamin a salikaka, kamo ko pacekilay tina kanatal a tademaw, nipasazipa'an a lala', ato somamaday a laylay, inayi' ko pakademecay. o mahiniay, kona pabelien to kakasikazan, tongosay o aca. zikoz to, pakayzaen niyam i picozoh to kawaw, teloc no binacadan, laylay no wawa wawa, ato Tawan a tadmaw amin no binacadan, caay to kalawpes ko kamo, caay to kapawan, mangaleb a caay to piliyas to lalangawan no ozip, caay to kapilakalak i no ozipan a lala'. mitakos kako ayza to itiniay, i tilibiay ato wangloay Incomin a salikaka, mapolong pawacay. mitakos kako titaan mikoking, caay ko pihosiw. miadasay tamowanan paicelang mitodawa, pasobana', palahci to nakamoan no Syifo, hay masalob ko tawyaay a ngangaw milongoc kako to polong no tademaw ita misaicelang, matineng to likisi ita, matineng to aenengan a lala' ita, a matineng to kasasizoma no binacadan a lalangawan. pasayza i masasonga'ay ay ko colil, pasayza i sikapolong asa maozip, pasayza i misabalohay ko nikaozip a Taywan. milongoc kako to binawlan no kanatal, ayza a demiad, misaicelang kita misakapah to kanatal ita, tatenga'ay o malacacayay ko kasasizoma no binacadan. salikaka mapolong kokay</FORM>
    </S>
</TEXT>