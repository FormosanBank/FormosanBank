<?xml version="1.0" ?>
<TEXT id="Wiki_Sakizaya_Low-pin-han" xml:lang="szy" source="Sakizaya Wikipedia, article: Low-pin-han" copyright="CC BY-SA" citation="Low-pin-han. (2025, May 05). In Wikipedia [Sakizaya]. https://szy.wikipedia.org/wiki/Low-pin-han" BibTeX_citation="@misc{Wiki_szy_Low-pin-han, title = Low-pin-han, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Low-pin-han} }">
    <S id="0">
        <FORM kindOf="original">Low-pin Han (kamu nu Hulam: 羅賓漢) Low-pin Han kamu nu &quot;A-melika, ROBIN Hood&quot;, u 1973 a mihcaan Ti-s-ni saka 21 u micidek ku kapah u tanayu'ay a iga nu mangnga. uyni a iga musakamuay tu kasumamadan a kungku ni Low-pin Han , nika situngusay miigi pakutay han tu aadupan, ci Low-pin Han a waway u kuyu ku situngusay, adidi'ay a Ye-han a wayway u tumay ku situngusay. kungku u lingatu nu kungku u migitaay a tademaw u tahekalan ni Ayi-lun, mikelid tu i kungkuay a tademaw, ci Low-pin Han atu adidi'ay Ye-han, tatusa mueneng i suleda-u-te a kilakilangan, makay nialawan tu kakitaan paanin tu pakuyucay, a mipadang tu niyazu'ay ni Now-tin-han, satu u heni malalaba' nu miacingay a tademaw nu misebengay ni Now-tin-han, nika mawazay tu ku mahiniay u katalawaan. cacay a demiad, ya tatusaay matineng ci Ye-han cin-wang katukuh tu ci Now-ti-hanan, paketun sa a misumad mala u mipakuwamiay a sayden amialaw tu zaysang ni Ye-han cin-wang. malalum kya cin-wang ci Ye-han pabalucu' sa a pakawlahen ku mizakepay tuya tatusaay a tademaw sa, paculcul sa tu sakakaay nu miadingay ci Now-tin-han caay piuwac a pasayza i niyazu' miala tu sata, sakakaay nu miadinga caay ku pacici dada' miala aca tu kalisiw nu mapikihay misanga'ay tu muking, pasu pilecuhan a nubu nu wawa mialatu, uyza sa nu uyzaanan a luma' a kuli tu nangelu'ay a kalisiw u sapabeli tu tatamaan a wawa ni Pan-ni tu cacay a kalibuwa'. caay ka tenes hawsa mipasazuma mala u miaamay tu ci Low-pin Han katukuh tu i luma' ni Pa-ni, mamin mitengil tu kamu ni Pan-ni tu waway nu sakakaay nu miadingay hawsa, ci Low-pin Han hulak satu tu nipasasuma' niza, ciniza caay ku pabeli dada' ci Pan-nian tu cacay acing atu mala u nubu nu kalecuhan, mipadang aca tuynian a luma'. tucila, ci Pan-ni miladay ci kakana atu kapahay a cabay tahekal minanam miacing, nacaay pihaymaw maacing ku nikuza a putah ni Ma-li-ya, sakasa u katuuday a tademaw i zikuzanay a putah u mibalakasay tu Yi-maw-ciw ci Ma-li atu kuli niza ci Ke-la-ke matinengay tu, ci Ma-li-ya makay ci Pang-nian a matineng ci Low-pin Han, u malacabanay naadidi' henay ku heni, nika pinaay tu a mihcaan caay kasasuazih. itawaya sa, ci Now-tin-han aci Ta-ke siw-s mizizaw ci Low-pin Han atu adidi'ay Ye-han, pakatineng ci Ye-han cin-wang amikawaw tu madademec miacin, u makademecay a pakala tu kisu ni Ma-li-ya, nika uyni a kadademe a miacin tatenga' ni Ye-han cin-wang nibehkacan a sapangangaw ci Low-pin Han a nisabanaan. ci Low-pin Han pacici sa milihiza, misahiza tu ciniza tu talastas a ayam milihiza midademec, adidi'ay Ye-han misahiza u Cye-s a micapi ci Ye-han cin-wang miazih tu pisaungay. macaliway ku pisaicelang madademec hawsa, ci Now-tin-han sakakaay nu miadingay atu ci Low-pin Han &quot;misamala u tastas a ayaman&quot; micumud tu sazikuzay nu dademec, tateng' ya sakakaay miadingay makay misabana' a mapana' ku teban a sumanahay, ci Low-pin Han i sazikuzay makazemec tu pisadademecan, nika ci Ye-han cin-wang matineng tu ku a cima ci Low-pin Han. ci Low-pin Han cin-wang i nu ayawan nu katuuday mizakep ci Low-pin Hanan, malemed makay adidi'ay Ye-han tu piedap kya a maales, nika ya sakakaay a miadingay matineng tu uzip ni didi'ay Ye-han, mahiza sa mahamin madademecay nu miacingay mala u malalebuay tu, sazikuzay ci Low-pin Han, adidi'ay Ye-han, Ma-li-an a tademawan, milaliw micumud tu U-te a kilakilangan. ci Low-pin Han atu ci Ma-li-an masunamuh aca, ni Now-tin-han a niyazu'ay a laluma'an namicuay ci Low-pin-hwn ci Ye-han cin-wang a tayni a mapulung malimulak, a makay nu dadiw a matawa ci Ye-han cin-wangan, ci Ye-han cin-wang matineng tu hawsa linges satu, pabalucu' amakayni i micunus tu sapasata amibaking tu sapibaking, hami nu niyasu'ay a laluma'an caay ka patahkal tu sapasata a lubuan. sakakaay a miadingay lalid sa tacuwacuwa misulup tu sata, tayza tu ci Ta-ke mikilulay tu kamisama a kiwkay miala tu i hakuay nipainian a kalisiw, ci Ta-ke mikilulay tu kamisama caay tu pakahemhem tu wayway ni sakakaay a miadingay, macaculi tu aci sakakaay a miadingay, sakakaay a miadingay pakayza i cicumi tu kanatal a ngangan a mizakep ci Ta-ke siw-san. ci Ye-han cin-wang pakay tu picunus tu piala tu sata sayadah satu ku kalisiw, zayhan nacaay pakazakep ci Low-pin Hanan a salawlaw sa ku balucu', ayza i tapiingay ci Si-s pakatineng ci Ta-ke siw-se kawaw tu malubu, matineng tuyni a kawaw ci Ye-han cin-wang pabalucu' sa pakay pacai' a mipatay ci Ta-kean muliyaw aca amililid ci Low-pin Han, uyni a kawaw tatenga' katukuh tu ci Low-pin Hanan a tangila. tucila tuluay a tuki, ci Low-pin Han atu ci adidi'ay Ye-han micumud tu bukubu a luma', u heni sibalucu' caay ku piala patahkal ci Ta-ke siw-s dada', mipaydang tu malubuay amin a tademaw, a sangaleb satu a pacici' misulup tu kalisiw a panukas ci Now-tin-han a niyazu nu lalumaan, tatusaay a tademaw i kaselaan nu bi' ni Ye-han cin-wang malingatu tu amikawaw. ci Low-pin Han misiluc tu sazikuzay cacay a pawti nu kalisiw mikelid miliyas, nika maazih tu ni Si-s cye-s, manengil tu ci Ye-han cin-wang miculcul tu misebengay a hitay milalaba' tu katuuday, adidi'ay Ye-han malaheci amiladay tu katuuday tayza i Suleda-u-te a kilakilangan, ci Low-pin Han amiala tu sabana ni Pan-nian malubuay i labu nu tabakiay a pana nu bukubu a luma'. caliway tu katalawan a pilalaba', ci Low-pin Han milaliw tayza i kakabi'an ni Ye-han cin-wang milimek, nika ya sakakaay miadingay itiza tu mibihca, ci Low-pin Hanan kanahatu maleku ku piliyas tu sakakaay a miadingay, zayhan sakakaay a miadingay miala tu sacilu'an mituduh tu kakabi'an a hicaenaca laliw satu tayza i badahung, i baatay a kilakilangan adidi'ay Ye-han atu cu Pan-ni sametek sa miazih tu mahiniay a kawaw, ci Low-pin Han nayi' tu ku pilaliwan hatebud satu i sasa nu nilangatan a sauwac. maazih kya sauwac nayi' ku tekiteki', ci Ye-han atu ci Pan-ni u mapatayay tu hawsa ci Low-pin Hanan nika tatenga' ci Low-pin Han pakay i sasa nu nanum au pihanhan a milaliw tayza i lilis nu sauwac, ci Ye-han cin-wang matineng tu hawsa mapatay tu ku balucu', maazih matuduh ku bukubu a luma' amatineng tu nisabalucu'an nu uzip a pasakamu a caay ka laheci'. i sazikuzay a kungku, ci Ye-han cin-wang a kakama ci Li-ca panukas taluma' ni Now-tin-han muliya misakaku mikuwan, Li-ca cin-wang nu uzip a sabama ci Ye-han Si-s-Cye-s atu sakakaay miadingay malubu, caay tu ka lubuen ci Low-pin Han atu ci Ye-han, misulul tu nu uzipay a sinawawa a tataynaan ci Ma-li-an atu ci Low-pin Han a masasumidang, ci Low-pin Han atu ci Ma-li-an sazikuzay i niyazu'ay a laluma'an ni Now-tin-han tu pipadaesu tayza tu i pikikungan, miliyas ci Now-tin-hanan malingatu tu miliwku ku malaacawaay. namakayniay a nisulitan</FORM>
        <FORM kindOf="standard">Low-pin Han (kamo no Holam: 羅賓漢) Low-pin Han kamo no &quot;A-melika, ROBIN Hood&quot;, o 1973 a mihcaan Ti-s-ni saka 21 o micidek ko kapah o tanayo'ay a iga no mangnga. oyni a iga mosakamoay to kasomamadan a kongko ni Low-pin Han , nika sitongosay miigi pakotay han to aadopan, ci Low-pin Han a waway o koyo ko sitongosay, adidi'ay a Ye-han a wayway o tomay ko sitongosay. kongko o lingato no kongko o migitaay a tademaw o tahekalan ni Ayi-lon, mikelid to i kongkoay a tademaw, ci Low-pin Han ato adidi'ay Ye-han, tatosa moeneng i soleda-o-te a kilakilangan, makay nialawan to kakitaan paanin to pakoyocay, a mipadang to niyazo'ay ni Now-tin-han, sato o heni malalaba' no miacingay a tademaw no misebengay ni Now-tin-han, nika mawazay to ko mahiniay o katalawaan. cacay a demiad, ya tatosaay matineng ci Ye-han cin-wang katokoh to ci Now-ti-hanan, paketon sa a misomad mala o mipakowamiay a sayden amialaw to zaysang ni Ye-han cin-wang. malalom kya cin-wang ci Ye-han pabaloco' sa a pakawlahen ko mizakepay toya tatosaay a tademaw sa, pacolcol sa to sakakaay no miadingay ci Now-tin-han caay piowac a pasayza i niyazo' miala to sata, sakakaay no miadinga caay ko pacici dada' miala aca to kalisiw no mapikihay misanga'ay to moking, paso pilecohan a nobo no wawa mialato, oyza sa no oyzaanan a loma' a koli to nangelo'ay a kalisiw o sapabeli to tatamaan a wawa ni Pan-ni to cacay a kalibowa'. caay ka tenes hawsa mipasazoma mala o miaamay to ci Low-pin Han katokoh to i loma' ni Pa-ni, mamin mitengil to kamo ni Pan-ni to waway no sakakaay no miadingay hawsa, ci Low-pin Han holak sato to nipasasoma' niza, ciniza caay ko pabeli dada' ci Pan-nian to cacay acing ato mala o nobo no kalecohan, mipadang aca toynian a loma'. tocila, ci Pan-ni miladay ci kakana ato kapahay a cabay tahekal minanam miacing, nacaay pihaymaw maacing ko nikoza a potah ni Ma-li-ya, sakasa o katooday a tademaw i zikozanay a potah o mibalakasay to Yi-maw-ciw ci Ma-li ato koli niza ci Ke-la-ke matinengay to, ci Ma-li-ya makay ci Pang-nian a matineng ci Low-pin Han, o malacabanay naadidi' henay ko heni, nika pinaay to a mihcaan caay kasasoazih. itawaya sa, ci Now-tin-han aci Ta-ke siw-s mizizaw ci Low-pin Han ato adidi'ay Ye-han, pakatineng ci Ye-han cin-wang amikawaw to madademec miacin, o makademecay a pakala to kiso ni Ma-li-ya, nika oyni a kadademe a miacin tatenga' ni Ye-han cin-wang nibehkacan a sapangangaw ci Low-pin Han a nisabanaan. ci Low-pin Han pacici sa milihiza, misahiza to ciniza to talastas a ayam milihiza midademec, adidi'ay Ye-han misahiza o Cye-s a micapi ci Ye-han cin-wang miazih to pisaongay. macaliway ko pisaicelang madademec hawsa, ci Now-tin-han sakakaay no miadingay ato ci Low-pin Han &quot;misamala o tastas a ayaman&quot; micomod to sazikozay no dademec, tateng' ya sakakaay miadingay makay misabana' a mapana' ko teban a somanahay, ci Low-pin Han i sazikozay makazemec to pisadademecan, nika ci Ye-han cin-wang matineng to ko a cima ci Low-pin Han. ci Low-pin Han cin-wang i no ayawan no katooday mizakep ci Low-pin Hanan, malemed makay adidi'ay Ye-han to piedap kya a maales, nika ya sakakaay a miadingay matineng to ozip ni didi'ay Ye-han, mahiza sa mahamin madademecay no miacingay mala o malaleboay to, sazikozay ci Low-pin Han, adidi'ay Ye-han, Ma-li-an a tademawan, milaliw micomod to U-te a kilakilangan. ci Low-pin Han ato ci Ma-li-an masonamoh aca, ni Now-tin-han a niyazo'ay a laloma'an namicoay ci Low-pin-hwn ci Ye-han cin-wang a tayni a mapolong malimolak, a makay no dadiw a matawa ci Ye-han cin-wangan, ci Ye-han cin-wang matineng to hawsa linges sato, pabaloco' amakayni i miconos to sapasata amibaking to sapibaking, hami no niyaso'ay a laloma'an caay ka patahkal to sapasata a loboan. sakakaay a miadingay lalid sa tacowacowa misolop to sata, tayza to ci Ta-ke mikilolay to kamisama a kiwkay miala to i hakoay nipainian a kalisiw, ci Ta-ke mikilolay to kamisama caay to pakahemhem to wayway ni sakakaay a miadingay, macacoli to aci sakakaay a miadingay, sakakaay a miadingay pakayza i cicomi to kanatal a ngangan a mizakep ci Ta-ke siw-san. ci Ye-han cin-wang pakay to piconos to piala to sata sayadah sato ko kalisiw, zayhan nacaay pakazakep ci Low-pin Hanan a salawlaw sa ko baloco', ayza i tapiingay ci Si-s pakatineng ci Ta-ke siw-se kawaw to malobo, matineng toyni a kawaw ci Ye-han cin-wang pabaloco' sa pakay pacai' a mipatay ci Ta-kean moliyaw aca amililid ci Low-pin Han, oyni a kawaw tatenga' katokoh to ci Low-pin Hanan a tangila. tocila toloay a toki, ci Low-pin Han ato ci adidi'ay Ye-han micomod to bokobo a loma', o heni sibaloco' caay ko piala patahkal ci Ta-ke siw-s dada', mipaydang to maloboay amin a tademaw, a sangaleb sato a pacici' misolop to kalisiw a panokas ci Now-tin-han a niyazo no lalomaan, tatosaay a tademaw i kaselaan no bi' ni Ye-han cin-wang malingato to amikawaw. ci Low-pin Han misiloc to sazikozay cacay a pawti no kalisiw mikelid miliyas, nika maazih to ni Si-s cye-s, manengil to ci Ye-han cin-wang micolcol to misebengay a hitay milalaba' to katooday, adidi'ay Ye-han malaheci amiladay to katooday tayza i Soleda-o-te a kilakilangan, ci Low-pin Han amiala to sabana ni Pan-nian maloboay i labo no tabakiay a pana no bokobo a loma'. caliway to katalawan a pilalaba', ci Low-pin Han milaliw tayza i kakabi'an ni Ye-han cin-wang milimek, nika ya sakakaay miadingay itiza to mibihca, ci Low-pin Hanan kanahato maleko ko piliyas to sakakaay a miadingay, zayhan sakakaay a miadingay miala to sacilo'an mitodoh to kakabi'an a hicaenaca laliw sato tayza i badahong, i baatay a kilakilangan adidi'ay Ye-han ato co Pan-ni sametek sa miazih to mahiniay a kawaw, ci Low-pin Han nayi' to ko pilaliwan hatebod sato i sasa no nilangatan a saowac. maazih kya saowac nayi' ko tekiteki', ci Ye-han ato ci Pan-ni o mapatayay to hawsa ci Low-pin Hanan nika tatenga' ci Low-pin Han pakay i sasa no nanom ao pihanhan a milaliw tayza i lilis no saowac, ci Ye-han cin-wang matineng to hawsa mapatay to ko baloco', maazih matodoh ko bokobo a loma' amatineng to nisabaloco'an no ozip a pasakamo a caay ka laheci'. i sazikozay a kongko, ci Ye-han cin-wang a kakama ci Li-ca panokas taloma' ni Now-tin-han moliya misakako mikowan, Li-ca cin-wang no ozip a sabama ci Ye-han Si-s-Cye-s ato sakakaay miadingay malobo, caay to ka loboen ci Low-pin Han ato ci Ye-han, misolol to no ozipay a sinawawa a tataynaan ci Ma-li-an ato ci Low-pin Han a masasomidang, ci Low-pin Han ato ci Ma-li-an sazikozay i niyazo'ay a laloma'an ni Now-tin-han to pipadaeso tayza to i pikikongan, miliyas ci Now-tin-hanan malingato to miliwko ko malaacawaay. namakayniay a nisolitan</FORM>
    </S>
</TEXT>