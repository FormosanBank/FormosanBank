<?xml version="1.0" ?>
<TEXT id="Wiki_Sakizaya_badic" xml:lang="pwn" source="Paiwan Wikipedia, article: badic" copyright="CC BY-SA" citation="badic. (2024, December 07). In Wikipedia [Paiwan]. https://pwn.wikipedia.org/wiki/badic" BibTeX_citation="@misc{Wiki_pwn_badic, title = badic, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/badic} }">
    <S id="0">
        <FORM kindOf="original">badic nu Sakizaya a kamu, u liu-shu nu hulam a kamu. kakiliman kina badic katukuh ayda sa u badic ku badic, hananay makaala tu sepatay a lasubuay ku badic hinaadihan i saamisan nu pankiw nu kitakitay , kasinawan atu dihkuway , u badic nu langaw kapah palumaen anu nipaluma' atu langaw, sananay anu i cuwacuwa yadah ku langaw. Salix × sepulcralis sa namakay Ou-Cuo nu salengacay a badic atu makaniya i Cung-Kuo ku tatangahan nu langaw. nilaculba laylay sumamad sa ku Cung-Kuo a tademaw ya badic, mala nu hitayay satusa atu mala nu milimekay a kilang i lima, satusa u badic taniktik ku langaw. kalamkam satabaki u salangatan nu hitay misalangad i muliwliw, sisa mala nu mala nu sakayakaay nu hitay kina badic hananay nu kakitidaan han, tu nu ada sa , i Cung-Kuo anu i cuwacuwa idaw amin, sisa u badic han ku ngangan nida. misasengiay tu hitay namakayni i Cidan misadabek sa, idaw ku lisin tu miacingay a sapiacing nu lisin, nu kahulaman mahiniay a mipulu' tu Mung-Ku a tademaw micumud sa misanga tu adidi'ay a langat sacabengan, sisa u badic nu langaw han. masasudimuday a nikasasengi u sakanamuh han nu kasumamadanay kina badic nu milimekay, i naayaway u "pituway a matesekay i nikakutaykutay nu Si-Cin tu cacayay a tademaw Ci Kung hananay u milimekay u cayay kalalucekay, anu lalu tusa manamuh i putah nu badic nu liwliw, u nisulitan a nicudadan tu nalimaan pananum, nadikudan sa muluung i sasa nu badic misadiuc, tu nu sakayakay kanca tayda mididaw cinidaan, cinida hatu sa caay paelilih tu nika tayni sakunida san misanga' tu nikahida nida sa palahecien ni Cung Huy cinida. kina badic katuud ku manamuhay ya matinengay misasulitay masasutungusay, mahiniay i nikakutaykutay nu Dung-Cin , misulitay ci Tao Cian namisulit tu "kungku nina Limaay a Badic" mitudung tu balucu' nida. ci Li Pai i nikakutaykutay nu Tan aci Lu Yuo i nikakutaykutay nu Sun i Cung-Kuo nu badic amin ku sulitay a sulit. nu tineng a sulitan ya badic atu liwan, tenes misengi ku ngiha sa sisa kasumamadanay a tademaw hinasakamu tu nikatenes muliyasay. anu "ida tu labi mapacekil tu maepahan a tacuwa saw? badic nu sadal, mahida tu u matastasay a bulad ate mawaswasen nu bali" i nakamuwan nu badic sakasenenganay atu kadicuwan a nidateng. sumamadan a tademaw sa anu malaliyas tu ku malcabayay, kanca u badic ku kaliyasan, nida papah nu badic satanayu san mahida u malcabayay ku nikatanayu. anu paluma' tu badic i luma' nu dikudan i nu ayawan sa, mahida nu niyadan a nisanga. kina badic sananay malabawbaw tu cay salimen sisa palasadadatengan han uyni. ya kilang nu badic u lalangawan nu Sakidaya micidekay a badic u badic a kilangan sa i naayaway i kasumamadan kanca sinipaluma' tu badican a kilanga i talin nu umah yuni a badic idaw kya cacay a kungku, sakamu sa yu mahida yadah henay ku mapalaway anu mikawaw tu ku heni sa taumah mingeli' tu ciid nu badic a sapikawaw tu a malingatu mapalaw u sapibuhbuh tu lacusay, mibuhbuh tu i melangay atu canancanan a kawawan nu mapalawaw u sadikec nu heni ku badic katukuh yida idaw aca ku kamu sakay badic nu tademaw tu badican a kilang, u caay kaw kilang sa a cacay. sakay nu didituan kina kilang sa ku naayaway a tademaw katukuh yida idaw henay ku mahiniy a sasakamuwan tu nu badic a kilangan.</FORM>
        <FORM kindOf="standard">badic no Sakizaya a kamo, o lio-sho no holam a kamo. kakiliman kina badic katokoh ayda sa o badic ko badic, hananay makaala to sepatay a lasoboay ko badic hinaadihan i saamisan no pankiw no kitakitay , kasinawan ato dihkoway , o badic no langaw kapah palomaen ano nipaloma' ato langaw, sananay ano i cowacowa yadah ko langaw. Salix × sepolcralis sa namakay Oo-Coo no salengacay a badic ato makaniya i Cong-Koo ko tatangahan no langaw. nilacolba laylay somamad sa ko Cong-Koo a tademaw ya badic, mala no hitayay satosa ato mala no milimekay a kilang i lima, satosa o badic taniktik ko langaw. kalamkam satabaki o salangatan no hitay misalangad i moliwliw, sisa mala no mala no sakayakaay no hitay kina badic hananay no kakitidaan han, to no ada sa , i Cong-Koo ano i cowacowa idaw amin, sisa o badic han ko ngangan nida. misasengiay to hitay namakayni i Cidan misadabek sa, idaw ko lisin to miacingay a sapiacing no lisin, no kaholaman mahiniay a mipolo' to Mong-Ko a tademaw micomod sa misanga to adidi'ay a langat sacabengan, sisa o badic no langaw han. masasodimoday a nikasasengi o sakanamoh han no kasomamadanay kina badic no milimekay, i naayaway o "pitoway a matesekay i nikakotaykotay no Si-Cin to cacayay a tademaw Ci Kong hananay o milimekay o cayay kalalocekay, ano lalo tosa manamoh i potah no badic no liwliw, o nisolitan a nicodadan to nalimaan pananom, nadikodan sa moloong i sasa no badic misadioc, to no sakayakay kanca tayda mididaw cinidaan, cinida hato sa caay paelilih to nika tayni sakonida san misanga' to nikahida nida sa palahecien ni Cong Hoy cinida. kina badic katood ko manamohay ya matinengay misasolitay masasotongosay, mahiniay i nikakotaykotay no Dong-Cin , misolitay ci Tao Cian namisolit to "kongko nina Limaay a Badic" mitodong to baloco' nida. ci Li Pai i nikakotaykotay no Tan aci Lo Yoo i nikakotaykotay no Son i Cong-Koo no badic amin ko solitay a solit. no tineng a solitan ya badic ato liwan, tenes misengi ko ngiha sa sisa kasomamadanay a tademaw hinasakamo to nikatenes moliyasay. ano "ida to labi mapacekil to maepahan a tacowa saw? badic no sadal, mahida to o matastasay a bolad ate mawaswasen no bali" i nakamowan no badic sakasenenganay ato kadicowan a nidateng. somamadan a tademaw sa ano malaliyas to ko malcabayay, kanca o badic ko kaliyasan, nida papah no badic satanayo san mahida o malcabayay ko nikatanayo. ano paloma' to badic i loma' no dikodan i no ayawan sa, mahida no niyadan a nisanga. kina badic sananay malabawbaw to cay salimen sisa palasadadatengan han oyni. ya kilang no badic o lalangawan no Sakidaya micidekay a badic o badic a kilangan sa i naayaway i kasomamadan kanca sinipaloma' to badican a kilanga i talin no omah yoni a badic idaw kya cacay a kongko, sakamo sa yo mahida yadah henay ko mapalaway ano mikawaw to ko heni sa taomah mingeli' to ciid no badic a sapikawaw to a malingato mapalaw o sapibohboh to lacosay, mibohboh to i melangay ato canancanan a kawawan no mapalawaw o sadikec no heni ko badic katokoh yida idaw aca ko kamo sakay badic no tademaw to badican a kilang, o caay kaw kilang sa a cacay. sakay no diditoan kina kilang sa ko naayaway a tademaw katokoh yida idaw henay ko mahiniy a sasakamowan to no badic a kilangan.</FORM>
    </S>
</TEXT>