<?xml version="1.0" ?>
<TEXT id="Wiki_Sakizaya_u_bulikad_a_sasapaiyuan_a_lutuk" xml:lang="szy" source="Sakizaya Wikipedia, article: u_bulikad_a_sasapaiyuan_a_lutuk" copyright="CC BY-SA" citation="u_bulikad_a_sasapaiyuan_a_lutuk. (2025, May 05). In Wikipedia [Sakizaya]. https://szy.wikipedia.org/wiki/u_bulikad_a_sasapaiyuan_a_lutuk" BibTeX_citation="@misc{Wiki_szy_u_bulikad_a_sasapaiyuan_a_lutuk, title = u_bulikad_a_sasapaiyuan_a_lutuk, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_bulikad_a_sasapaiyuan_a_lutuk} }">
    <S id="0">
        <FORM kindOf="original">u bulikad a sasapaiyuan a lutuk kakiliman u bulikad a lami' hananay tu mihmihcaan, idaw tu ku langaw cacay talakaw ku angangan. nilacul waluay kya a sasulitan kya ni katalakaw nu angangan, satanayu sa ku angangan sibuhangay ku tebang, nu lamid atu papah masacuwasay ku balu sa masakimulmul, mahida u dinum ku papah, ya papah nida sa, masacapacapa ku langaw sabalubalu sa kya balu atu papah, mahida u salussalus, caay kalecalecad kuni kasapicpic nu tatangahan nu balu sa, malaylayay ku ni kasimalu atu musilsil kuni kabutelak nu balu, masakimulu ku balu adiadi'ay kuni kelawan i sasa tu mulangaw, u papah atu angangan masa salussalus kina kapicpic nu balu nika pelpel, u duma sa, masaduma kudumaay, idaw ku limaay nu heci ani kasiheci. makasasaay nu tatangahan, tusaay ku tungus nu mapelpel ku heci tacuwcuw tu mulangaw. mahini ku lidaec, mapipiay ku heci, u papah satu, mahida u sibanuhay tu salengacay nu kulid, nika yabalu atu heci sa namaka lalud, katukuh sa balangbangan, nu demiad tu lae'd kina bulikat sa, i tini nabakuwan,pusung,tapak kya idaw amin ku langaw, i nabulikad hananay, malasapaiu' nu yicumin, pakasapaiu'en, anu madih masalami', anu malasapayiu' sa hamin han mibubucen, pasulamit, misangasip. tu nanum salananum han tu minanum sa misasa tu baluhang, atu maedet misu'pi' tu idang, nuudip, anu mapiyas, satu kalatan, nu bawu, tu hicahica pasulangaw han kapah sakalacusay a bucu' nu udip, u sakapahay kina pulikad. yadah ku sakakapah sakiytini i udip tu cancan a 維他命C ,粗纖維,粗蛋白成分, yu mahida henay sa, u sasalami'an nu babalaki kina bulikat u kakanen, masalami' i sumamahenay kina bulikat. kapah sakaudip', sacay kaimelang, kya tanetek amin. uyni ku kan, u bulikad, sisa sikamu aca ku sumamatay a babalaki tu winian a lutukan tu sakakapahay tu udip, sanay ku kamu u sakasenengan kunikau'dip nu kasumamadan a tademaw. namakayniay a nasulitan nasakamuan atu natinengan nasulitan ni Hana Ateng i 2019 mihcaan</FORM>
        <FORM kindOf="standard">o bolikad a sasapaiyoan a lotok kakiliman o bolikad a lami' hananay to mihmihcaan, idaw to ko langaw cacay talakaw ko angangan. nilacol waloay kya a sasolitan kya ni katalakaw no angangan, satanayo sa ko angangan sibohangay ko tebang, no lamid ato papah masacowasay ko balo sa masakimolmol, mahida o dinom ko papah, ya papah nida sa, masacapacapa ko langaw sabalobalo sa kya balo ato papah, mahida o salossalos, caay kalecalecad koni kasapicpic no tatangahan no balo sa, malaylayay ko ni kasimalo ato mosilsil koni kabotelak no balo, masakimolo ko balo adiadi'ay koni kelawan i sasa to molangaw, o papah ato angangan masa salossalos kina kapicpic no balo nika pelpel, o doma sa, masadoma kodomaay, idaw ko limaay no heci ani kasiheci. makasasaay no tatangahan, tosaay ko tongos no mapelpel ko heci tacowcow to molangaw. mahini ko lidaec, mapipiay ko heci, o papah sato, mahida o sibanohay to salengacay no kolid, nika yabalo ato heci sa namaka lalod, katokoh sa balangbangan, no demiad to lae'd kina bolikat sa, i tini nabakowan,posong,tapak kya idaw amin ko langaw, i nabolikad hananay, malasapaio' no yicomin, pakasapaio'en, ano madih masalami', ano malasapayio' sa hamin han mibobocen, pasolamit, misangasip. to nanom salananom han to minanom sa misasa to balohang, ato maedet miso'pi' to idang, noodip, ano mapiyas, sato kalatan, no bawo, to hicahica pasolangaw han kapah sakalacosay a boco' no odip, o sakapahay kina polikad. yadah ko sakakapah sakiytini i odip to cancan a 維他命C ,粗纖維,粗蛋白成分, yo mahida henay sa, o sasalami'an no babalaki kina bolikat o kakanen, masalami' i somamahenay kina bolikat. kapah sakaodip', sacay kaimelang, kya tanetek amin. oyni ko kan, o bolikad, sisa sikamo aca ko somamatay a babalaki to winian a lotokan to sakakapahay to odip, sanay ko kamo o sakasenengan konikao'dip no kasomamadan a tademaw. namakayniay a nasolitan nasakamoan ato natinengan nasolitan ni Hana Ateng i 2019 mihcaan</FORM>
    </S>
</TEXT>