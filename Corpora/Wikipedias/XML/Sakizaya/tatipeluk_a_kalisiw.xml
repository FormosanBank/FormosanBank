<?xml version="1.0" ?>
<TEXT id="Wiki_Sakizaya_tatipeluk_a_kalisiw" xml:lang="pwn" source="Paiwan Wikipedia, article: tatipeluk_a_kalisiw" copyright="CC BY-SA" citation="tatipeluk_a_kalisiw. (2024, December 07). In Wikipedia [Paiwan]. https://pwn.wikipedia.org/wiki/tatipeluk_a_kalisiw" BibTeX_citation="@misc{Wiki_pwn_tatipeluk_a_kalisiw, title = tatipeluk_a_kalisiw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/tatipeluk_a_kalisiw} }">
    <S id="0">
        <FORM kindOf="original">Tatipeluk a kalisiw atu Pida (kamu nu Hulam: 紙鈔) i ayaw nu cami a kalisiw, u katinengan nu katuuday sa u tatipeluk a kalisiw, u tatipeluk adada', nika kapah sapicakay tu kakaan, kazizeng, kapah sipicakay tu luma' kya palatatenga' ku katuuday tu mahiniay maingsace tu sulit a tatipeluk saw? sayaway, u tuud ku sapibalic nu tatademaw, patinaku, izaw ku palumaay tu paza' u biyaw paluma tu padingad , mababalic kuhini tu nipaluma, hangay yadah ku nikanan a tuud. nika caay kacaluway mahini, patinaku, izaw yadah ku nipaluma tu paza', maydih ciniza a mibalic tu takal atu mukung, nika caay kaydih ku mukung a yadah ku paza', u salusalus ku kaydihan niza, mahini caay kababalic kuhini tu tuud. kyu, u kuki atu kim u ging ku sapicakay nu katuuday, u sayaway a kalisiw. u kim atu ging u caay kayadah a tuud, caay kalawpes ku puc, kyu kapah a mala kalisiw. nika anu izaw ku tayzaay i batad milyuku, maydih micakay tu matekesay a luma' sa a miculu tu yadahay a kim caay kacaluway. kyu u kakanatal mipatizeng tu tu tatipeluk atu kim sanuhini hantu a kalisiw. hangay palatatenga' ku katuuday u nipiing nu sebu a tatipeluk a kalisiw caay kalawpes, yu subabad miing ku sebu tu tatipeluk a kalisiw, a misuped aca tu kim, a musakamu aca ku sebu tu binawlan, anu yaanyaan kapah henay mibaclic tu kim. saan. i 1971 a mihcaan, u cungtung nu Amilika ci Nikesun mihapuy, miing tu meycaw sapica misuped tu kim sa, katuuday daecus tu u meycaw mibalic tu kim, mahiniay a kawaw caay kalawpes ku katuuday tu nipiing nu sebu tu tatipeluk a kalisiw, anu palatatenga' tu binawlan tu sebu, mahiniay a kalisiw kapah henay sapicakay tu cacanan a tuud. palatatenga' tu sebu ku binawlan, palatatenga' tu kakugingku. sawsawni u singyyonka ku alaen mahiniay u singyonka u nu suka a kalisiw han. kapah mala kalisiw a micukaymas zaysa palatatenga' ku binawlan tu nipikeysan nu gingku .</FORM>
        <FORM kindOf="standard">Tatipelok a kalisiw ato Pida (kamo no Holam: 紙鈔) i ayaw no cami a kalisiw, o katinengan no katooday sa o tatipelok a kalisiw, o tatipelok adada', nika kapah sapicakay to kakaan, kazizeng, kapah sipicakay to loma' kya palatatenga' ko katooday to mahiniay maingsace to solit a tatipelok saw? sayaway, o tood ko sapibalic no tatademaw, patinako, izaw ko palomaay to paza' o biyaw paloma to padingad , mababalic kohini to nipaloma, hangay yadah ko nikanan a tood. nika caay kacaloway mahini, patinako, izaw yadah ko nipaloma to paza', maydih ciniza a mibalic to takal ato mokong, nika caay kaydih ko mokong a yadah ko paza', o salosalos ko kaydihan niza, mahini caay kababalic kohini to tood. kyo, o koki ato kim o ging ko sapicakay no katooday, o sayaway a kalisiw. o kim ato ging o caay kayadah a tood, caay kalawpes ko poc, kyo kapah a mala kalisiw. nika ano izaw ko tayzaay i batad milyoko, maydih micakay to matekesay a loma' sa a micolo to yadahay a kim caay kacaloway. kyo o kakanatal mipatizeng to to tatipelok ato kim sanohini hanto a kalisiw. hangay palatatenga' ko katooday o nipiing no sebo a tatipelok a kalisiw caay kalawpes, yo sobabad miing ko sebo to tatipelok a kalisiw, a misoped aca to kim, a mosakamo aca ko sebo to binawlan, ano yaanyaan kapah henay mibaclic to kim. saan. i 1971 a mihcaan, o congtong no Amilika ci Nikeson mihapoy, miing to meycaw sapica misoped to kim sa, katooday daecos to o meycaw mibalic to kim, mahiniay a kawaw caay kalawpes ko katooday to nipiing no sebo to tatipelok a kalisiw, ano palatatenga' to binawlan to sebo, mahiniay a kalisiw kapah henay sapicakay to cacanan a tood. palatatenga' to sebo ko binawlan, palatatenga' to kakogingko. sawsawni o singyyonka ko alaen mahiniay o singyonka o no soka a kalisiw han. kapah mala kalisiw a micokaymas zaysa palatatenga' ko binawlan to nipikeysan no gingko .</FORM>
    </S>
</TEXT>