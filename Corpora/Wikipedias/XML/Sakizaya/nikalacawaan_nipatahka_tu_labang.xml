<?xml version="1.0" ?>
<TEXT id="Wiki_Sakizaya_nikalacawaan_nipatahka_tu_labang" xml:lang="szy" source="Sakizaya Wikipedia, article: nikalacawaan_nipatahka_tu_labang" copyright="CC BY-SA" citation="nikalacawaan_nipatahka_tu_labang. (2025, May 05). In Wikipedia [Sakizaya]. https://szy.wikipedia.org/wiki/nikalacawaan_nipatahka_tu_labang" BibTeX_citation="@misc{Wiki_szy_nikalacawaan_nipatahka_tu_labang, title = nikalacawaan_nipatahka_tu_labang, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nikalacawaan_nipatahka_tu_labang} }">
    <S id="0">
        <FORM kindOf="original">pikikungan a demiad sa misasalungan ku limecedan, u sakasaan u sapaadih tuni katayni nu padasuay nu labang, u kakitidaan sapalabang sa u sakatineng numaylabu nu nidateng atu balucu sakanaulan nu nikahida. nipikikungan a patahka palabang u kamu nu layak u ( pantu ) sa, u laylay nu nikahida sa namakay i kasumamadan nu Hulam i pisung hananay a sika idaw, imahida sa idaw kya nakamuwan tu ( seseliwci ) u mamusakawaw tu sapalabang mamiedapay a mi. siwbayay, sakalecad nu aydaay mamisiwbayay nu patahkaay tu kasaupuway nu malacawaay atu limulakay a kakawaw . nika nu Taywannay a nipipalabang a lalangawan sa yadah ku nipasasiduma Palabang a nipatahkaan a nina' sakacacay, masanga tuku luma sa kya midipecu, patahka a palabang sipakayni i lalangawan nu nisangaan tu baluhay a luma maysakamu, midipecu tu luma sa madih a pakatineng tu cabay ngay sikakapah nu lemet ku lalabu nu luma sananay atu milunguc tu nipadasu nu maicabayay sa.zayhan uluma sa hakya mahkasanga pasumatenes tu cay cumuden' hakay labu nu luma sa cumudan nu lacusay, muawda tu katuuday nu tademaw sa micunus tu baluhayay a malengatay, sisa anu lipahak sa ku katuuday tayniay nu tademaw sa hakya ya lacusay a sunuk asa muliyas.anu aydaay nutinengay a miadih sa, anu masanga anu midipucu tu luma sa cima ku caayay kaydih paseneng tu cabcabay mizizaw tu nisaicelangan nu balucu saw. Uduma sa, u sapakatineng tu icuwa ku nipicakayan kakitidaan nu luma sananay, sikalihanawan tu anu ayawen maydih papiedap tu lalumaan mihicahica sa, ngay matineng tu nikabulawan icuwa ku luma asa. sakatusa, mikikung nipatahka a nina' u sakatinengan a kawaw. imahida sa mipantu saku Layak u satabakiay a kawaw, yadah ku paysin atu lisin, cayay kaudadayumen siduma a cikasa. Nika nu aydaay tu a tademaw caay tu katineng tu lisin adiadihan sikapawan tu, yadah tuku nika pawanan. U mipangtu hananay sa caay kau asuay nipiliyawli a lami dada ku sipatahka, nu labu sa yadah henay ku nananaman, cayay kalecad nu tatangahan caay kalecad ku nipalamian, cayay kalecad tu nipaatip kaysing a lisin takal elun idawaca ku sakasikad nu nipasilac, paining i nipatahkaan tu lami sa katinengan tu ku nabalucuan nu nadatengan sikawaway a tademaw,tinaku u sapadasuan tu migucisuay ( nipilecuhan a padasu ) atu simalacawaay nu ( mikikungay a nipada'su ) atu sikawaway tu mabelecay ya ( sakuayaw a nipada'su hananay ) u nipatahka sa acaay tu kalalecad pahsasidumaen tu, itawya sikangaay nu balucu nu sakaidaw nutineng tu mahiniyay a lisin. Sakatulu makay buladay nu lutungay a nipatahka mimuwaguwi sa ku Layak tu sakay nu lutungay a nipada'su tu mahkalecuhan, awu nu cacayay a tulakuk ku sapatahka, ngay makaala tu nipada'su nu lalumaan tu sakakapah sakatanektek nu udip, anu caay sa idaw henay ku nipasimalan tu hakhak siheciay ku labu, tungusay u nikaudip nina lutungay sa nayay ku biyalaw sakabalaki nu nika udipan sa, nu dikudan sa idaw henay ku tankaw hananay sapada'su tu lutungay makabulad a nilecu han. sakasepat, kanca sikatineng tu nipipangtu hananay a tineng atu lisin sayaway, sa paysin mukan tu titi nu taduk atu aheciday a aam, ahciday a aam sa tungusay idaw ku mabelecay nu luma itawya patahka tu tayniay, idaw ku mikikungay lipahakay nu luma sa amana pakaen tu tayni padasuay paysin mahida, nika ya titi nu taduk sa tungusay misatalay sa ku kamu, tungusay ina baluhay nikalalamud acaay ka ngaay kuni kaudip, sisa nakamuwan tu paysin ku kina tusaay sa kaca amana patahka i caay kalecaday a nipatahka. sakatusa, nipatahkaan sa i pikikungan a palatusaen ku idaw nu lami anu simalacacay ku sausi sa paysin saan u nipatahkal tu lami katinengaw tu sausi, u sicedamay sa a sausien tu, nika u heci hananay sa haycan a misausi, unikahini sa idawaca ku patiyamay nu kakalabian caay katineng tu nadatengan nu nikahini, zayhan nikahini nu lalangawan inaka a nikalacawaan itawya makaazih, u duma sa misinanut tu kapiya lae'cus a tiyaben musinga sa, usakasaan nikaenan nu tademaw sa ilabu nu kaysing sa idaw henay ku liwan cayay ka hamin, anu tiyaben tungusay maydih aca kinacacay muliyaw kemaen, anu maydih ku labang kinacacay aca mukan, imim nu nikahini sa nikalacawaan hakay idaw ku micebisay palulacusay nu misamawmaw tu sasiacawa, anu caay sulecad asa ku balucu nu malamuday taneng muliyaw mipantu sa. sakatulu, u sibiliay atu mahka siacawa sepatay henay a bulad sa lacus tayda tu pikikung nu tawu sa nakamuwan kuyni u lipahak tuku misasetulay tu nikalipahak sa, nu Hulam a tademaw a nidatengan anu idaw ku silipahak nu lalabu nu luma sa idawaca ku lacusay nu kawaw i nudikudan sa, nikayadahan a salipahak a kawaw mamim sa u mikikung ku satabakiay a lipahak sisa misalacusay a kawaw nu dikudan sa mikilul tu tabaki tuku nisatalan, kanca idawaca ku matimaay nu tademaw, umahiniyay sa caay kau kakaydihan nu mita. sakasepat, u mikikungay nu limecedan sa lacus kemaen tu piyan nu udip paysin sa sipakaynien inu niyadu'an a nina'sa idaw ku nu tusaay a sikalacus nu kawaw, sayaway sa nipikikungan a demiad hakay kabulatan ku udip nu tatayna, anu mukan tu piyan nu udip ku malaacawaay sa katayniyan mapabulad ku udip, tuyalabi sa lacus a musakawaw madadepit ku malamuday, paysin caay kakapah ku canancanan sa, kilul sananay a sikapaysin sa anu mukan tu nu udipay a piyan sa tungusay anuayaw sa u makasicay ku wayway sananay acaay pisakawaw sa ku kamu. sakalima, u mikikungay nu tatayna sa awu ama ku mukeliday patahkal patudud tu saacawaan nu tatana patududen nu ama ku limecedan, tungusay u sakatatudung a nikalacawa sa, zayhan imahida u ama ku satimay tu limecedan ayda satu sipatudud i dumaan a tatama sa, nikaydih han sulecad han misangaay manamuh tu udip nu tataynaan a wawa sananay, nika a patukil itini nipikikungan sa u ina ama nu tatusaay a luma lacus paadih tu nikaucung, u paysin caay kakapah ku nikalamudan amahida sa. sakaenem, itangah nu tatayna sa asisatahab tu sumanahay a sabuud sa, micumud i kakabian sa itaneng mibuhad nakamuwan nu Hulam sa tina sumanahay a sabuud sa, sayaway nu udipan akawaw sakalipahak, sakatusa nu imim sa taneng kina sabuud caliwayan ku lacusay a sakalikeluh tu tima', idawaca sakahenulan a kawaw, mapatahab nu sabuud ku mata nu tatayna sa acaay pakaadih tu dadan, u canan kuwantan saw, sikaliyuhan ku sapilaliw a dadan anu miubi taluma.</FORM>
        <FORM kindOf="standard">pikikongan a demiad sa misasalongan ko limecedan, o sakasaan o sapaadih toni katayni no padasoay no labang, o kakitidaan sapalabang sa o sakatineng nomaylabo no nidateng ato baloco sakanaolan no nikahida. nipikikongan a patahka palabang o kamo no layak o ( panto ) sa, o laylay no nikahida sa namakay i kasomamadan no Holam i pisong hananay a sika idaw, imahida sa idaw kya nakamowan to ( seseliwci ) o mamosakawaw to sapalabang mamiedapay a mi. siwbayay, sakalecad no aydaay mamisiwbayay no patahkaay to kasaopoway no malacawaay ato limolakay a kakawaw . nika no Taywannay a nipipalabang a lalangawan sa yadah ko nipasasidoma Palabang a nipatahkaan a nina' sakacacay, masanga toko loma sa kya midipeco, patahka a palabang sipakayni i lalangawan no nisangaan to balohay a loma maysakamo, midipeco to loma sa madih a pakatineng to cabay ngay sikakapah no lemet ko lalabo no loma sananay ato milongoc to nipadaso no maicabayay sa.zayhan oloma sa hakya mahkasanga pasomatenes to cay comoden' hakay labo no loma sa comodan no lacosay, moawda to katooday no tademaw sa miconos to balohayay a malengatay, sisa ano lipahak sa ko katooday tayniay no tademaw sa hakya ya lacosay a sonok asa moliyas.ano aydaay notinengay a miadih sa, ano masanga ano midipoco to loma sa cima ko caayay kaydih paseneng to cabcabay mizizaw to nisaicelangan no baloco saw. Udoma sa, o sapakatineng to icowa ko nipicakayan kakitidaan no loma sananay, sikalihanawan to ano ayawen maydih papiedap to lalomaan mihicahica sa, ngay matineng to nikabolawan icowa ko loma asa. sakatosa, mikikong nipatahka a nina' o sakatinengan a kawaw. imahida sa mipanto sako Layak o satabakiay a kawaw, yadah ko paysin ato lisin, cayay kaodadayomen sidoma a cikasa. Nika no aydaay to a tademaw caay to katineng to lisin adiadihan sikapawan to, yadah toko nika pawanan. U mipangto hananay sa caay kao asoay nipiliyawli a lami dada ko sipatahka, no labo sa yadah henay ko nananaman, cayay kalecad no tatangahan caay kalecad ko nipalamian, cayay kalecad to nipaatip kaysing a lisin takal elon idawaca ko sakasikad no nipasilac, paining i nipatahkaan to lami sa katinengan to ko nabalocoan no nadatengan sikawaway a tademaw,tinako o sapadasoan to migocisoay ( nipilecohan a padaso ) ato simalacawaay no ( mikikongay a nipada'so ) ato sikawaway to mabelecay ya ( sakoayaw a nipada'so hananay ) o nipatahka sa acaay to kalalecad pahsasidomaen to, itawya sikangaay no baloco no sakaidaw notineng to mahiniyay a lisin. Sakatolo makay boladay no lotongay a nipatahka mimowagowi sa ko Layak to sakay no lotongay a nipada'so to mahkalecohan, awo no cacayay a tolakok ko sapatahka, ngay makaala to nipada'so no lalomaan to sakakapah sakatanektek no odip, ano caay sa idaw henay ko nipasimalan to hakhak siheciay ko labo, tongosay o nikaodip nina lotongay sa nayay ko biyalaw sakabalaki no nika odipan sa, no dikodan sa idaw henay ko tankaw hananay sapada'so to lotongay makabolad a nileco han. sakasepat, kanca sikatineng to nipipangto hananay a tineng ato lisin sayaway, sa paysin mokan to titi no tadok ato aheciday a aam, ahciday a aam sa tongosay idaw ko mabelecay no loma itawya patahka to tayniay, idaw ko mikikongay lipahakay no loma sa amana pakaen to tayni padasoay paysin mahida, nika ya titi no tadok sa tongosay misatalay sa ko kamo, tongosay ina balohay nikalalamod acaay ka ngaay koni kaodip, sisa nakamowan to paysin ko kina tosaay sa kaca amana patahka i caay kalecaday a nipatahka. sakatosa, nipatahkaan sa i pikikongan a palatosaen ko idaw no lami ano simalacacay ko saosi sa paysin saan o nipatahkal to lami katinengaw to saosi, o sicedamay sa a saosien to, nika o heci hananay sa haycan a misaosi, onikahini sa idawaca ko patiyamay no kakalabian caay katineng to nadatengan no nikahini, zayhan nikahini no lalangawan inaka a nikalacawaan itawya makaazih, o doma sa misinanot to kapiya lae'cos a tiyaben mosinga sa, osakasaan nikaenan no tademaw sa ilabo no kaysing sa idaw henay ko liwan cayay ka hamin, ano tiyaben tongosay maydih aca kinacacay moliyaw kemaen, ano maydih ko labang kinacacay aca mokan, imim no nikahini sa nikalacawaan hakay idaw ko micebisay palolacosay no misamawmaw to sasiacawa, ano caay solecad asa ko baloco no malamoday taneng moliyaw mipanto sa. sakatolo, o sibiliay ato mahka siacawa sepatay henay a bolad sa lacos tayda to pikikong no tawo sa nakamowan koyni o lipahak toko misasetolay to nikalipahak sa, no Holam a tademaw a nidatengan ano idaw ko silipahak no lalabo no loma sa idawaca ko lacosay no kawaw i nodikodan sa, nikayadahan a salipahak a kawaw mamim sa o mikikong ko satabakiay a lipahak sisa misalacosay a kawaw no dikodan sa mikilol to tabaki toko nisatalan, kanca idawaca ko matimaay no tademaw, omahiniyay sa caay kao kakaydihan no mita. sakasepat, o mikikongay no limecedan sa lacos kemaen to piyan no odip paysin sa sipakaynien ino niyado'an a nina'sa idaw ko no tosaay a sikalacos no kawaw, sayaway sa nipikikongan a demiad hakay kabolatan ko odip no tatayna, ano mokan to piyan no odip ko malaacawaay sa katayniyan mapabolad ko odip, toyalabi sa lacos a mosakawaw madadepit ko malamoday, paysin caay kakapah ko canancanan sa, kilol sananay a sikapaysin sa ano mokan to no odipay a piyan sa tongosay anoayaw sa o makasicay ko wayway sananay acaay pisakawaw sa ko kamo. sakalima, o mikikongay no tatayna sa awo ama ko mokeliday patahkal patodod to saacawaan no tatana patododen no ama ko limecedan, tongosay o sakatatodong a nikalacawa sa, zayhan imahida o ama ko satimay to limecedan ayda sato sipatodod i domaan a tatama sa, nikaydih han solecad han misangaay manamoh to odip no tataynaan a wawa sananay, nika a patokil itini nipikikongan sa o ina ama no tatosaay a loma lacos paadih to nikaocong, o paysin caay kakapah ko nikalamodan amahida sa. sakaenem, itangah no tatayna sa asisatahab to somanahay a sabood sa, micomod i kakabian sa itaneng mibohad nakamowan no Holam sa tina somanahay a sabood sa, sayaway no odipan akawaw sakalipahak, sakatosa no imim sa taneng kina sabood caliwayan ko lacosay a sakalikeloh to tima', idawaca sakahenolan a kawaw, mapatahab no sabood ko mata no tatayna sa acaay pakaadih to dadan, o canan kowantan saw, sikaliyohan ko sapilaliw a dadan ano miobi taloma.</FORM>
    </S>
</TEXT>