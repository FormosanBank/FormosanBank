<?xml version="1.0" ?>
<TEXT id="Wiki_Sakizaya_u_tatangahan_nu_nipianin_tu_pala’_nu_binacadan" xml:lang="pwn" source="Paiwan Wikipedia, article: u_tatangahan_nu_nipianin_tu_pala’_nu_binacadan" copyright="CC BY-SA" citation="u_tatangahan_nu_nipianin_tu_pala’_nu_binacadan. (2024, December 07). In Wikipedia [Paiwan]. https://pwn.wikipedia.org/wiki/u_tatangahan_nu_nipianin_tu_pala’_nu_binacadan" BibTeX_citation="@misc{Wiki_pwn_u_tatangahan_nu_nipianin_tu_pala’_nu_binacadan, title = u_tatangahan_nu_nipianin_tu_pala’_nu_binacadan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_tatangahan_nu_nipianin_tu_pala’_nu_binacadan} }">
    <S id="0">
        <FORM kindOf="original">i 1983 a mihcan pasaupun kami ni Icyang Palud milubang matatengil, similhifaay , ci Palakaw 等 katuud mapawan tu tu ngangan, ina katuuday a adiwawasa u namicudaday amin i tabakiyay a cacudadan, malalum ku wawa nu binacadan tu nialawan nu talakaway i binacadan tu pala atu nipipenec palawpes tu lalangawan tu kamu nu binacadan, matineng tu ku wawa nu mita tu amalawpes tu ku kamu nu mita sa ku nidateng nu wadiwawa nu mita sakiw, saicelang satu pasaupu tu namaka cueacueaay namicudaday i tabakiyay nu awawa, nu binacadan, maydih a pasaupu, tu maydihay milhifa tu muliwad tu kawaw, tu sapisuayaw micaculi tu i tebanay a talakaway pasaupu matatengil tu kakawaw, sademidemiad satu matatengil tu kakawaw, mamin datu miulic pasaupu tu binawlan, amalingatu tu muculil micaculil tu talakaway, mipapasukas tu umah nu mita, atu sapasukas tu ngangan nu binacadan, pasukasen ku nalinabuwan nu binawlan sananay. salingatu pasaupu tu mamuculi paculi salingatu sahenay kina tataluayaw tu kawaw sa, malecad tu miubiyay sakunuukunu sa lalihulihud saan ku mitakusay a pasaupu tu mamu culil a tademaw, u sakasaan matalaw a dakepen nu kincal , kyu malecad tu miubiyay ku wayway amin adihan, u waku tumaku sa u wama nu nyadu' ku sausi, u aadihan nu binawlan kuni palawat tu kuku', anu mihicahica sa u kakilulen nu binawlan kunipa lawat, kyu misamisimisi amisakakawaw, alahican sipacakay nu kaput i kincal cikatinetineng aca kyama tineng ku kincal a saca ku balucu'. malingatu tu paculi sayaway a nipaculi i talakaway, lalihulihud han kunika sasakamu malipasubana' tu katuuday, kalimek hantu ku nikatayda i pangiduwan nuTaypak masaupu, i niwtu amin ku tademaw sa luyaluy satu tayda i pilubangan nu ku kudayhiu , katukuh kami itida miuyuy tu i labuay a kumuing patahekal muwala tu nisulitan tu sasumad tu hulic a cudad, sapasukas i binacadan tu nawnu binacadan nanay tu atungus a ulic sananay, hatida ku niawaw tu kumuyng, icuwasaw caay paengil tu niawaw, cikatenes sa talculaculae satu ku kincal a mudakep tu katuuday, hacacay hatu muculu' ku tademaw amin, pakacaw hantu i papululan a kazizeng, patayda i papululan mupulul amin, katukuh i teban nu labi sa hacacay hantu mi sayban atumi saliuuc, nanu kalahukan tah dalabi katukuh aca tu sananal, maminsatu misaliuuc sa paydang hantu kami pataluma'tu teban nu labi . pakilul muliyaw tu sakinatusa nanidakepan amin ku namipaculiyay a tademaw sa, inaynayi' ku ni pacubelis tu cudad, inipa sinbung a kakawaw, dateng satu ku katuuday sa, anu caay paengil sa acaay kakinacacay paculi, tuni paculi a kakawaw satu amin, ku kamu nu katuuday, kyu salingatu satu muulic tu sa kinatusa aliyad, a misuayaw tu talakaway a paculi, tu sapasukas tu nanu mitaaytu u binacadan, a pala atu lalungucen nu katuuday, sisa a tayda aca i aayaw nu talakaway pangiha'. hatida ku tuwa' nu binacada hatida kuni katabaki nu nipiangic tu talakaway sa, satu a paengil kya haw ku talakaway, satu a misikul i tita anan tu ngingih sa tn ngiha' nu binawlan. u misapunelay tu binacadan hanca ma adih tu ku binacadan a pangilan, i talakaway tu kapahay a nipatukil, nika inayi' ku tekiteki' nu kamu tu nadikudan. sisa caay ka hademhem ku balucu' nu katuuday, kyu malaluung aca musumad, tusa culil i dadanan, a tayda i aayaw nu talakaway . mu liyaw paculi mukilul, matatakutakus tu kukatuuday a matatengil tusaliyaw, ahican ku sapakilul a niculul kya a masumad tu kunipi tapal, nu talakaway tu kakawaw , nu binacadan satu ma sasakamu, nanutawya mangaleb tu kuni ta ngaleb tu, kunika tadadan nu binawlan, misaicelang amituktuk tu talakaway, asaicelang satu paculi . taduma tu a talakaway paculi dateng satu ku katuuday, caay a sumaden tu numita ku culil satu a masasa kamu, kyusa ma satedep henay kuni ka paculi.</FORM>
        <FORM kindOf="standard">i 1983 a mihcan pasaopon kami ni Icyang Palod milobang matatengil, similhifaay , ci Palakaw 等 katood mapawan to to ngangan, ina katooday a adiwawasa o namicodaday amin i tabakiyay a cacodadan, malalom ko wawa no binacadan to nialawan no talakaway i binacadan to pala ato nipipenec palawpes to lalangawan to kamo no binacadan, matineng to ko wawa no mita to amalawpes to ko kamo no mita sa ko nidateng no wadiwawa no mita sakiw, saicelang sato pasaopo to namaka coeacoeaay namicodaday i tabakiyay no awawa, no binacadan, maydih a pasaopo, to maydihay milhifa to moliwad to kawaw, to sapisoayaw micacoli to i tebanay a talakaway pasaopo matatengil to kakawaw, sademidemiad sato matatengil to kakawaw, mamin dato miolic pasaopo to binawlan, amalingato to mocolil micacolil to talakaway, mipapasokas to omah no mita, ato sapasokas to ngangan no binacadan, pasokasen ko nalinabowan no binawlan sananay. salingato pasaopo to mamocoli pacoli salingato sahenay kina tataloayaw to kawaw sa, malecad to miobiyay sakonookono sa laliholihod saan ko mitakosay a pasaopo to mamo colil a tademaw, o sakasaan matalaw a dakepen no kincal , kyo malecad to miobiyay ko wayway amin adihan, o wako tomako sa o wama no nyado' ko saosi, o aadihan no binawlan koni palawat to koko', ano mihicahica sa o kakilolen no binawlan konipa lawat, kyo misamisimisi amisakakawaw, alahican sipacakay no kapot i kincal cikatinetineng aca kyama tineng ko kincal a saca ko baloco'. malingato to pacoli sayaway a nipacoli i talakaway, laliholihod han konika sasakamo malipasobana' to katooday, kalimek hanto ko nikatayda i pangidowan noTaypak masaopo, i niwto amin ko tademaw sa loyaloy sato tayda i pilobangan no ko kodayhio , katokoh kami itida mioyoy to i laboay a komoing patahekal mowala to nisolitan to sasomad to holic a codad, sapasokas i binacadan to nawno binacadan nanay to atongos a olic sananay, hatida ko niawaw to komoyng, icowasaw caay paengil to niawaw, cikatenes sa talcolacolae sato ko kincal a modakep to katooday, hacacay hato mocolo' ko tademaw amin, pakacaw hanto i papololan a kazizeng, patayda i papololan mopolol amin, katokoh i teban no labi sa hacacay hanto mi sayban atomi saliooc, nano kalahokan tah dalabi katokoh aca to sananal, maminsato misaliooc sa paydang hanto kami pataloma'to teban no labi . pakilol moliyaw to sakinatosa nanidakepan amin ko namipacoliyay a tademaw sa, inaynayi' ko ni pacobelis to codad, inipa sinbong a kakawaw, dateng sato ko katooday sa, ano caay paengil sa acaay kakinacacay pacoli, toni pacoli a kakawaw sato amin, ko kamo no katooday, kyo salingato sato moolic to sa kinatosa aliyad, a misoayaw to talakaway a pacoli, to sapasokas to nano mitaayto o binacadan, a pala ato lalongocen no katooday, sisa a tayda aca i aayaw no talakaway pangiha'. hatida ko towa' no binacada hatida koni katabaki no nipiangic to talakaway sa, sato a paengil kya haw ko talakaway, sato a misikol i tita anan to ngingih sa tn ngiha' no binawlan. o misaponelay to binacadan hanca ma adih to ko binacadan a pangilan, i talakaway to kapahay a nipatokil, nika inayi' ko tekiteki' no kamo to nadikodan. sisa caay ka hademhem ko baloco' no katooday, kyo malaloong aca mosomad, tosa colil i dadanan, a tayda i aayaw no talakaway . mo liyaw pacoli mokilol, matatakotakos to kokatooday a matatengil tosaliyaw, ahican ko sapakilol a nicolol kya a masomad to konipi tapal, no talakaway to kakawaw , no binacadan sato ma sasakamo, nanotawya mangaleb to koni ta ngaleb to, konika tadadan no binawlan, misaicelang amitoktok to talakaway, asaicelang sato pacoli . tadoma to a talakaway pacoli dateng sato ko katooday, caay a somaden to nomita ko colil sato a masasa kamo, kyosa ma satedep henay koni ka pacoli.</FORM>
    </S>
</TEXT>