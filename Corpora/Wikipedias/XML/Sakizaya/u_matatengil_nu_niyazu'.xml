<?xml version="1.0" ?>
<TEXT id="Wiki_Sakizaya_u_matatengil_nu_niyazu'" xml:lang="pwn" source="Paiwan Wikipedia, article: u_matatengil_nu_niyazu'" copyright="CC BY-SA" citation="u_matatengil_nu_niyazu'. (2024, December 07). In Wikipedia [Paiwan]. https://pwn.wikipedia.org/wiki/u_matatengil_nu_niyazu'" BibTeX_citation="@misc{Wiki_pwn_u_matatengil_nu_niyazu', title = u_matatengil_nu_niyazu', year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_matatengil_nu_niyazu'} }">
    <S id="0">
        <FORM kindOf="original">u matatengil nu niyazu' sapuelac nu lacul u tatyalen, malulikec nu Sakizaya kasa'etal i, sahetu u tumuk atu citudung nu ciwlu ku mamileku. u ata'akay tu a kawaw pataylaen tu i binawlan a masasuwal. lima pulu' tu ku mihecaan nu tademaw nu niyazu' u matu'asay tu ku sa'usi, u kawaw tu sakiumah pabelien tu ku tademaw nu laluma'an, tuladay satu itila satu i taluan mikaput tu malutakawawen nu sakibinawlan a kawaw. u tumuk atu citudungay nu ciwlu ku mamisa'icel mikawaw tu kawaw nu kapulungan. u cacitudung tu ciwlu i , itila i selal nu ciwlu mipili' tu malukakelidan, u citudungay tu ciwlu i u mamitumadaw tu kawaw nu tumuk, mikaput tu sakuwan nu niyazu', uni a kawaw tangasa i tulas nu 'ulip, ci sabaw ku malutademaw tu laday, anu adihay tu ku awaay ta miceluh tu tademaw, sa'usi caay pipatudung mitungal tu tademaw. tatusa anca tatulu lalima anu kamu masasuwal han nu pangcah; deng nu tademaw aca ka saupu macu han; nu malinaay kasaupu i masaupu han; nu 'alumanay masaupu a malalicalicay i mitengil han, unini i malecad u matatengil nu niyazu'' kuni tatudung niza. ngatu cacay sakacecay putiput, matatengil nu niyazu' u tumuk, citudungay nu ciwlu atu babaed tu nu kapah a tademaw ku kasakaput, tatiih mikaput ku babahiyan. ngatu tusa sakatusa kalisautan, itini i taluan ku kasaupan ku matatengil nu niyazu', luma i pakatal sa i luma' nu tumuk anca itila i luma' nu citudungay nu ciwlu. ngatu tulu sakatulu milesabun, duedu sa tu pinangan nu binacadan, 'ayaw nu dadaya kalic sa i badahuc nu sebi milekal pakabana tu tademaw nu binawlan. anu lalinike a kawaw, u papeluay, talukus anca palatuhay a selal tayla i luma' pakabana', nika nu niyazu' a matatengil sahetu tayla i tungluh nu badahung a milekal pakabana'. ngatu sepat sakasepat bacu nu matatengil, awaay ku patusukan tu bacu nu kayji, u pimatatengilan ku kacipinangan. nu Sakizaya a 'etal u pukpuk, nataulan a niyazu'', pasitimul ku alu' nu tumuk, pangkiw nu taliyuk ku alu' nu binawlan misi'ayaw. " pakasu'elin pasitimul ku pisin nu tumuk, nawhan nai timulay ku kawas nu Sakizayacimatitian, itilaay ku subuc niza, ulasaka mapatay tu cingla pasayla i timul ku lakat nu salu'abang", anu misatapang tu ku matatengil pasayla i timul ku pising misi'ayaw tu salu'abang "tatu'asan, u widang " ku tumuk, mitulun misalunguc paini tu sakacitaneng atu bangcalay a lekakawa, mahlek tu pakabana' tu malusasuwasuwalen nu 'alumanay a kawaw, mahelek tu milunguc tu paini nu 'alumanay ta pakabana' tu nu tizeng a nisabalucu'an, mapaini tu nu cibenekay tu masamaanay bangcalay painian, matungal hu nu citudungay nu ciwlu a maainini u bangcal tu. ngatu lima sakalima paini tu nahelekan a mimatatengil a kawaw, u tata;akay a kawaw caayay tu kabilu nu tumuk atu ciwlu patalahekalen maainini, caayay pali'ayaw mitelek tu masamanay a kawaw. ngatu enem sakaenem kaciepuc nu niketunan a mimatatengil, u miketunan tu nimatatengil a kawaw tati'ih a maliyan miduedu tu takawawen, matuyul, micu'a'ang tu likec duedu sa tata'akay mimingay anca lahuday kaletengay ku pi'alawan patebuc tu mipa'ulipan a pinanuwan. u nika izaw ku lekakawa a matatengil nu niyazu', uzasaka, anu kayadah ku dakawawen nu niyazu' nu Sakizaya paemin patatudung tu kahantala nu tademaw a mileku, sa izaw ku kamu u nuniyah tu sakuwan tu niyazu' kuni. u sulit nu Hulam 會議 .</FORM>
        <FORM kindOf="standard">o matatengil no niyazo' sapoelac no lacol o tatyalen, malolikec no Sakizaya kasa'etal i, saheto o tomok ato citodong no ciwlo ko mamileko. o ata'akay to a kawaw pataylaen to i binawlan a masasowal. lima polo' to ko mihecaan no tademaw no niyazo' o mato'asay to ko sa'osi, o kawaw to sakiomah pabelien to ko tademaw no laloma'an, toladay sato itila sato i taloan mikapot to malotakawawen no sakibinawlan a kawaw. o tomok ato citodongay no ciwlo ko mamisa'icel mikawaw to kawaw no kapolongan. o cacitodong to ciwlo i , itila i selal no ciwlo mipili' to malokakelidan, o citodongay to ciwlo i o mamitomadaw to kawaw no tomok, mikapot to sakowan no niyazo', oni a kawaw tangasa i tolas no 'olip, ci sabaw ko malotademaw to laday, ano adihay to ko awaay ta miceloh to tademaw, sa'osi caay pipatodong mitongal to tademaw. tatosa anca tatolo lalima ano kamo masasowal han no pangcah; deng no tademaw aca ka saopo maco han; no malinaay kasaopo i masaopo han; no 'alomanay masaopo a malalicalicay i mitengil han, onini i malecad o matatengil no niyazo'' koni tatodong niza. ngato cacay sakacecay potipot, matatengil no niyazo' o tomok, citodongay no ciwlo ato babaed to no kapah a tademaw ko kasakapot, tatiih mikapot ko babahiyan. ngato tosa sakatosa kalisaotan, itini i taloan ko kasaopan ko matatengil no niyazo', loma i pakatal sa i loma' no tomok anca itila i loma' no citodongay no ciwlo. ngato tolo sakatolo milesabon, doedo sa to pinangan no binacadan, 'ayaw no dadaya kalic sa i badahoc no sebi milekal pakabana to tademaw no binawlan. ano lalinike a kawaw, o papeloay, talokos anca palatohay a selal tayla i loma' pakabana', nika no niyazo' a matatengil saheto tayla i tongloh no badahong a milekal pakabana'. ngato sepat sakasepat baco no matatengil, awaay ko patosokan to baco no kayji, o pimatatengilan ko kacipinangan. no Sakizaya a 'etal o pokpok, nataolan a niyazo'', pasitimol ko alo' no tomok, pangkiw no taliyok ko alo' no binawlan misi'ayaw. " pakaso'elin pasitimol ko pisin no tomok, nawhan nai timolay ko kawas no Sakizayacimatitian, itilaay ko soboc niza, olasaka mapatay to cingla pasayla i timol ko lakat no salo'abang", ano misatapang to ko matatengil pasayla i timol ko pising misi'ayaw to salo'abang "tato'asan, o widang " ko tomok, mitolon misalongoc paini to sakacitaneng ato bangcalay a lekakawa, mahlek to pakabana' to malosasowasowalen no 'alomanay a kawaw, mahelek to milongoc to paini no 'alomanay ta pakabana' to no tizeng a nisabaloco'an, mapaini to no cibenekay to masamaanay bangcalay painian, matongal ho no citodongay no ciwlo a maainini o bangcal to. ngato lima sakalima paini to nahelekan a mimatatengil a kawaw, o tata;akay a kawaw caayay to kabilo no tomok ato ciwlo patalahekalen maainini, caayay pali'ayaw mitelek to masamanay a kawaw. ngato enem sakaenem kaciepoc no niketonan a mimatatengil, o miketonan to nimatatengil a kawaw tati'ih a maliyan midoedo to takawawen, matoyol, mico'a'ang to likec doedo sa tata'akay mimingay anca lahoday kaletengay ko pi'alawan pateboc to mipa'olipan a pinanowan. o nika izaw ko lekakawa a matatengil no niyazo', ozasaka, ano kayadah ko dakawawen no niyazo' no Sakizaya paemin patatodong to kahantala no tademaw a mileko, sa izaw ko kamo o noniyah to sakowan to niyazo' koni. o solit no Holam 會議 .</FORM>
    </S>
</TEXT>