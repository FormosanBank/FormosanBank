<?xml version="1.0" ?>
<TEXT id="Wiki_Sakizaya_Ya-li-san-taKe-la-han-mupey-al" xml:lang="szy" source="Sakizaya Wikipedia, article: Ya-li-san-taKe-la-han-mupey-al" copyright="CC BY-SA" citation="Ya-li-san-taKe-la-han-mupey-al. (2025, May 05). In Wikipedia [Sakizaya]. https://szy.wikipedia.org/wiki/Ya-li-san-taKe-la-han-mupey-al" BibTeX_citation="@misc{Wiki_szy_Ya-li-san-taKe-la-han-mupey-al, title = Ya-li-san-taKe-la-han-mupey-al, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Ya-li-san-taKe-la-han-mupey-al} }">
    <S id="0">
        <FORM kindOf="original">== kakiliman == 1847 a mihca 3 a bulad 3 a demiad Ya-li-san-ta. Ke-la-han-mu.pey-al, kecuh i Su-ke-lan-ay-tin-paw. 1870 a mihcaan Pey-al malimad tayza i Cya-na-ta, cacay tu a mihcaan tayza i Amilika. 1882 a mihcaan micubud Amilika tu ku kika niza. ci Pey-al u migingkiway mutesekay tu nu suni atu pasubana'ay tu kamu nu matulekay. wama nu Pey-al, baki, calkakaan a kawaw hatu mahizaay u papeluay atu pangihaay, wina atu acawa niza u matulekay, uyni mutesak ku kalilid nikauzip kawaw ni Pey-al. sakay pigingkiw niza tu tengil atu kamu, taayaw mikelid ciniza tu misanga'ay mitanam tu tengil anipatatungus, uyni anipatatungus sazikuzay ci Pey-al i 1876 a mihcaan mapabeli tu saayaway sakay telayan teked a situngus tu nu Amilika. i ayaw niza, Te-kow a tademaw ci Bey-li-pu.Lye-s namisanga' tu cacay talayki, nika caay kakapah ku nipakatukuh tu suni, tatenga' la'cus a cukaymasen. 1876 a mihca 3 a bulad 10 a demiad ci Pey-al atu kaput niza mitanam saayaway i kitakit tanengay cukaymasen a telay. hicasa ci Pey-al tu kasingangan niza tu nisanga'an amazyama ku kagak a kawaw niza, namahiza makai ciniza i pikawawan mipazeng tu telay. satu misanga' ci Pay-al tu cacay kikay sapiditek tu tengil, cacay taneng a sapiazih tu uzipay a kiman a kikay atu zuma nipabaluhay a nisanga'an. . ci Pey-al situngus tu teked nisanga'ay tu telay, nika iza ku musakamuay, makay I-tali malimad tayza i Amilika nu An-tung-ni-aw.mu-ci kya u tatenga'ay nu misanga'ay a tademaw. tatengilan nu Amilika i 2002 a mihca 6 abulad 15 a demiad 269 banggu paketun patatungus ci An-tung-ni-aw.mu-ci u misanga'ay tu ding. nika Cya-na-ta a tatengilan i 2002 a mihca 6 a bulad 21 a demiad maawas ku niketunan, muliyaw misinsi ci Pey-al tu misanga'ay a tademaw. caay ku misanga'ay tu telay dada' Ya-li-san-ta. Ke-la-han-mu.Pey-al misanga'a aca tu tabakiay a basiyaw sapitupin tu tademaw, Cya-na-ta a kaygung misanga' tu sapiyung i sakatusa a kalalais tu Te-kow U kasahiza nu micelemay a balunga mibalatay sisakubaday a balinga, misumad tu mikiluay tu suni. katuud ku zuma nu misanga'ay i sazikuzay nikauzipan ni Pey-al misubelid tu bacu, pasu i satakusan, sakubaday a balunga atu hikukian malingatu pabaluhay tu kawaw. 1922 a mihca 8 a bulad 2 a demiad Ya-li-san-ta. Ke-la-han-mu.Pey-al i Cya-na-ta ye-ke mapatay. Ya-li-san-ta. Ke-la-han-mu.Pey-al ciniza i gingkuay tatusaay a cabay niza maladay i 1877 a mihca 7 a bulad 9 a demiad patizeng tu Pey-al talay a kusi. saaca i 1881 a mihcaan macakay nu AT&amp;T a kusi, a situngus tu zuma a kusi tu tanaya'ay a satakus. i 2007 a mihcaan, Syang-kang kuwng-pin patiyak tu kwng-syan-kwan pin san-wang a kawaw, zuma nipisingdingan nu tilibiay, ci Pey-al musakamu tu tatus micukaymasay tu ctelay amisangwang &quot;ADSL&quot; nu mizakepay tu mapatay a Di'tu. ci Pey-al i 1885 a mihca 4 a bulad 15 demiad, i cacay pigingkiwan u suni a kamu nu uzip kilu han i cacay tatipeluk kapiyaan suni, mala u likisiay a tademaw nu sakacacay nu micukaymasay a suni pangangan kapiya suni. uyni tipelukay kapiya suni. katenes nu demiad masinga' i Se-mi-sen-pow-u-kown &quot;Smithsonian Museum&quot;, katukuh kagak nu sabaluhay nipasingding a kagak, i caay ka peci' adidi' kukapiya sunian muliyay tahkal ku nilingihaan tu suni. 2013 a mihca 4 a bulad, miawas tu 130 a mihcaan hawsa, hekalay sazikuzay taneng matengilm ku uyaanay a suni ni Pey-al, nipihapuan a nilingihaan taneng matengi ku ngalngal a ngiha ni Pey-al tu nu Su-ke-lan a ngalngal miasip tu katatules nu sulit, i sazikuzay u &quot;tengiltengil tu ngiha aku. Ya-li-san-ta. Ke-la-han-mu.Pey-al&quot; pahezek tu kuyni kahemekan nikiluan a suni. 2013年4月, . malalitin tu i hekalay atu zumaay natinengan</FORM>
        <FORM kindOf="standard">== kakiliman == 1847 a mihca 3 a bolad 3 a demiad Ya-li-san-ta. Ke-la-han-mo.pey-al, kecoh i So-ke-lan-ay-tin-paw. 1870 a mihcaan Pey-al malimad tayza i Cya-na-ta, cacay to a mihcaan tayza i Amilika. 1882 a mihcaan micobod Amilika to ko kika niza. ci Pey-al o migingkiway motesekay to no soni ato pasobana'ay to kamo no matolekay. wama no Pey-al, baki, calkakaan a kawaw hato mahizaay o papeloay ato pangihaay, wina ato acawa niza o matolekay, oyni motesak ko kalilid nikaozip kawaw ni Pey-al. sakay pigingkiw niza to tengil ato kamo, taayaw mikelid ciniza to misanga'ay mitanam to tengil anipatatongos, oyni anipatatongos sazikozay ci Pey-al i 1876 a mihcaan mapabeli to saayaway sakay telayan teked a sitongos to no Amilika. i ayaw niza, Te-kow a tademaw ci Bey-li-po.Lye-s namisanga' to cacay talayki, nika caay kakapah ko nipakatokoh to soni, tatenga' la'cos a cokaymasen. 1876 a mihca 3 a bolad 10 a demiad ci Pey-al ato kapot niza mitanam saayaway i kitakit tanengay cokaymasen a telay. hicasa ci Pey-al to kasingangan niza to nisanga'an amazyama ko kagak a kawaw niza, namahiza makai ciniza i pikawawan mipazeng to telay. sato misanga' ci Pay-al to cacay kikay sapiditek to tengil, cacay taneng a sapiazih to ozipay a kiman a kikay ato zoma nipabalohay a nisanga'an. . ci Pey-al sitongos to teked nisanga'ay to telay, nika iza ko mosakamoay, makay I-tali malimad tayza i Amilika no An-tong-ni-aw.mo-ci kya o tatenga'ay no misanga'ay a tademaw. tatengilan no Amilika i 2002 a mihca 6 abolad 15 a demiad 269 banggo paketon patatongos ci An-tong-ni-aw.mo-ci o misanga'ay to ding. nika Cya-na-ta a tatengilan i 2002 a mihca 6 a bolad 21 a demiad maawas ko niketonan, moliyaw misinsi ci Pey-al to misanga'ay a tademaw. caay ko misanga'ay to telay dada' Ya-li-san-ta. Ke-la-han-mo.Pey-al misanga'a aca to tabakiay a basiyaw sapitopin to tademaw, Cya-na-ta a kaygong misanga' to sapiyong i sakatosa a kalalais to Te-kow U kasahiza no micelemay a balonga mibalatay sisakobaday a balinga, misomad to mikiloay to soni. katood ko zoma no misanga'ay i sazikozay nikaozipan ni Pey-al misobelid to baco, paso i satakosan, sakobaday a balonga ato hikokian malingato pabalohay to kawaw. 1922 a mihca 8 a bolad 2 a demiad Ya-li-san-ta. Ke-la-han-mo.Pey-al i Cya-na-ta ye-ke mapatay. Ya-li-san-ta. Ke-la-han-mo.Pey-al ciniza i gingkoay tatosaay a cabay niza maladay i 1877 a mihca 7 a bolad 9 a demiad patizeng to Pey-al talay a kosi. saaca i 1881 a mihcaan macakay no AT&amp;T a kosi, a sitongos to zoma a kosi to tanaya'ay a satakos. i 2007 a mihcaan, Syang-kang kowng-pin patiyak to kwng-syan-kwan pin san-wang a kawaw, zoma nipisingdingan no tilibiay, ci Pey-al mosakamo to tatos micokaymasay to ctelay amisangwang &quot;ADSL&quot; no mizakepay to mapatay a Di'to. ci Pey-al i 1885 a mihca 4 a bolad 15 demiad, i cacay pigingkiwan o soni a kamo no ozip kilo han i cacay tatipelok kapiyaan soni, mala o likisiay a tademaw no sakacacay no micokaymasay a soni pangangan kapiya soni. oyni tipelokay kapiya soni. katenes no demiad masinga' i Se-mi-sen-pow-o-kown &quot;Smithsonian Moseom&quot;, katokoh kagak no sabalohay nipasingding a kagak, i caay ka peci' adidi' kokapiya sonian moliyay tahkal ko nilingihaan to soni. 2013 a mihca 4 a bolad, miawas to 130 a mihcaan hawsa, hekalay sazikozay taneng matengilm ko oyaanay a soni ni Pey-al, nipihapoan a nilingihaan taneng matengi ko ngalngal a ngiha ni Pey-al to no So-ke-lan a ngalngal miasip to katatoles no solit, i sazikozay o &quot;tengiltengil to ngiha ako. Ya-li-san-ta. Ke-la-han-mo.Pey-al&quot; pahezek to koyni kahemekan nikiloan a soni. 2013年4月, . malalitin to i hekalay ato zomaay natinengan</FORM>
    </S>
</TEXT>