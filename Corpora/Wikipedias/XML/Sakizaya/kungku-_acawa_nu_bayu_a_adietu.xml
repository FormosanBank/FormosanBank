<?xml version="1.0" ?>
<TEXT id="Wiki_Sakizaya_kungku-_acawa_nu_bayu_a_adietu" xml:lang="szy" source="Sakizaya Wikipedia, article: kungku-_acawa_nu_bayu_a_adietu" copyright="CC BY-SA" citation="kungku-_acawa_nu_bayu_a_adietu. (2025, May 05). In Wikipedia [Sakizaya]. https://szy.wikipedia.org/wiki/kungku-_acawa_nu_bayu_a_adietu" BibTeX_citation="@misc{Wiki_szy_kungku-_acawa_nu_bayu_a_adietu, title = kungku-_acawa_nu_bayu_a_adietu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku-_acawa_nu_bayu_a_adietu} }">
    <S id="0">
        <FORM kindOf="original">== satangahan nu ulic == kungku- acawa nu bayu a dietu ngatu ngatu-1 nakamuan nu mihecaan, nayi' ku laed nu bayu atu enal, katukuh sa ku bayu' icuwacuwa nu tukus, muenengay i tukus a cidekay sa, hina balad nu bayu ku tuutuud atu nika uzip nu tademaw. u wawana nu kakawsan nu Sakizaya ci Butuc aci Sabak, ci-Lubas, siwawana ciniza izaw ku wawa tu tatayna ci-Silingan. salengac ku banges mabunal tu , uzuma ku salungan. ngatu-2 u zuma ademiad, tabayu ci-silingan I cabiyas, mazih nu wawa nu bayu adietu ci-Balakas, maala nu sangulan ci-Balakas, kinapina mipasungit, nayi' ku laheci. Mabalucu ku wawa nu bayu' adietu, patapeliken mialulul ku niyazu'. ngatu-3 u liwan nu cidekay milunguc ci-Lubasan, bakahen ku wawana i su pauzip tu niyazu', ahicanaca ni Lubas, sulul han tu niza. Pakay haku han ku wawana ci-Silingan, sipialul i bayu, tansul sa kubayu a masamata, haymau satu malawpes ku tapelik. ngatu-4 nazikuzan, mabulah tu ci-Lubas tu wawana, liliden niza ku tatulu a wawa, mikilul tu nalikidan niya haku tatimulen kuculil mikilim tu wawana . u zuma ademiad, katukuh tu i &quot; talawadaw &quot; i sacumud nu talawadaw, sa sipiwait niza kiya culekul a mukin amalinges, tu bayu adietu misakam, &quot; i naculekul ku salaedan, amana tu picalap atayni ! &quot; namahiza, tahekal ku salengacay akulit saka siwantan ku tukus atu bayu a salaedan, namahiza cayay tu kacacalap. ngatu-5 u wawa ni-Lubas amin lalid sa mikilim tu sabana, namahiza, iziluz kuheni sa mala kakawsan tu nu yicumin(cidekay). kiya malacul nu bayu ci-Silingan, pauzip tu i bayuway a cidekay. ngatu-6 kami u Sakizaya sa u dietu haniyam ku adingu, palu tatenga' tu adingu, palu tatenga' tu lahad, nayi'ku caay kaitiza, namapatay ku tademaw sa, mala dietu ku adingu', u adingu niza sa milakuwit tu talakaway a buyu' katukuh i helun, pasayza, i wali, mapawpaw i bayu, iyu silisin ku niyazu', sa pasawali ku mapalaway, pahalhal ku mapalaway tu tunuz, daedac atu epah. ngatu-7 mikapet tu papah nu tayu a papasepi tu dietu, u kakawsan a dietu sa namaka bayu milakuwit tu buyu' nu pazik a tahelun i sasalisinan, kiyu u nika uzip nu Sakizaya ku mahiniyay, ahican midimut, kiyu u kaka biyalawan kina mahiniyay kiya !</FORM>
        <FORM kindOf="standard">== satangahan no olic == kongko- acawa no bayo a dieto ngato ngato-1 nakamoan no mihecaan, nayi' ko laed no bayo ato enal, katokoh sa ko bayo' icowacowa no tokos, moenengay i tokos a cidekay sa, hina balad no bayo ko tootood ato nika ozip no tademaw. o wawana no kakawsan no Sakizaya ci Botoc aci Sabak, ci-Lobas, siwawana ciniza izaw ko wawa to tatayna ci-Silingan. salengac ko banges mabonal to , ozoma ko salongan. ngato-2 o zoma ademiad, tabayo ci-silingan I cabiyas, mazih no wawa no bayo adieto ci-Balakas, maala no sangolan ci-Balakas, kinapina mipasongit, nayi' ko laheci. Mabaloco ko wawa no bayo' adieto, patapeliken mialolol ko niyazo'. ngato-3 o liwan no cidekay milongoc ci-Lobasan, bakahen ko wawana i so paozip to niyazo', ahicanaca ni Lobas, solol han to niza. Pakay hako han ko wawana ci-Silingan, sipialol i bayo, tansol sa kobayo a masamata, haymao sato malawpes ko tapelik. ngato-4 nazikozan, mabolah to ci-Lobas to wawana, liliden niza ko tatolo a wawa, mikilol to nalikidan niya hako tatimolen kocolil mikilim to wawana . o zoma ademiad, katokoh to i &quot; talawadaw &quot; i sacomod no talawadaw, sa sipiwait niza kiya colekol a mokin amalinges, to bayo adieto misakam, &quot; i nacolekol ko salaedan, amana to picalap atayni ! &quot; namahiza, tahekal ko salengacay akolit saka siwantan ko tokos ato bayo a salaedan, namahiza cayay to kacacalap. ngato-5 o wawa ni-Lobas amin lalid sa mikilim to sabana, namahiza, iziloz koheni sa mala kakawsan to no yicomin(cidekay). kiya malacol no bayo ci-Silingan, paozip to i bayoway a cidekay. ngato-6 kami o Sakizaya sa o dieto haniyam ko adingo, palo tatenga' to adingo, palo tatenga' to lahad, nayi'ko caay kaitiza, namapatay ko tademaw sa, mala dieto ko adingo', o adingo niza sa milakowit to talakaway a boyo' katokoh i helon, pasayza, i wali, mapawpaw i bayo, iyo silisin ko niyazo', sa pasawali ko mapalaway, pahalhal ko mapalaway to tonoz, daedac ato epah. ngato-7 mikapet to papah no tayo a papasepi to dieto, o kakawsan a dieto sa namaka bayo milakowit to boyo' no pazik a tahelon i sasalisinan, kiyo o nika ozip no Sakizaya ko mahiniyay, ahican midimot, kiyo o kaka biyalawan kina mahiniyay kiya !</FORM>
    </S>
</TEXT>