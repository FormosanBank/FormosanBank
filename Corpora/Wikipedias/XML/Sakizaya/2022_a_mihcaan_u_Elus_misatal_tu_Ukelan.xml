<?xml version="1.0" ?>
<TEXT id="Wiki_Sakizaya_2022_a_mihcaan_u_Elus_misatal_tu_Ukelan" xml:lang="pwn" source="" copyright="" citation="" BibTeX_citation="">
    <S id="0">
        <FORM> kakiliman Wikipitiya, salihalay a cacanan nu cudad micidekay, inasulit a tuki pakayni namin i timul sakatusa a niyadu'nu tuki UTC 2)ku malucek. 2022 a mihcaan tusaay a bulad tusa idaw ku sepat a demiad Elus micumud tu Ukelan, patucek namakay ni i E. U. malepacaw mangaleb kiyu pacakat. nilaculan ayda nipicumud sakatusa nu kitakit a malepacaw adihan u Ucew satabakiay a kalpacaw. mikiayaw kyu ina tusaay mapatayay atu madukaay cacay a bataan a emang, mabuliyas ku U Cuw namakayni i sakatusa nu kitakit amalepacaw sa sapihacengay a sakatalawan, kalingatuan malepacaw tu enem a lalipayan sa sepat tulu a bataan a emang ku miliyasay tu Ukelan, dumasa pitu cacay a bataan a emang a tademaw i liwliw tu nu Ukelan a malaliwasak nayay tu ku kakitidaan. 2014 a mihcaan u hekal nu Ukelan nu dikudan nu misaicelang, u Elus habeluthan mukemkem ku Kelimiya, u paculi'ay tu Elus palaliyasay a tademaw atu Elus misakaliyuhay a tademaw uheni ku pasatedep tu Ukelan nu timulan Tunpas hananay a niyadu', kiyu malepacaw ku Tunpas. 2021 a mihcaan cacay a bataan a bulad, hitay nu Elus i Ukelan nu dihab misatabaki pasaupau, nipasaupu sabaw tu siwa a emang ku hitay, kiyu masasuada ku E U, kinapina tu masasusakamu inayay tu ku laheci. amicumud nu ayawan nakinacacay tu pahusu, cutung nu Elus Cu Hulacimil Buting muculcul a muwala tu pala sa ku nipidateng, pabaliw tu Ukelan a misakaku nu kanatal atu likisi, pakayni nikasaupu paceba sa alima mutudu' Ukelan mala&quot; E a kamu pasasuada tu binacadan a mulawpes&quot; a baluhay a misatalay amu pasatedep. sakamu sa ci Buting nu amisan tabakiay a masaupuay namakayni i tusa idaw ku cacay a sikiningaya a wan sa pasayda i timulan a mucebal,patalaw tu kapah nu Elus, mitungih miyukiw pasatedep tu Ukelan milabu tu Payyi, u Uayyi cay palutatenga tu mahiniay a sasakamuen, miliyaw musakamu tu Payyi u icelangay amisebeng tu katuuday, caay pianin tu sapaculi, sisa cayay pingaleb tu Elus nipisawacu, u U akanatal caay pisulal tu kaput akanatal tu sapaketun nu situngus, E U yu masasuada, u katuuday a kanatal miciwi tu E mikiyaku tu sakalepacaw tu Ukelan, u E katukuh sa i 2022 a mihcaan tusaay a bulad tusa bataan a demiad paliyaw sa misakaliyuh. 2022 a mihcaan tusaay a bulad tusa idaw ku cacay a demiad, tatengay sa ku Elus namakay ni Ukelan nu timulan palekal i 2014 a mihcaan i timulan nu U a kitidaan palekal ci Tuniceken a tademaw nu mapulungay atu Kanatal tu Lukansek a mapulungay a kanatal maydi misanu heni a kanatal. Tucila malucabay tu kuheni, nudikudan sa u Elus a siyhu pakayni i &quot;wiyhe a hitay&quot; nu ngangan muculcul tu E ahitay micumud i tunpas hananay a niyadu'. 2022 a mihcaan tusaay a bulad tesa idaw ku sepatay demiad nu sananal, ci Buting mihapiy tu binawlan i Tilibi sakamusa, anu cacanan &quot;sanuhitayen naming sa&quot; atu &quot;alesen ku naayaway&quot; misuayaw tu Ukelan tu asikawaw &quot; micidek ku nuhitay a kakawaw&quot; lakuwit sa pinaasasulitan, macuisay a lacu atu mikusiw tu Ukelan, pasu Ukelan nu maci cipu malabu tu ku yadahay a niyadu' atu sapadihing, cay katenes hitay nu E i enalay a hitay namakacuwacuwa ahebal kiya tahekalan talatimulan a mikuwang tu Ukelan u cipu hananay a kitidaan mamin malepacaw. U cungtung nu Ukelan hulucimil Celunsci kasenun sa papisinanut atu pasaupu tu kapah. Hitay nu Elus, salengacay a Elus tusa maalaw nu Ukelan ku pala &quot; i kelimiya atu tunpas&quot; palekal mikusiw, sepat kiya kakitidaan amikuwang isaamis tu nuwalian nu Ukelan amikusiw atu Ukelan nu timulan. u hikuki nu Elus atu mubahelay a lacupasayda i Ukelan nu tipan a niyadu', Hitay nu Elus namicapi tu atu mulawp tu tukay, pasu cilnikehu, halkehu, helsung, cipu, maliupul atu sumay, mausaw nu Ukelan a paculian, nudikuda atu nipacuway mapuut namin, makawa ku hitay a taayaw. nikalingatuan a micumud tut ulu alipay sa, u Elus nu hitay i timulan makaala tu kapahay a nikalepacaw, duma hitay nu Elus misadakadakay mababulibul kuni kalepacaw, uniyadu'ay a tademaw cay kaputun ku mapatayay atu madukaay macunus. 2022 a mihcaan 3 ay abulad tu amaedem tu kubulad, masumad ku hitay nu Elus tu sayaway kasenusa a muliyas tu itiniay a kitidaan, sumaden micunus tayda i Tunpas hanany a kakitidaan u hitay ku mupaicelangay. nu Ukelan han tu ahitay sa maala nuheni ku cipu a kitidaan, 4 a bulad 2 a demiad i puciya maadih ku katuuday nu itawya nu kitidaan nu Elus ahitay nipatay katuud ku kidu nu niyaduay, malekep mupatay tu Puciyata a kitidaan tuyda a mihca 7ay abulad, Elus kinacacay aca pamata tu Ukelan, sayawayay a pamata sa maydih mubelin tu Ukelan nu Cungtung anikelidan a Siyhu, 9 ay a bulad 20 a demiad, u misungayay tu Elus a tademaw kumi puliay ci Tunnyiceke, lukanske, helsung, atu capuleze, pangiha makani i 9 ay abulad 23 a demiad katukuh 27 a demiad imahini a tuki asikawaw tu pala nu Elus mitadas tu kitidaan. 9 ay a bulad 21 a demiad Elus Cungtung ci Buting mutakus tu katuuday, patucek tu palasul tu hitay amusumad atu micunus tu kuwang a siniala,winisa u Elus nikalepacawan nu sakatusa sayaway amu wiywiy tu binawlan. sakakaay nu hitay ci Siylkay sawiku sakamusa tulu a emang muwiywiy atayda i Ukelan a malepacaw sa , nika itiniay sa malaliwasa naming amulaliw. ukitakit nu siyakay maynah namin tu Elus amisawacu tu Ukelan. 2022amihcaan 3ay abulad 2ademiad, pulung nu kanatal milubang tu sabaw cacay mabaluduh a milubang, nu 141 a kanatal mihang namin palakuwit tinakawaw mapulungay a kanatal i ES 11 1 a banggu paketun maynah tu Elus misawacu tu Ukelan, milunguc tu Elus himinen pacubelisen ku hitay sa, pacubelisen palutatenga ku tunnnayceke a kanatal atu lukanske a kanatal. pulung nu Kanatal nu huing paketun tu Elus &quot; kasenun han pasatedep ku nikalepacaw tu sakay Ukelan nu hitay a kawaw. u Elus malawpes ku sapilabu tu sapilubang nu Ucu atu pulung nu Kanatal sikiningay tu tademaw nu sapilabu nayay tu ku sapicumud. katuuday ku miedapay tu Ukelan pabelitu cacanan a kuwan lacu atu nu tademaw a piedap, mipulul tu Elus tu sapilacul, malepacaw atu pasatedep macalilaw tu ku Kitakit nu sapilacul. mamin ku i palaay a tademaw mibelih tu nikalepacaw maluyaluy ku binawlan makai tu lepacaw hananay, u Elus mibelihay a tademaw dakepen nu heni tu a sihu. masatedep ku Ukelan sabaw cacay nipabaliw misukapahay tu Elus kiyu muculcul, u Ukelan mibelihay tu nu ayawan nanay a tapang ci maytewiyciwke patelidan mibelih tu kanatal nikalepacaw kyu dakepen. taluayaw ku Elus micunus tu sinbunkisiya nipikinsa,pasu pasatedep laecus micukaymas tu &quot;lepacaw&quot; atu &quot;misawacu&quot; a sulit. kanatal nu kitakid pasayni i huing sa Elus i Ukelan ani kalepacaw mutudu' malingatu a mikinsa. mapatayay namakayniay a nasulitan nasakamuan atu natinengan </FORM>
    </S>
</TEXT>
