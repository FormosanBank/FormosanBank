<?xml version="1.0" ?>
<TEXT id="Wiki_Sakizaya_landaway-ye-syen-cung_(綠野仙蹤)" xml:lang="pwn" source="Paiwan Wikipedia, article: landaway-ye-syen-cung_(綠野仙蹤)" copyright="CC BY-SA" citation="landaway-ye-syen-cung_(綠野仙蹤). (2024, December 07). In Wikipedia [Paiwan]. https://pwn.wikipedia.org/wiki/landaway-ye-syen-cung_(綠野仙蹤)" BibTeX_citation="@misc{Wiki_pwn_landaway-ye-syen-cung_(綠野仙蹤), title = landaway-ye-syen-cung_(綠野仙蹤), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/landaway-ye-syen-cung_(綠野仙蹤)} }">
    <S id="0">
        <FORM kindOf="original">== kungku == uyni angangan a kungku, mutesekay ku tineng u misulitay ci Ke-li-s-tow-bu, Pu-ke ku patahkalay tu "miliwku atu pananukas" uyni a kungkuan yadah tu ku nisulitan tu mahiniay a cudad, uyni a ngatu nu Lipun a magga "オズの魔法使い" angangan a nisulit sa uyni a cudad. ci Taw-le-s saayaway tayza i Aw-te-ce a kanatal. Taw-le-s i 1889 a mihcaan atu nu uzipaay tu a sinaama ci Heng-li, u sinawina ci Ay-mu atu tutuy a wacu ci Tuw-tuw mapulung mauzip i Kan-sa-s-cow labu cacay nu pipahabanan pipalumaan. u zumam a demiad, ci Taw-le-s pasu malecaday u pipahabanan pipalumaan mapulung ku luma', malulud nu babiw tayzatu i apuyu'ay a tademaw Kow-wng a kanatal. mapenec tu niya maluyuhay a luma' kya wali kanatal Di'tu a tatayna, mapacilal kya mapalaway a tatayna lawpes satu. amis kanatal Di'tu a tatayna atu apuyu'ay a tademaw amin mikukay ci Taw-le-san, nu timulay kanatal Di'tu a tataynay a ging-kucu' pabelien tu niza. asakatayza i Kan-sa-s, amis kanatal Di'tu a tatayna musakamu ci Taw-le-san kanca tayza i "Bey-cuy a niyazu'an" matepa ku Aw-ce a kanatal nu Mitizibangay a padangen cinizan. i pasayzaan i Bey-cuy a niyazu' tunipasaksakan i zazan izaw ku takuliyaway a lingga, pauzipen ni Taw-le-s kya mapacai'tay i tektek a Lalami a tademaw, cacay linkung a simal u matai'aytu Tutang a tademaw musaungay tu, satu mipasaicelang tu mahumingan a lakedaw atu maladay tuhenian micumud ciniza atu ci Tu-tuan anikaput pasayza i Bey-cuy a niyazu'an. Lalami a tademaw maydih tu cacay tabakiay a punu', Tutang a tademaw maydih tu cacay a balucu', ya mahumingay a lakedaw maydih tu icelang. masulul tu ni Taw-le-s ku heni, a palatatenga'en kuheni, Bey-cuy a niyazu'an ya Mitizibangay taneng mipadang tuhenian. uyzasatu mapulung maladay kuheni ci Taw-le-san malingatu tayza i Bey-cuy a niyazu'an tu piliwkuan a zazanan. micaliway tu mahicahicaay amatena' nu katalawan, katukuh tu i Bey-cuy a niyazu' ku heni, maazih tu kya Mitizibangay. anu tahkal tu kya Mitizibangay masazuma tu ku wayway. i piazih ni Taw-le-s cinizaan u ukak tu nu tangah, maazih tu niya Lalami a tademaw ku cacay salunganay a tatayna, maazih tu ni Tutang a tademaw ku cacay mangalayay tu nu umahay aadupan, maazih tu niya lakedaw ku cacay samulmul sanay lamal a mali. mihang tu kya Mitizibangay mipadang tuhenian, nika u pisalunguc nu heni sa kanca patayen kya satip kanatal a makatalay mapalaway a tatayna. madungdung tuway nu heni ku canacanan a nipatena'an nu satip kanatal a mapalaway a tatayna, sazikuzay ya satip kanatalay mapalaway a tatayna miyung tu nu kim tupel a icelang miawaw miawza tu tanayu'ay sisapikpikay a ungay a mizakep. ya satip kanatala mapalaway a tatayna misakunga' tu cacay ging-kucu' ni Taw-le-s, mabalucu' tu ci Taw-le-s ala tu cacay tiuy a namum cebus han tu i uzip niya satip kanatalay mapalaway a tatayna, nacaay pihaymaw mipatay tu tya satip kanatalay mapalaway a tatayna. Un-ci kanatalay a tademaw amin zayhan maliyas tu kya satip kanatalay mapalaway a tatayna tu pisawacu' mikuwan salipahak satu manamuh musalukyaw tu, satu mipadang pabaluhay misanga' tu Lalami a tademaw atu Tutang a tademaw. manamuh kuheni ci Tutungan a tademaw, maydih ciniza taneng mala mikuwanay tuhenian. Tutang a tademaw misulul tuhenian, i pipadang ci Taw-le-san tayza i Kan-sa-s namahiza sa maedem tu ku kaidihan nu heni. . yu ci Taw-le-s atu cabay niza muliyaw maazih kya Aw-ce kanatal nu Mitizibangay hawsa, Mitizibangay mitanam misatatenga'ay tuhenian. ci Tu-tu nacaay pihaymaw maluyuh tu kya i kalimucu'ay a salawa', maazih kya Aw-ce kanatalay a Mitizibangay azihan uyza dada' u sumamaday mikacaway tu akuti'ay bali a mali tayni itini u Aw-ma-ha a tademawan. pabelien niza kya Lalami a tademaw nu tahahay sapimic a zinum atu nu zinumay nisanga'an masa u tabakiay a punu', pabeli han ci Tutang a tademaw tu cacay matumesay nu nilutalutan a laslas au u lamaymay ku sapisanga' tu balucu', atu lakedaw u zumaay a talul Di'tu a sapaiyu. zayhan u heni sakay Mitizibangay palatateng' tu icelang, uyni nayay a laheci a tuud tatenga' paiya tuhenian tu sakaku tu kakadihan a tuud. amiedap ci Taw-le-san atu ci Tu-tuan a taluma', Mitizibangay matineng tuhenian atu nu uzipay tuway kanca amikacaw tu baluhay bali a mali taluma'. i sazikuzay muculal i Bey-cuy a niyazu' i nuayawan nu binawlan hawsa, mipatudud ciniza ci Lalami a tademawan, u icelang nu tabakiay a punu', amikutay cinizaan mikuwan tu Bey-cuy a niyazu'an. satu ci Taw-le-s apataluma' ci Tu-tuan, caay pakaeneng tu bali a mali. malebut tu kya la'ic, sacacay satu mubahel kya Mitizibangay. ci Taw-le-s uyza satu amisalunguc ci sapikpikay a ungay apipadang, u heni caay kapiladay cinizaan mubahe mitaliyuk tu likelikenan nu Aow-ce a kanatal. landaway ngingis a hitay musakamu tuhenian timul kanatal Di'tu a tatayna hakay taneng a mipadang tuhenian. ngay malecad kuheni tu Lalami a tademaw, Tutang a tademaw atu lakedaw maladay tu amiluwku, tayza i timul kanatal u kakitizaan nu Di'tu a tatayna. i luma' nu timul kanatal niya Di'tu a tatayna, masakanamuhan kuheni. mapalaway a tatayna musakamu tuhenian, tateng' izaw ku icelang ni Taw-le-s a taluma'. alaw nisakucuan ni Taw-le-s a ging kucu' taneng ladayen ciniza tayza i cuwacuwa a kaydihan niza a kakitizaan. tunulusay sa ciniza miabibi tu cabay amin niza, kilul sa u heni u Timul kanatal Di'tu a tatayna u kim a tupel a icelang pataluma' tuhenian tu kakunizan a sakauzipan a lala'. Lalami a tademaw tayza tu i Bey-cow-a niyazu'an, tutang a tademaw tayza tu i satip kanatal (Wn-ci-kanatal), lakedaw tayza tu i kilakilangan. panukas han tu ni Kim tupel ci tanayu'ay sapikpik a ungai Kow-wang, ngay anuayaw uheni acaay tu kakelec nu tima. Taw-le-s atu ci Tutu taluma' tu i Kan-sa-s, lipahak satu mapulung ku cacay a luma'an. ya ging kucu' i pibahelan niza a taluma' mahedaw tu. ci Taw-le-s saayaway tayza i Aw-te-ce kanatal, nacaay pihaymaw matuktuk ni Taw-le-s kya ging kucu', amaydih taluma' i Aw-ce kanatal, katukuh satu i Aw-te-ce kanatal Mung-pi a luma'. caay ka zateng pala ba'tuen ni Mung-pi ci Taw-le-s atu ci Ci-pu. tatusaay aci Tamulak atu Mu-ma sakalamkam mulaliw tayza i Bey-cuy kanatal. Bey-cuy kanatal uyza u pialaw ni Kim-kalimucu' ci Taw-le-s a tademawan amin atu ci Lalami a tademaw tayza i sapi kanatal amisalunguc papipadang ci Tutang a tademaw zikuza tayza aca i timul kanatal maydih amihapinang ci Di'tu a tataynaan. timul kanatal Di'tu tatayna musakamu tu nikaala ni Aw-ce tu kala Kow-wang a kawaw. mituzu' tu amala Kow-wang huntu panukasen tu ku micalukay a tademaw nu Aw-ce tabakiay a Mow-wang. ci Taw-le-s sayaway tayza i Aw-ce kanatal ci Taw-le-s sakaliyuhan amaawaaw, u icelang nu palaw ni Ging-kucu' hawsa, tayza tu i Bihel kanatal, titi tata sa mipadang. zikuz ya katuuday a tademaw amin nipatudud tu Na-mu kanatal mapataluma' tu ci I-pu wang-ce, palikut tu ci Na-mu-Kowangan. Na-mu Kow-wang mayzih amicuay, sibalucu' amingaway tu Bey-cuy kanatal, i pipadang ni Pay-lan-ti atu ci Ka-bu i cinizaan, mikutkut tu i sasaay amisazazan sakatayza i Bey-cuy kanatal. mala Kow-wang tu ci Aw-ce-ma, acaay piduka ci Na-mu Kow-wangan atu ci Na-mu a tademawan, amahamin makaykic ku anub ni Na-mu Kow-wan, mangaleb ci Na-mu Kow-wan atu katuuday a hitay mahamin micumud tu Bey-cuy a kanatal.</FORM>
        <FORM kindOf="standard">== kongko == oyni angangan a kongko, motesekay ko tineng o misolitay ci Ke-li-s-tow-bo, Po-ke ko patahkalay to "miliwko ato pananokas" oyni a kongkoan yadah to ko nisolitan to mahiniay a codad, oyni a ngato no Lipon a magga "オズの魔法使い" angangan a nisolit sa oyni a codad. ci Taw-le-s saayaway tayza i Aw-te-ce a kanatal. Taw-le-s i 1889 a mihcaan ato no ozipaay to a sinaama ci Heng-li, o sinawina ci Ay-mo ato totoy a waco ci Tow-tow mapolong maozip i Kan-sa-s-cow labo cacay no pipahabanan pipalomaan. o zomam a demiad, ci Taw-le-s paso malecaday o pipahabanan pipalomaan mapolong ko loma', malolod no babiw tayzato i apoyo'ay a tademaw Kow-wng a kanatal. mapenec to niya maloyohay a loma' kya wali kanatal Di'to a tatayna, mapacilal kya mapalaway a tatayna lawpes sato. amis kanatal Di'to a tatayna ato apoyo'ay a tademaw amin mikokay ci Taw-le-san, no timolay kanatal Di'to a tataynay a ging-koco' pabelien to niza. asakatayza i Kan-sa-s, amis kanatal Di'to a tatayna mosakamo ci Taw-le-san kanca tayza i "Bey-coy a niyazo'an" matepa ko Aw-ce a kanatal no Mitizibangay a padangen cinizan. i pasayzaan i Bey-coy a niyazo' tonipasaksakan i zazan izaw ko takoliyaway a lingga, paozipen ni Taw-le-s kya mapacai'tay i tektek a Lalami a tademaw, cacay linkong a simal o matai'ayto Totang a tademaw mosaongay to, sato mipasaicelang to mahomingan a lakedaw ato maladay tohenian micomod ciniza ato ci To-toan anikapot pasayza i Bey-coy a niyazo'an. Lalami a tademaw maydih to cacay tabakiay a pono', Totang a tademaw maydih to cacay a baloco', ya mahomingay a lakedaw maydih to icelang. masolol to ni Taw-le-s ko heni, a palatatenga'en koheni, Bey-coy a niyazo'an ya Mitizibangay taneng mipadang tohenian. oyzasato mapolong maladay koheni ci Taw-le-san malingato tayza i Bey-coy a niyazo'an to piliwkoan a zazanan. micaliway to mahicahicaay amatena' no katalawan, katokoh to i Bey-coy a niyazo' ko heni, maazih to kya Mitizibangay. ano tahkal to kya Mitizibangay masazoma to ko wayway. i piazih ni Taw-le-s cinizaan o okak to no tangah, maazih to niya Lalami a tademaw ko cacay salonganay a tatayna, maazih to ni Totang a tademaw ko cacay mangalayay to no omahay aadopan, maazih to niya lakedaw ko cacay samolmol sanay lamal a mali. mihang to kya Mitizibangay mipadang tohenian, nika o pisalongoc no heni sa kanca patayen kya satip kanatal a makatalay mapalaway a tatayna. madongdong toway no heni ko canacanan a nipatena'an no satip kanatal a mapalaway a tatayna, sazikozay ya satip kanatalay mapalaway a tatayna miyong to no kim topel a icelang miawaw miawza to tanayo'ay sisapikpikay a ongay a mizakep. ya satip kanatala mapalaway a tatayna misakonga' to cacay ging-koco' ni Taw-le-s, mabaloco' to ci Taw-le-s ala to cacay tioy a namom cebos han to i ozip niya satip kanatalay mapalaway a tatayna, nacaay pihaymaw mipatay to tya satip kanatalay mapalaway a tatayna. Un-ci kanatalay a tademaw amin zayhan maliyas to kya satip kanatalay mapalaway a tatayna to pisawaco' mikowan salipahak sato manamoh mosalokyaw to, sato mipadang pabalohay misanga' to Lalami a tademaw ato Totang a tademaw. manamoh koheni ci Totongan a tademaw, maydih ciniza taneng mala mikowanay tohenian. Totang a tademaw misolol tohenian, i pipadang ci Taw-le-san tayza i Kan-sa-s namahiza sa maedem to ko kaidihan no heni. . yo ci Taw-le-s ato cabay niza moliyaw maazih kya Aw-ce kanatal no Mitizibangay hawsa, Mitizibangay mitanam misatatenga'ay tohenian. ci To-to nacaay pihaymaw maloyoh to kya i kalimoco'ay a salawa', maazih kya Aw-ce kanatalay a Mitizibangay azihan oyza dada' o somamaday mikacaway to akoti'ay bali a mali tayni itini o Aw-ma-ha a tademawan. pabelien niza kya Lalami a tademaw no tahahay sapimic a zinom ato no zinomay nisanga'an masa o tabakiay a pono', pabeli han ci Totang a tademaw to cacay matomesay no nilotalotan a laslas ao o lamaymay ko sapisanga' to baloco', ato lakedaw o zomaay a talol Di'to a sapaiyo. zayhan o heni sakay Mitizibangay palatateng' to icelang, oyni nayay a laheci a tood tatenga' paiya tohenian to sakako to kakadihan a tood. amiedap ci Taw-le-san ato ci To-toan a taloma', Mitizibangay matineng tohenian ato no ozipay toway kanca amikacaw to balohay bali a mali taloma'. i sazikozay mocolal i Bey-coy a niyazo' i noayawan no binawlan hawsa, mipatodod ciniza ci Lalami a tademawan, o icelang no tabakiay a pono', amikotay cinizaan mikowan to Bey-coy a niyazo'an. sato ci Taw-le-s apataloma' ci To-toan, caay pakaeneng to bali a mali. malebot to kya la'ic, sacacay sato mobahel kya Mitizibangay. ci Taw-le-s oyza sato amisalongoc ci sapikpikay a ongay apipadang, o heni caay kapiladay cinizaan mobahe mitaliyok to likelikenan no Aow-ce a kanatal. landaway ngingis a hitay mosakamo tohenian timol kanatal Di'to a tatayna hakay taneng a mipadang tohenian. ngay malecad koheni to Lalami a tademaw, Totang a tademaw ato lakedaw maladay to amilowko, tayza i timol kanatal o kakitizaan no Di'to a tatayna. i loma' no timol kanatal niya Di'to a tatayna, masakanamohan koheni. mapalaway a tatayna mosakamo tohenian, tateng' izaw ko icelang ni Taw-le-s a taloma'. alaw nisakocoan ni Taw-le-s a ging koco' taneng ladayen ciniza tayza i cowacowa a kaydihan niza a kakitizaan. tonolosay sa ciniza miabibi to cabay amin niza, kilol sa o heni o Timol kanatal Di'to a tatayna o kim a topel a icelang pataloma' tohenian to kakonizan a sakaozipan a lala'. Lalami a tademaw tayza to i Bey-cow-a niyazo'an, totang a tademaw tayza to i satip kanatal (Wn-ci-kanatal), lakedaw tayza to i kilakilangan. panokas han to ni Kim topel ci tanayo'ay sapikpik a ongai Kow-wang, ngay anoayaw oheni acaay to kakelec no tima. Taw-le-s ato ci Toto taloma' to i Kan-sa-s, lipahak sato mapolong ko cacay a loma'an. ya ging koco' i pibahelan niza a taloma' mahedaw to. ci Taw-le-s saayaway tayza i Aw-te-ce kanatal, nacaay pihaymaw matoktok ni Taw-le-s kya ging koco', amaydih taloma' i Aw-ce kanatal, katokoh sato i Aw-te-ce kanatal Mong-pi a loma'. caay ka zateng pala ba'toen ni Mong-pi ci Taw-le-s ato ci Ci-po. tatosaay aci Tamolak ato Mo-ma sakalamkam molaliw tayza i Bey-coy kanatal. Bey-coy kanatal oyza o pialaw ni Kim-kalimoco' ci Taw-le-s a tademawan amin ato ci Lalami a tademaw tayza i sapi kanatal amisalongoc papipadang ci Totang a tademaw zikoza tayza aca i timol kanatal maydih amihapinang ci Di'to a tataynaan. timol kanatal Di'to tatayna mosakamo to nikaala ni Aw-ce to kala Kow-wang a kawaw. mitozo' to amala Kow-wang honto panokasen to ko micalokay a tademaw no Aw-ce tabakiay a Mow-wang. ci Taw-le-s sayaway tayza i Aw-ce kanatal ci Taw-le-s sakaliyohan amaawaaw, o icelang no palaw ni Ging-koco' hawsa, tayza to i Bihel kanatal, titi tata sa mipadang. zikoz ya katooday a tademaw amin nipatodod to Na-mo kanatal mapataloma' to ci I-po wang-ce, palikot to ci Na-mo-Kowangan. Na-mo Kow-wang mayzih amicoay, sibaloco' amingaway to Bey-coy kanatal, i pipadang ni Pay-lan-ti ato ci Ka-bo i cinizaan, mikotkot to i sasaay amisazazan sakatayza i Bey-coy kanatal. mala Kow-wang to ci Aw-ce-ma, acaay pidoka ci Na-mo Kow-wangan ato ci Na-mo a tademawan, amahamin makaykic ko anob ni Na-mo Kow-wan, mangaleb ci Na-mo Kow-wan ato katooday a hitay mahamin micomod to Bey-coy a kanatal.</FORM>
    </S>
</TEXT>