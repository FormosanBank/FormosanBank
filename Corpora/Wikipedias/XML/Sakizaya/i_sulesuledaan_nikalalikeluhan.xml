<?xml version="1.0" ?>
<TEXT id="Wiki_Sakizaya_i_sulesuledaan_nikalalikeluhan" xml:lang="szy" source="Sakizaya Wikipedia, article: i_sulesuledaan_nikalalikeluhan" copyright="CC BY-SA" citation="i_sulesuledaan_nikalalikeluhan. (2025, May 05). In Wikipedia [Sakizaya]. https://szy.wikipedia.org/wiki/i_sulesuledaan_nikalalikeluhan" BibTeX_citation="@misc{Wiki_szy_i_sulesuledaan_nikalalikeluhan, title = i_sulesuledaan_nikalalikeluhan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/i_sulesuledaan_nikalalikeluhan} }">
    <S id="0">
        <FORM kindOf="original">i sulesuledaan nikalalikeluhan misiwkay &quot;i sulesuledaan kalalikeluhan&quot; (nu Yin-ku a kamu: Frozen) sakay nu 2013 a mihcaan masa nu igagay i tinnaway pisanga a datuk, musiluyay u 3D hananay a kacudu, na u Ti-se-niay nu manggaay nipasanga palekal tuynian atu pakacuduay a kusi nipasiwbayan, saka nu ngatu saka 53 kayadah nu Ti-se-niay pidepitanay i balucu' a masatanayuay mangga, sipasumad tunuya mulaay a kungku ni Antesen hananay ya &quot;sulesuledaan a tapang nu tatayna&quot;. ina kacudu sa u pacuyakuay tu nu matalulay a kungcu, iti nipacabayan nu mamisuldaay atu niecawan a ngabul atu ya i hihaday niya suldaay a tademaw, tabatad mikilim tu ya kakana nida, masacacayay sidakec tu mamutima'ay i sulesuledaan, sikaliyuhan alaw kahaminan a mapakulien ku kanatal nu hungty a tataynaan. &quot;i sulesuledaan nikalalikeluhan&quot; a kacudu sa ci Cen-ni-hu Li ku mitulinay tiya ulic, ci Kelise,li atu ci Cennihuli tatusa mapulung maladanduli. u pacuyakuay tu datuk a masakaputay sa siladay ci Keliseting.Pi'l,ci I-ti-na Man-co, ci Ciyang-sen Ke-lo-hu, Cyaw-si Kay-te atu ci San-ti-nu Hung-ta-na. nu kacuduay masahusuay a palamelan tu datuk sa ci Ke-li-se-to-hu Pi-k ku misaulicay tu dadiw, ci Ke-li-se-tin An-te-sen-Lo-pi-ce atu Law-po Lo-pi-ce a malacawaay ku sikiningay tu sapabaluhay nu datuk. &quot;i sulesuledaan nikalalikeluhan&quot; iti 2013 a mihcaan 11 a bulad 19 a demiadan i Amilika a kanatal ya Hawlayu' nu kalatumukan a paigaan sayaway a nipazizaw, i 11 a bulad 22 a demiad pisakelecan a papimelaw, 11 a bulad 27 a demiadan tuwa iti satabakiay amin a gikakan patahkal papiadih. ya kacudu masanu lamadacay ku nipacepcep tu mata nu miadihay, ya nu labuay a ulic, u tatangahan, u datuk atu nipalamel tu suni, u canacanan a kaydung sa mahamina kalusimeten kapah ku piliclic nu mimelaway, u masa nu mitesekay a tademaw nipitapalan sa, ina &quot;i sulesuledaan nikalalikeluhan&quot;u sakay idaw nu Ti-se-ni ulicay a iga nipalekalan iziw sa masa u sakapahay kina saungayay a mamelawan sa. micidek ku kalekuan papatuduan aca nu kitakitay a sikala tu pitan 12.76 a yit nu kalisiw nu Amilika, kyu sikasenengan a makaala tu 2013 a mihcaan i kasamali nu kitakitay sakay nu kacuduay a makalatu icibang. mangasiw tu nu nida kya &quot;sasalamaan pitakusan 3&quot; (sikalecad tu nu Ti-se-ni a nipakacuduan) masa u nu itawyaay a satalakaway nu kala tu kalisiw, nisamanggaan u nu datukay a kacudu, masa u nu Ti-se-ni a paiggay a kusi sakapitu makangasiway tu 10 a bataan nu yit a kalisiw. sikatukuh i 2019 a mihcaan ku kasatedepan, mapasilsil i kitakitay kaidawan nu kacudu sa masa nu 15 ku kasinganganan, atu i Dipun a kanatal sa masa nu sakatulu ku nikatalakawan a nipacakay tu paya kalasitanan. nikahini sa namucalap henay tu atudiay a masatalakaway nu tatayna a mukeliday a pakacuduay, sikatukuh i 2017 a mihcaan i tawya kangasiwan nu ya Hwa-na hananay a malkakaay nu pakacuduay, tiya &quot;pihacengan nu tataynaay siicelang&quot;. i 2014 a mihcaan, i luma'lumaanay a aadihan nu kacudu kangasiwan tu ku 1800 nu mang, masa u nu Amilikaay i mihmihcaan sakanamuhan a kacudu, satusa katutunan misausi sa i 2014 a mihcaan 4 a bulad 10 a demiad, iti Amilika nu idaway tu a singihaan a kangpang sikamucel sa makaala tu siwaay a lalipayan ku pikiayaw. mikilulay tuya &quot;Tie-ta-ni a balunga&quot; i nudikudan masa nu kunidaay a ngiha u sakapahay a nipabaluhay a dadiw. sikatukuh i 2015 a mihcaan cacayay a bulad, &quot;i sulesuledaan nikalalikeluhan&quot; a kacudu sa masa u nu i Amilikaay katenengan amin nu binalaw ku katalakaw nu similaway a kasadit nu Kungtiye. &quot;i sulesuledaan nikalalikeluhan&quot;sikademecan kaala tu 86 a ngatuan ya Awseka hananay masakimay nu sakapahay kasaungayan satanatuay a kacudu atu sa sakapahay nu udipay tu a dadiw (tatungusan a datuk &quot;Let it Go&quot;) iti 71 a kaydung nu kitakitay a lali kasakiman nu kawlah u sakapahay a musaungayay a kacudu, iti 67 a kaydung nu Inggu a kanatal i talakaway a cacudadan a kacudu, iti 41 a kaydung ya Anni hananay a nipakawlahan (pasu ya saungayan a kacudu sa), iti 57 a kaydung ya Kelaymye hananay a nipakawlah tu pizizawan atu nu tilibiay picekcekan a dadadiwan ya (tatungusan a datuk &quot;Let it Go&quot; atu iti 19 a kaydung nu piliclican tu papilian a kacudu, masanu sakapahay a misaungayay a sikawlah nu kunida sananay nipisangaan tu dadiw (tatungusan &quot;Let it Go&quot;). ina musaungayay a a manga pikilulay a kacudu sa &quot;i sulesuledaan nikalalikeluhan: nikalalitilitinay a mapaengaw&quot; iti 2015 a mihcaan 13 a demiad sayaway a paadih, kasaungayan nu kungku nipakacudu &quot;sulesuledaan a budawan i sakapahay nu demiadan mikialaw&quot; iti 2017 a mihcaan 11 a bulad 22 a demiadan sayawan a pazizaw, nu masaungayay a kacudu pikilulan ya &quot;i sulesuledaan nikalalikeluhan 2&quot; iti 2019 a mihcaan 11 a bulad 22 a demiadan sayaway a paadih i Amilika, ya masaapuyuay nu musaungayay ya &quot;suledaay a tademaw&quot; sa iti 2020 a mihcaan 10 a bulad 23 a demiad paadih i Disney+. kungku i kaamisan nu O'co ya Ay-lun-tal a hungty u masamucelay ci Aysa sidakec tu i sulesuledaanay a tatima'an nutineng, i masawawa henay pibabalakasan sa, kaliyuhan ku pisapalaw nida tu kasiauc tu tangah nu sabana nida, u hungty atu ina sa kasenun sa taydaen mikilim tu mitesekay mapalaway nu ba'tu papiedap. ya mapalaway sa masangaay nida kya u nu patima'an a nipadukaan, kutusisa sipalawpesen nuheni sikaidaw ni Anna sakay pidepit i punu a katinengan, atu sikaidaw ni Aysa a nutineng, ya mapalaway ci Piypi mitudawa ci Aysaan, a matineng maypasatedep tu sapatima han nu udip. satusa u haungty atu ina nida sa misabalucu' kaidawan nu sasakelec tu sapatima' nu ayawan a dimuten kya kasaicelang nida, sipipulul tu katenesan malangat atu hekalay, kunida satu tataytay i luma' a musaungay. nika ci Aysa sa caay tu pakapenec tu nu udipay a miklec tu tatima'an, uyda sa pidungdung tu nu udipay a katinengan, yu saba sa caay piliwkay tu kya caay pacabay ku kakana satu a pabaliw, aniwiw satu ku nikaudip. tuwa i caay katenesan ya hungty atu acawa nida iti kalikeluhan tu nu bayuay a katalawan kakayda saty mabelec.</FORM>
        <FORM kindOf="standard">i solesoledaan nikalalikelohan misiwkay &quot;i solesoledaan kalalikelohan&quot; (no Yin-ko a kamo: Frozen) sakay no 2013 a mihcaan masa no igagay i tinnaway pisanga a datok, mosiloyay o 3D hananay a kacodo, na o Ti-se-niay no manggaay nipasanga palekal toynian ato pakacodoay a kosi nipasiwbayan, saka no ngato saka 53 kayadah no Ti-se-niay pidepitanay i baloco' a masatanayoay mangga, sipasomad tonoya molaay a kongko ni Antesen hananay ya &quot;solesoledaan a tapang no tatayna&quot;. ina kacodo sa o pacoyakoay to no matalolay a kongco, iti nipacabayan no mamisoldaay ato niecawan a ngabol ato ya i hihaday niya soldaay a tademaw, tabatad mikilim to ya kakana nida, masacacayay sidakec to mamotima'ay i solesoledaan, sikaliyohan alaw kahaminan a mapakolien ko kanatal no hongty a tataynaan. &quot;i solesoledaan nikalalikelohan&quot; a kacodo sa ci Cen-ni-ho Li ko mitolinay tiya olic, ci Kelise,li ato ci Cenniholi tatosa mapolong maladandoli. o pacoyakoay to datok a masakapotay sa siladay ci Keliseting.Pi'l,ci I-ti-na Man-co, ci Ciyang-sen Ke-lo-ho, Cyaw-si Kay-te ato ci San-ti-no Hong-ta-na. no kacodoay masahosoay a palamelan to datok sa ci Ke-li-se-to-ho Pi-k ko misaolicay to dadiw, ci Ke-li-se-tin An-te-sen-Lo-pi-ce ato Law-po Lo-pi-ce a malacawaay ko sikiningay to sapabalohay no datok. &quot;i solesoledaan nikalalikelohan&quot; iti 2013 a mihcaan 11 a bolad 19 a demiadan i Amilika a kanatal ya Hawlayo' no kalatomokan a paigaan sayaway a nipazizaw, i 11 a bolad 22 a demiad pisakelecan a papimelaw, 11 a bolad 27 a demiadan towa iti satabakiay amin a gikakan patahkal papiadih. ya kacodo masano lamadacay ko nipacepcep to mata no miadihay, ya no laboay a olic, o tatangahan, o datok ato nipalamel to soni, o canacanan a kaydong sa mahamina kalosimeten kapah ko piliclic no mimelaway, o masa no mitesekay a tademaw nipitapalan sa, ina &quot;i solesoledaan nikalalikelohan&quot;o sakay idaw no Ti-se-ni olicay a iga nipalekalan iziw sa masa o sakapahay kina saongayay a mamelawan sa. micidek ko kalekoan papatodoan aca no kitakitay a sikala to pitan 12.76 a yit no kalisiw no Amilika, kyo sikasenengan a makaala to 2013 a mihcaan i kasamali no kitakitay sakay no kacodoay a makalato icibang. mangasiw to no nida kya &quot;sasalamaan pitakosan 3&quot; (sikalecad to no Ti-se-ni a nipakacodoan) masa o no itawyaay a satalakaway no kala to kalisiw, nisamanggaan o no datokay a kacodo, masa o no Ti-se-ni a paiggay a kosi sakapito makangasiway to 10 a bataan no yit a kalisiw. sikatokoh i 2019 a mihcaan ko kasatedepan, mapasilsil i kitakitay kaidawan no kacodo sa masa no 15 ko kasinganganan, ato i Dipon a kanatal sa masa no sakatolo ko nikatalakawan a nipacakay to paya kalasitanan. nikahini sa namocalap henay to atodiay a masatalakaway no tatayna a mokeliday a pakacodoay, sikatokoh i 2017 a mihcaan i tawya kangasiwan no ya Hwa-na hananay a malkakaay no pakacodoay, tiya &quot;pihacengan no tataynaay siicelang&quot;. i 2014 a mihcaan, i loma'lomaanay a aadihan no kacodo kangasiwan to ko 1800 no mang, masa o no Amilikaay i mihmihcaan sakanamohan a kacodo, satosa katotonan misaosi sa i 2014 a mihcaan 4 a bolad 10 a demiad, iti Amilika no idaway to a singihaan a kangpang sikamocel sa makaala to siwaay a lalipayan ko pikiayaw. mikilolay toya &quot;Tie-ta-ni a balonga&quot; i nodikodan masa no konidaay a ngiha o sakapahay a nipabalohay a dadiw. sikatokoh i 2015 a mihcaan cacayay a bolad, &quot;i solesoledaan nikalalikelohan&quot; a kacodo sa masa o no i Amilikaay katenengan amin no binalaw ko katalakaw no similaway a kasadit no Kongtiye. &quot;i solesoledaan nikalalikelohan&quot;sikademecan kaala to 86 a ngatoan ya Awseka hananay masakimay no sakapahay kasaongayan satanatoay a kacodo ato sa sakapahay no odipay to a dadiw (tatongosan a datok &quot;Let it Go&quot;) iti 71 a kaydong no kitakitay a lali kasakiman no kawlah o sakapahay a mosaongayay a kacodo, iti 67 a kaydong no Inggo a kanatal i talakaway a cacodadan a kacodo, iti 41 a kaydong ya Anni hananay a nipakawlahan (paso ya saongayan a kacodo sa), iti 57 a kaydong ya Kelaymye hananay a nipakawlah to pizizawan ato no tilibiay picekcekan a dadadiwan ya (tatongosan a datok &quot;Let it Go&quot; ato iti 19 a kaydong no piliclican to papilian a kacodo, masano sakapahay a misaongayay a sikawlah no konida sananay nipisangaan to dadiw (tatongosan &quot;Let it Go&quot;). ina mosaongayay a a manga pikilolay a kacodo sa &quot;i solesoledaan nikalalikelohan: nikalalitilitinay a mapaengaw&quot; iti 2015 a mihcaan 13 a demiad sayaway a paadih, kasaongayan no kongko nipakacodo &quot;solesoledaan a bodawan i sakapahay no demiadan mikialaw&quot; iti 2017 a mihcaan 11 a bolad 22 a demiadan sayawan a pazizaw, no masaongayay a kacodo pikilolan ya &quot;i solesoledaan nikalalikelohan 2&quot; iti 2019 a mihcaan 11 a bolad 22 a demiadan sayaway a paadih i Amilika, ya masaapoyoay no mosaongayay ya &quot;soledaay a tademaw&quot; sa iti 2020 a mihcaan 10 a bolad 23 a demiad paadih i Disney+. kongko i kaamisan no O'co ya Ay-lon-tal a hongty o masamocelay ci Aysa sidakec to i solesoledaanay a tatima'an notineng, i masawawa henay pibabalakasan sa, kaliyohan ko pisapalaw nida to kasiaoc to tangah no sabana nida, o hongty ato ina sa kasenon sa taydaen mikilim to mitesekay mapalaway no ba'to papiedap. ya mapalaway sa masangaay nida kya o no patima'an a nipadokaan, kotosisa sipalawpesen noheni sikaidaw ni Anna sakay pidepit i pono a katinengan, ato sikaidaw ni Aysa a notineng, ya mapalaway ci Piypi mitodawa ci Aysaan, a matineng maypasatedep to sapatima han no odip. satosa o haongty ato ina nida sa misabaloco' kaidawan no sasakelec to sapatima' no ayawan a dimoten kya kasaicelang nida, sipipolol to katenesan malangat ato hekalay, konida sato tataytay i loma' a mosaongay. nika ci Aysa sa caay to pakapenec to no odipay a miklec to tatima'an, oyda sa pidongdong to no odipay a katinengan, yo saba sa caay piliwkay to kya caay pacabay ko kakana sato a pabaliw, aniwiw sato ko nikaodip. towa i caay katenesan ya hongty ato acawa nida iti kalikelohan to no bayoay a katalawan kakayda saty mabelec.</FORM>
    </S>
</TEXT>