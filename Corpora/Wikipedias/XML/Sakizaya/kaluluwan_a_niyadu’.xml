<?xml version="1.0" ?>
<TEXT id="Wiki_Sakizaya_kaluluwan_a_niyadu’" xml:lang="szy" source="Sakizaya Wikipedia, article: kaluluwan_a_niyadu’" copyright="CC BY-SA" citation="kaluluwan_a_niyadu’. (2025, May 05). In Wikipedia [Sakizaya]. https://szy.wikipedia.org/wiki/kaluluwan_a_niyadu’" BibTeX_citation="@misc{Wiki_szy_kaluluwan_a_niyadu’, title = kaluluwan_a_niyadu’, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kaluluwan_a_niyadu’} }">
    <S id="0">
        <FORM kindOf="original">Kaluluwan a niyadu (u sulit nu Hulam: 磯崎部落) itida i kaliking ksawaliyan nu hongpin, mi tepal tu bayu. Fengbin siang itiza i Taywan Kalingku sawalian atu timul nu bayubayuan. saamisan sa ku Soufeng siang, sawaliyan sa u Taypinyang bayu', satipan sa ku Fenglin cen, Kuangfu siang, Ruisui siang, Yuli cen, satimul sa ku changpin siang nu Pusung a kuwan. laylay sisuli i cudad, i cacay a malbud waluway alasubu pitu a bataan walu a mihcaan, naw nu kaliyawan a kakawaw, ci Adup Bunga, mu laday tu sakidaya a bidawlan may timulan, itawya u mikilulay idaw ci kacaw Atapa kacaw puna cilipun adup u tuku, angakiday, pukaw tuyaw, ina binawlan, u duma malimad pakayda i bayu. idaw ku pakay day i cilakayan milakuuyd tu sadipasan a buyu, sadikuday unuheni itida satu i nu amisan sauwac nu kaluluwan patideng tu luma, masa niyadu', pala tumuk hantu ci Adup Bunga. kakitizaan nakamuwan u sakidaya a patadas tu umasa, idaw kya ci kalulu hananay a tamdaw, taydi misangah tu cikah, namahina u niyaduay kaluluwan hantu pangangan, nu hulam sa han. idaw ku nisulitan i cudad, u kaluluwan naw aadupan, yadal ku mangcel, u miadupay paydang sa tu wacu milalaba tu mangcel, sansani pay i buyu ma kulinkulin, niyaduay makulinkulinay, u lulu sa, kaluluwan u makulinkulin sananay a kakitidaan. nahatu u saayaway ku sakidaya mueneng i kaluluwan, i kadipunan atu kahulaman maydih sitamdaw maluk papikuli kaluluwan, idaw tuku kaliyawan bunung atu i tabalu'ngay a pangcah malimat tayni, i cacay a malbut siwa a lasubu tulu a bataan pitu a mihcaan, u dipu sumad han tu ku ngangan kaluluwan han, u niyaduay kaluluwan hangu, unu hulam misuman tu kaluluwan tawya pangangan sananay.</FORM>
        <FORM kindOf="standard">Kalolowan a niyado (o solit no Holam: 磯崎部落) itida i kaliking ksawaliyan no hongpin, mi tepal to bayo. Fengbin siang itiza i Taywan Kalingko sawalian ato timol no bayobayoan. saamisan sa ko Soofeng siang, sawaliyan sa o Taypinyang bayo', satipan sa ko Fenglin cen, Koangfo siang, Roisoi siang, Yoli cen, satimol sa ko changpin siang no Posong a kowan. laylay sisoli i codad, i cacay a malbod waloway alasobo pito a bataan walo a mihcaan, naw no kaliyawan a kakawaw, ci Adop Bonga, mo laday to sakidaya a bidawlan may timolan, itawya o mikilolay idaw ci kacaw Atapa kacaw pona cilipon adop o toko, angakiday, pokaw toyaw, ina binawlan, o doma malimad pakayda i bayo. idaw ko pakay day i cilakayan milakooyd to sadipasan a boyo, sadikoday onoheni itida sato i no amisan saowac no kalolowan patideng to loma, masa niyado', pala tomok hanto ci Adop Bonga. kakitizaan nakamowan o sakidaya a patadas to omasa, idaw kya ci kalolo hananay a tamdaw, taydi misangah to cikah, namahina o niyadoay kalolowan hanto pangangan, no holam sa han. idaw ko nisolitan i codad, o kalolowan naw aadopan, yadal ko mangcel, o miadopay paydang sa to waco milalaba to mangcel, sansani pay i boyo ma kolinkolin, niyadoay makolinkolinay, o lolo sa, kalolowan o makolinkolin sananay a kakitidaan. nahato o saayaway ko sakidaya moeneng i kalolowan, i kadiponan ato kaholaman maydih sitamdaw malok papikoli kalolowan, idaw toko kaliyawan bonong ato i tabalo'ngay a pangcah malimat tayni, i cacay a malbot siwa a lasobo tolo a bataan pito a mihcaan, o dipo somad han to ko ngangan kalolowan han, o niyadoay kalolowan hango, ono holam misoman to kalolowan tawya pangangan sananay.</FORM>
    </S>
</TEXT>