<?xml version="1.0" ?>
<TEXT id="Wiki_Sakizaya_u_masiwatiday_a_ziday" xml:lang="szy" source="Sakizaya Wikipedia, article: u_masiwatiday_a_ziday" copyright="CC BY-SA" citation="u_masiwatiday_a_ziday. (2025, May 05). In Wikipedia [Sakizaya]. https://szy.wikipedia.org/wiki/u_masiwatiday_a_ziday" BibTeX_citation="@misc{Wiki_szy_u_masiwatiday_a_ziday, title = u_masiwatiday_a_ziday, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_masiwatiday_a_ziday} }">
    <S id="0">
        <FORM kindOf="original">= u masiwatiday a ziday = Sakizaya a kamu u austaliya a kanatal sa u yadahay a binacadan a kasaupu a kanatal. itini kiyadahen ku tulu a lasubu ku caay kalecadlecad a kamu. yadah ku binacadan itini, atu pakacuwacuwaay a tademaw mabulaway tayni. yu sumamad u seybu nu austaliya simahiniay a lekakawaw, itizaay a tademaw a nu amuhuan a kamu ku sapisakamu. sapicatu ku zumaay a kamu sa. u kanatal nu heni, a cacay ku kamu, cacay ku lalangawan, a cacay ku pisiket. maydih kuheni a kalamkam mahahiya itiza ku binacadan, alaen nu seybu nu awstaliya ku wawa nu binacadan. hini sa kuheni, nanuadidi malingatu pasubanaen ku wawa, a caay tu kala binacadan sa. patayzaen i kaliyuhan a kakitizaan ku wawa nu binacadan, misabaluhay pasubana', aminanam kuheni tu kamu nu amuhuan, amisiket tu nu amuhuan a kyukay. tu patayzaen kuheni i luma' nu sanglacay a tademaw, atu kyukay atu inayay ku ina atu ama a kasaupuan nu adiwawa. itiza minanam kuheni tu kamu nu amuhuan, amatineng tu lalangawan nu amuhuan. daecus musakamu tu kamu nu binacadan, daecus mudadiw tu dadiw nu niyazu'ay, nayi tu ku ina nuheni, nayi tu ku ngangan nuheni, daecus tu malalicay tu niyazu'ay. caay tu kalihaday ku balucu' nu adiwawa, anu lihaday aca ku kakitizaan nuheni, mabecul tu ku kan nuheni, nika malalum tu ku balucu'. maydih kuheni tayza ci inaan nuheni, nika maliyuh kuheni icuwa ku uzip hakya. a enem a bataan a mihca ku mahiniay a lekakawaw katenes. pacici' han kuheni mapawan tu kamu nuheni, atu lalangawan nuheni. caay ka u sanglacay a tademaw caay ka u binacadan kuheni. daecus a pasubana'en tu binacadan a cyawyu a tademaw, u masiwatiday a ziday han pangangan. u mahiniay a lekakawaw nu seybu nu awstaliya, caay ka kapah ku nikauzip nuheni. hang cikasa ku sanglacay a tademaw i tu henian, matenes tu mapawan tu lalangawan nuheni caay kalihaday malawlaw tu ku balucu' nuheni, izaw tu tahadauc mikilim tu naayaway a luma' nuheni, atu tineng tu uzip nuheni. katukuh i 2008 a mihca, u cungli nu awstaliya misumimaseyn tu binacadan. hini sa ciniza, &quot;a misumimaseyn kaku tu itiniay a binacadan, u sabalakiay i likisi nu tademaw, micemek kaku tu katukuh ayza izaw henay a lalangawan. miliyaw kita mizateng tu kacaay kamecel a kawaw, yu sumamad u seybu nu mita i tini i likec atu lekakawaw, tu sakangelu' atu sipen a misumimaseyn kaku. mikutay kaku tu sumamaday a seybu misumimaseyn. mikutay tu ayzaay a seybu, ayza malingatu a caay tu kahiza naayaway caay kamecel ku kawaw. naayaway a kawaw caay kakasunun sa makapah ku kawaw, itini tu binacadan, nipisumimaseyn nu cungli u nu likisi tu a zikan. matineng kita tu likisi, caay ka u sapinayat tu linges, sapinanam ita a miliwkay a masasungaay. yadah ku mikilimay tu uzip niza, ayza yadah tu caay pakatepaay tu luma' niza, mabilil kuheni midama tu cyawyu atu keynli nu binacadan, midiput tu iluciluc nu binacadan. Hulam a kamu</FORM>
        <FORM kindOf="standard">= o masiwatiday a ziday = Sakizaya a kamo o aostaliya a kanatal sa o yadahay a binacadan a kasaopo a kanatal. itini kiyadahen ko tolo a lasobo ko caay kalecadlecad a kamo. yadah ko binacadan itini, ato pakacowacowaay a tademaw mabolaway tayni. yo somamad o seybo no aostaliya simahiniay a lekakawaw, itizaay a tademaw a no amohoan a kamo ko sapisakamo. sapicato ko zomaay a kamo sa. o kanatal no heni, a cacay ko kamo, cacay ko lalangawan, a cacay ko pisiket. maydih koheni a kalamkam mahahiya itiza ko binacadan, alaen no seybo no awstaliya ko wawa no binacadan. hini sa koheni, nanoadidi malingato pasobanaen ko wawa, a caay to kala binacadan sa. patayzaen i kaliyohan a kakitizaan ko wawa no binacadan, misabalohay pasobana', aminanam koheni to kamo no amohoan, amisiket to no amohoan a kyokay. to patayzaen koheni i loma' no sanglacay a tademaw, ato kyokay ato inayay ko ina ato ama a kasaopoan no adiwawa. itiza minanam koheni to kamo no amohoan, amatineng to lalangawan no amohoan. daecos mosakamo to kamo no binacadan, daecos modadiw to dadiw no niyazo'ay, nayi to ko ina noheni, nayi to ko ngangan noheni, daecos to malalicay to niyazo'ay. caay to kalihaday ko baloco' no adiwawa, ano lihaday aca ko kakitizaan noheni, mabecol to ko kan noheni, nika malalom to ko baloco'. maydih koheni tayza ci inaan noheni, nika maliyoh koheni icowa ko ozip hakya. a enem a bataan a mihca ko mahiniay a lekakawaw katenes. pacici' han koheni mapawan to kamo noheni, ato lalangawan noheni. caay ka o sanglacay a tademaw caay ka o binacadan koheni. daecos a pasobana'en to binacadan a cyawyo a tademaw, o masiwatiday a ziday han pangangan. o mahiniay a lekakawaw no seybo no awstaliya, caay ka kapah ko nikaozip noheni. hang cikasa ko sanglacay a tademaw i to henian, matenes to mapawan to lalangawan noheni caay kalihaday malawlaw to ko baloco' noheni, izaw to tahadaoc mikilim to naayaway a loma' noheni, ato tineng to ozip noheni. katokoh i 2008 a mihca, o congli no awstaliya misomimaseyn to binacadan. hini sa ciniza, &quot;a misomimaseyn kako to itiniay a binacadan, o sabalakiay i likisi no tademaw, micemek kako to katokoh ayza izaw henay a lalangawan. miliyaw kita mizateng to kacaay kamecel a kawaw, yo somamad o seybo no mita i tini i likec ato lekakawaw, to sakangelo' ato sipen a misomimaseyn kako. mikotay kako to somamaday a seybo misomimaseyn. mikotay to ayzaay a seybo, ayza malingato a caay to kahiza naayaway caay kamecel ko kawaw. naayaway a kawaw caay kakasonon sa makapah ko kawaw, itini to binacadan, nipisomimaseyn no congli o no likisi to a zikan. matineng kita to likisi, caay ka o sapinayat to linges, sapinanam ita a miliwkay a masasongaay. yadah ko mikilimay to ozip niza, ayza yadah to caay pakatepaay to loma' niza, mabilil koheni midama to cyawyo ato keynli no binacadan, midipot to ilociloc no binacadan. Holam a kamo</FORM>
    </S>
</TEXT>