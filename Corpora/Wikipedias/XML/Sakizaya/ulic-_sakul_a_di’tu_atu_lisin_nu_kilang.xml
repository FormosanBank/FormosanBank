<?xml version="1.0" ?>
<TEXT id="Wiki_Sakizaya_ulic-_sakul_a_di’tu_atu_lisin_nu_kilang" xml:lang="szy" source="Sakizaya Wikipedia, article: ulic-_sakul_a_di’tu_atu_lisin_nu_kilang" copyright="CC BY-SA" citation="ulic-_sakul_a_di’tu_atu_lisin_nu_kilang. (2025, May 05). In Wikipedia [Sakizaya]. https://szy.wikipedia.org/wiki/ulic-_sakul_a_di’tu_atu_lisin_nu_kilang" BibTeX_citation="@misc{Wiki_szy_ulic-_sakul_a_di’tu_atu_lisin_nu_kilang, title = ulic-_sakul_a_di’tu_atu_lisin_nu_kilang, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ulic-_sakul_a_di’tu_atu_lisin_nu_kilang} }">
    <S id="0">
        <FORM kindOf="original">== satangahan nu ulic == sakul a di'tu atu lisin nu kilang ngatu ngatu-1 paylima a mihca sa papaselalan nu sakizaya a niyazu', mahezek ku 12 katukuh tu 15 a mihca sa u piselalan nu wawama, namahiza paluma tu bitunay i liyutu nu niyzau', u papah sa u mikulawitay a ceka, malulangat sapidiput tu niyzau', kiyu u selal nu sakizaya sa, malulangat tunu niyazu'. ngatu-2 u tatengaay a ngangan nu miselalay sa lisin nu &quot;mitiway&quot; hang, u tengil sa, i tawya i nikabaladan, maenep tu ku uraurangan, u wawa amin ku liwan i pabaw nu tabakiyay a sakul, misapud tu maalulay nu apalu, kuwawi, daedac ku sakauzip, u papah nu kilang atu pudac nu kilang ku paakutiay. u dadiw nu tabakiyay a kilang ku sapakemet tu wawa amin, u ciwciw atu wawa a adupen ku pasubanaay tu sakauzip atu sapaayaw tu tademaw, mapasubana' aca ku wawa, u pudac nu kilang ku sapisanga tu balunga a mibuting. ngatu-3 nazikuzan tu pina a mihca, makelah tu ku balad, balaki tu kiya adiwawa,taluma' tu i uraulangan a misaluma' aca, maydih a mikukay tu mipaayaw niya kilang, kiyu iyu misaselal sa,mitaung aca tu sakul. apalu' , kuwawi atu daedac,a mala madimelay a kilang nu sakizaya, u suni nu ayam sa,mala ngangan nu sapikuwami nu tademaw. ngatu-4 kilang a pauzipay! tabakiyay a nikaymaw isu, caay kapawan haynisadikud kami. nanu kasumamadan kuni pipupu' isu, haynisadikud kuni tadiec niyam. u sakizaya na isu kiyami, heneknek sananay paeneng i takubuwan. kilang a pauzipay! tabakiyay a nikaymaw isu, caay kapawan haynisadikud kami. ngatu-5 u pina:ay henay a malebut ku mihecaan, mipupuay tu baki niyam, sakul atu kilang a pauzipay, kahemekan a demiad ayza. u pulung nu wawa niyam, inikelid nu mituduay, mihaming tisuwan. ikawili sipapah nu paza', ikawanan sitayu' ku lima, satudud a dadiw, saahemihan patukuh tu nabalucuan. ngatu-6 u berber, u culen, u tunuz atu da'dac, inayayi ku inayiay. masiked i kidu isu, u daesu nu saselal atu kasenengan a cuung. kahemekan a kukay atu mipadaesu, malecad tu misa kimukimulu sanay a lukiyaw, uni pasubana' nu babalaki tu kapah, milukiyaw tu salais atu sapatudud a dadiw. palitemuh tu tuas, nupina:ay a malebut culilan a zazan, hatiza tu ku tengil ita tu kamu nu tuas.</FORM>
        <FORM kindOf="standard">== satangahan no olic == sakol a di'to ato lisin no kilang ngato ngato-1 paylima a mihca sa papaselalan no sakizaya a niyazo', mahezek ko 12 katokoh to 15 a mihca sa o piselalan no wawama, namahiza paloma to bitonay i liyoto no niyzao', o papah sa o mikolawitay a ceka, malolangat sapidipot to niyzao', kiyo o selal no sakizaya sa, malolangat tono niyazo'. ngato-2 o tatengaay a ngangan no miselalay sa lisin no &quot;mitiway&quot; hang, o tengil sa, i tawya i nikabaladan, maenep to ko oraorangan, o wawa amin ko liwan i pabaw no tabakiyay a sakol, misapod to maalolay no apalo, kowawi, daedac ko sakaozip, o papah no kilang ato podac no kilang ko paakotiay. o dadiw no tabakiyay a kilang ko sapakemet to wawa amin, o ciwciw ato wawa a adopen ko pasobanaay to sakaozip ato sapaayaw to tademaw, mapasobana' aca ko wawa, o podac no kilang ko sapisanga to balonga a miboting. ngato-3 nazikozan to pina a mihca, makelah to ko balad, balaki to kiya adiwawa,taloma' to i oraolangan a misaloma' aca, maydih a mikokay to mipaayaw niya kilang, kiyo iyo misaselal sa,mitaong aca to sakol. apalo' , kowawi ato daedac,a mala madimelay a kilang no sakizaya, o soni no ayam sa,mala ngangan no sapikowami no tademaw. ngato-4 kilang a paozipay! tabakiyay a nikaymaw iso, caay kapawan haynisadikod kami. nano kasomamadan koni pipopo' iso, haynisadikod koni tadiec niyam. o sakizaya na iso kiyami, heneknek sananay paeneng i takobowan. kilang a paozipay! tabakiyay a nikaymaw iso, caay kapawan haynisadikod kami. ngato-5 o pina:ay henay a malebot ko mihecaan, mipopoay to baki niyam, sakol ato kilang a paozipay, kahemekan a demiad ayza. o polong no wawa niyam, inikelid no mitodoay, mihaming tisowan. ikawili sipapah no paza', ikawanan sitayo' ko lima, satodod a dadiw, saahemihan patokoh to nabalocoan. ngato-6 o berber, o colen, o tonoz ato da'dac, inayayi ko inayiay. masiked i kido iso, o daeso no saselal ato kasenengan a coong. kahemekan a kokay ato mipadaeso, malecad to misa kimokimolo sanay a lokiyaw, oni pasobana' no babalaki to kapah, milokiyaw to salais ato sapatodod a dadiw. palitemoh to toas, nopina:ay a malebot colilan a zazan, hatiza to ko tengil ita to kamo no toas.</FORM>
    </S>
</TEXT>