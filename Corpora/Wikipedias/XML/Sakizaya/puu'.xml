<?xml version="1.0" ?>
<TEXT id="Wiki_Sakizaya_puu'" xml:lang="szy" source="Sakizaya Wikipedia, article: puu'" copyright="CC BY-SA" citation="puu'. (2025, May 05). In Wikipedia [Sakizaya]. https://szy.wikipedia.org/wiki/puu'" BibTeX_citation="@misc{Wiki_szy_puu', title = puu', year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/puu'} }">
    <S id="0">
        <FORM kindOf="original">puu' kungku nu puu' u kungku nu Sakidaya tu puu' puu' nu mihcan u binacadan nu sakidaya, namakayda i kakawsa nu binacadan, makatukuh ayda, caaypaka ales tu nipasubana' nu kakawsan tu pisapuu' nu mihacaan, caay pakaales muleku tu nadikudan, nu babalaki katuku hayayda. pasukawaw nu lisin hacacay han nu heni ku kamu, duduc ku nalimaan nu tuas hatida ku nikabulaw nu nyadu' hatida ku nikalimad tacuwacuwa a pala' mueneng, anu debungan nu tau ku nyadu', anu tacuwacuwa tu mihinang tu binacadan, keliden tu wamin ku sadikec, caay pakaales. mahida ku nikanikec nu wawa nu sakidaya hananay, mubalud ku i labuway nu balucu'. nilacul sakacacay a lisin saka cacay a lisin nu mita u sakidaya, misaumah &quot;開墾祭&quot; sayaway misamihcan &quot;過年&quot; micangad sabaluhay tu mihecan, tala ayaw malingatu tu maluk tu umah sa, muwalatu tu sadikec mibetik tu tuas, caay kawalsay tu pulung atu tunud u epah u dadac u bila', katukuh i umah sayaway pahecaken kya pulung i liwliw nu umah, silac hantu ku sapatata tu tuas, caykanca papisuayaw tu nu waliyan mibetik. sayaway ku niyan a lisin misaumah hananay . sakatusa sa pisatumunan mahamin maliwmah ku binawlan, malingatu tu misatunun, u pisatumun hananay i ayaw nu nipaluma, idaw aca ku tungus tu satumun, patungus tu babalaki atu tuas nu binacadan, mamin ku nipatungus kya kasenun sa tu paluma tu tuud amin, anu caay patungus tu babalaki nu nyadu', alaw amahicahican ku nisamihcan. saan ku babalaki mitulun tu wadiwawa. sakatulu a bulad sa, pikulasan mamin misaumah ku babalaki sa, malingatu tu misatumun, pisatumun hananay sa, paluma tu panay atu habay, sademidemiad sa, u i nyadu'ay mapapaliw, u culuk tu mahtatusa sa pikulasan &quot;除草祭&quot; katukuh i tusaay a bulad sa, idaw ku tungus, tu pikulasan hananay a lisin, nu sakidaya. uyniyan a lisin u nipaluma tu habay ku adihan, talakawtu ku habay ka tinengan tu ku tanektekay a langaw nu habay sa, u tanengay tu mikulasan, anu mikulas mahida tu i ayawen ku pilasul tu sapibetik, ku tukuh i umah palu ayawen pahceken ku pulung i liwliw nu umah, tu musilac tu sapatata tu sapibetik. mihekac tu pulu' mieset tu padaicaw ku masakapahay, u babalaki tayda i lakulakuwan mimadapanay, u limecedan nu nyadu', tabuyu' mikilim tu kedukedu, sapasalami' tu ayam nu masakapahay, u labi mapulung ku labu nu luma' malabi, tungus tu nu nipisapunis kuydaan a lisin. mahamin kuyni sa u tabakiyay tu a lisin. sepatay a bulad pipuhpuhan sayaway u pipuhpuhan tu tu labu nu luma', hacacay han nu mapalaway u labu nu luma' mipuhpuh, misawsaw tu laetusay nu iluma'ay, anu idaw u imelangay anu cacay kakapah ku nikubi', anu idaw ku papatunusan pakaykayda satu patungus. pakilul sa tusa u tabakiyay tu a lisin nu nyadu' tu masupadiyu' ''男女對唱&quot; hananay a lisin sa mapalaw ku limecedan atu kapah nu nyadu'. masakapahay malalebu paadih tu limecedan, u tatayna sa misalukiyaw paadih tu masakapahay. mamin limulak ku nyadu'ay sa tu nu tuwa' sa mu ''u hi la luy sa'' pakaicelang tu kakaydihan a ((tademaw)). u limecedan makadih tu kakaydihan nida a tatama sa tu nu tuwa' sa &quot;muuhilaluysa&quot; i tapiningan a pakaicelang milalebu. limaay a bulad pisapunisan misapuniis ku nyadu' sa, taumah ku selal mib(hkac, nanaayda a bulad kalingatuwan amiayam katukuh i waluway a bulad, i umaumahan tu ku selal a sademidemiad miayam, sapilasul tu sakalimulak waluway a bulad tu kalalikidan. suped han ku nibihkacan katukuh i waluway a bulad sa pa tahekalen mukan i pilisinan tu kalalikidan. misapunis han ku mahiniyay. enemay a bulad u pilaedisan limaay a bulad u pilaedisan, nu Sakidaya a lisin. anu i cuwacuwa ku Sakidaya, anu tacuwacuwa mueneng katukuhan tu kuyni a buladsa mabilil tu misanga' tu tabukud milasul tu amibuting ku kakawaw. u nanam tu nu binacadan nu wawa nu Sakidaya a lisin makatukuh tuyni a bulad. maawawtu tu biyabiyaw amibuting taumah malahuk. u wawa hananay nu Sakidaya caay pakaales tu lisin nu tuas ku binawlan nu Sakidaya hananay. &quot; tayni kita i 南勢阿美 hananay a nyadu' anu katukuhan tu kuyniyan a demiad sa, musaungay amin i nay 'ku sa muhmuh sananay, nika i panpancahan mihica mikihatidatida tu sakidaya milaedis, asaca ku katuuday miadih, nika sakamun aku kita u katuuday, u Sakidaya ku kakawsan ni itidaay a tademaw&quot; anu sacacaysa misiwatid katikatinengan ku misiwatidaay caay kau Sakidaya kuydaan, anu Sakidaya kita anu cimacima caay kakapah kyalu mahida, u sakasaan anu misiwatid tu ku cimacima, u hatidaay tu ku nika balud nu balucu' nu nyadu'ay saan ku kamu nu babalaki. enemay a bulad kyu sa, makatukuh ayda mahida tu ku nikanikec nu balucu' nui nyadu'ay, katukuhan tu kuyda a demiad caay tu kasimunat ku tademaw a misakakawaw. sayaway tuyda a demiad tu sananal matabal henay yadah tu kuselal ta sasawacan tabayu' mibuting, u tatayna i luma' tu misakalahuk sapawsa tu namibutingay, katukuh i kalahukan anu teki'. sa iniw twamin ku binawlan i kasaupuwan, u mibutingay atu pawsaay nu tatayna iniw tu wamin palikeluh tu tabu tu malahuk ku binawlan,salingatu satu pakawlah tu namibutingay, laluwaluwah satu ku binawlan sademiad i tida haynika duut taluma' u nipilaedis a lisin, matatud ku binawlan pasuwawa i nay' ku liwan, u piladisan han kuyni a lisin. pituway a bulad mamin kuyniyan a lisin sa, u pilisinan nu binawlan, u pilisinan hananay a lisin sa u tungus tu nipilatlat nu binacadan, enemay a bulad sa, mamin tu kukawaw nui umahay kasilawadan tu nu paynyanyadu'an, i tawya kiw sa papiladlad tu udip nu nyadu'ay, i tawya u nyadu' tuyda a demiad tu sananal, maluyaluy tuwamin tayda i kakaduba'an, makatukuh i siwaay ku tuki sa matumes tu nu binacaban, macacelcel tuwamin ku tademaw, sayaway u adiwawa ku sayaway maduba' atu pakilul sa, tusa u adidingay a micudaday, kakilukilul satu pakaduba'tu babalaki i nay'ku liwan. mahamin mamaduba' tu sakinacacay a liyad, u mimaliyay tu u mutukuday tu mali u pacemutay tu wycanacanan tu a latlat, hay sansandeb sa tawya pahanhan tu amabelec ku binawlan. waluway a bulad kalalikidan u iniyan a bulad katukuhan tu satabakiyay a lisin nu nyanyadu' &quot;malalikid&quot;, u iniyan a lisin u kakanamuhan alimulak nu nyadu', sidikuc amin tu sakapalaw a dikuc atu buut, u iniyan a buut nanu kakawsan makatukuh ayda caay henay kasumad hayayda, mahica saw, u kamu nu babalaki sa, anu caay kau nakamuwan nu tuas, caay kapaceba saan paliun tu lusid, amu halhal tu nipakayda i ngapa nu mapalaway kya a kapah paliyun sa, ayda amu sakamu kaku tu limulak nu kalalikid, kau lalikid han kungangan nu iniyan a lisin, cacay a mihcan kinatusa misamihcan ku binacadan, mamin milangec tu nipalaludan a tipud, manamuh ku nyaduay tu nikatumes nu salakec, &quot;豐收&quot; matumes ku nilacul nu paladah, manamuh amin ku tademaw, lipahak ku balucu' kyu patideng tu sakalimulak a lisin tu lalikid hananay, u lalikid nu binawlan tulu a demiad ku satenesay, sakacacay pakasuy ku selal tu babalaki, u babalaki mipacuk tu katalalan sakalabi nu i nyadu'ay, mamin malabi sa mulilid tu ku babalaki tu wadiwawa malalikid, katukuh teban nu labi kya a masatedep, cila nuyda tu sananal, mabuud tu amin ku binawlan a militemuh tu tabakiyay a limulak tu lalikid, u sayaway u selal ku tahekalay malalikid, mukilul u tatayna tu ku tahekalay, laliyan sa makatukuh kalahukan tu pahanhan tu kalahukan taluma' malahuk, namalahuk tuluay tu ku tuki iniw tu amin muleku tu caayay hen kamin a palaw, tahlabisa alahica katukuh sa sananal a misalakyaw. tawya sa pahanhan taluma' mabi', pakatulu a demiad u sansandeb tu kya sacacay satu ku selal atu kaying makatukuh a malalikid, tuyda a labi i tida tu malabi nika kalalikidan, katukuh teban nu labi mangelu' tawmin kya taluma' amin pahanhan. kya hatida tu ku nikalimulak tu lalikid hananay, katukuh i cacayay a lalipayan, kina cacay aca mapulung ku binawlan, u ini anika pulung sa u milibasaway, milibasaw hananay sa hatidatu ku nikalimulak ayda a mihcan u sananay, kyu mibuting ku binawlan paliluc tu udip mibanaw tu la'tusay kya kapah kuni eneng. mahini ku lisin nu lalikid hananay. siwaay a bulad talatuas talatuas hananay a lisin u nu pilecukan tu nu mapalaway, uyniyan a lisin unu mapalaway, sayaway mupacuk tu pabuy ku mapalaway,u tungus tu sapatungus tu paudipay atu tuas nu nyadu' hacacay satu muculuk tu luma' pasayil mipuhpuh tu di'tu i labuway nu luma' hacacay han ku luma' nu mapalaway. mamin pasayil tulakan nu heni kyatiti nu pabuy, mahida ku lisin tuyni. talatuas hannanay a lisin u nu mapalaway kuydaan a kawaw, pulung nu mapalaway mihacacay tu luma' nu mapalaway. cacay a bataan a bulad u iniyan a bulad u pipalamalan nu nyadu' uni palamal a lisin sa, u sapalitemuh tu i pabaway a paudipay. i kasumamadan sa sademidemiad sa ku demiad maudad caay sa tu kacahdal, matalaw amalasu' ku nianipan tu salangec kyu amiawaw ku nyadu'ay tu tuas atu paudipay, papisumad pakakakapah tu demiad, tu kyu acaay tu kaudad tu demimiad, kyu palamal satu ku binawlan ,mahini ku nipalamal i kasumamadan. ayda a nipalamal caay tu hiday, adaay a nipalamal sa samihmihcan satu, kacah hidayi tu ku nipalamal u i kasumamadan ku nipalamal saw, ahican naca masumad tu ku demiad, cay tu kahidahida u kasubabadan nanay tu ku udad, kyusa, sumaden ku palaw nu nipalamal. u sapipatungus tu babalaki atu tuas ku sapalamal hananay ayda. sabawcacay a bulad &quot;pilecukan&quot; pilecukan hananay nu babalaki, u kawaw nu selal kuydaan mikuning tu kakaselal, u selal hananay u tungus tu hitay nu nyadu' milecuk hananay u tungus tu pikaning tu hitay, pasaupun nu babalaki ku masakapahay, pataydan nu kaka tada i umaumahan mikuning, malalabalaba' i umaumahan. anu caay hiday inayi ku laluutan nu selal hananay. pataydan nu tumuk ku selal patayda i umaumahan musilac ku masakapahay, mamin musilac, cacay ku kamu nu tumuk, anu tela'saca ,u meduk tu nu selal malingatu muculil haymaw sa misametek misaadiadih i cuecuedan, matalaw anu idaidaw tu kutaluk u milimek i cu'cu'dan, kyu misamisi tu tapitapiingan. taamis satu ku culil, makatukah i busingan ku nipisakapa tu liwliw nu nyadu'. anu caay kahida mausaw kita nu taluku mupatay. sakasabaw tusa &quot;pisaliwliwan&quot; sadikuday tu a bulad anu amalingatu tu misaliliu sa, ladayen nu tumuk ku selal tayda i panan nu nyadu' mibetik, padungus tu talaayaw nu salal amiausim, mamin mibetik ku tu muksa, sataulu satatusa satu ku selal amaluyaluy taumah, malingatu mihkac, aluday pakabulad i umaumahan tya a taluma'. i umah mukan i umah ku bi', sinikaalaan sa, i umah tu muid'id tu ayam, latus pataluma' tu tatuhen a ayam, palisin sa ku babakaki, katukuhan tu ku cacayay a bulad, luyaluy luyaluy satu ku namiayamay tuluma'. katukuh inyadu kakelusa tayda i dabek padebu tu nikalaan, la'tus patuluy i luma' nu udip tu kala, mamin satu ku namimihkacay patayda tu ayam i dabek sa, tu ataluma' i luma' nu udip. katukuh i luma' ku namiayamay sa, malingatu tu ku misahemay sapatayda i dabek tu sakalabi nu binawlan, katukuhan ku kalabiyan malsupsup tu ku tademaw tayda i dabek, patulaka hantu nu selal ku binawlan tu nisalami'an tu ayam. tayasa malabi ku binawlan. hatida tu ku nikalabi tu liwliw hananay. nayihekalay yuniyanay a nasulitan sa, nasulitan ni Nuwatan o Kumud i 2019 a mihcaan</FORM>
        <FORM kindOf="standard">poo' kongko no poo' o kongko no Sakidaya to poo' poo' no mihcan o binacadan no sakidaya, namakayda i kakawsa no binacadan, makatokoh ayda, caaypaka ales to nipasobana' no kakawsan to pisapoo' no mihacaan, caay pakaales moleko to nadikodan, no babalaki katoko hayayda. pasokawaw no lisin hacacay han no heni ko kamo, dodoc ko nalimaan no toas hatida ko nikabolaw no nyado' hatida ko nikalimad tacowacowa a pala' moeneng, ano debongan no tao ko nyado', ano tacowacowa to mihinang to binacadan, keliden to wamin ko sadikec, caay pakaales. mahida ko nikanikec no wawa no sakidaya hananay, mobalod ko i laboway no baloco'. nilacol sakacacay a lisin saka cacay a lisin no mita o sakidaya, misaomah &quot;開墾祭&quot; sayaway misamihcan &quot;過年&quot; micangad sabalohay to mihecan, tala ayaw malingato to malok to omah sa, mowalato to sadikec mibetik to toas, caay kawalsay to polong ato tonod o epah o dadac o bila', katokoh i omah sayaway pahecaken kya polong i liwliw no omah, silac hanto ko sapatata to toas, caykanca papisoayaw to no waliyan mibetik. sayaway ko niyan a lisin misaomah hananay . sakatosa sa pisatomonan mahamin maliwmah ko binawlan, malingato to misatonon, o pisatomon hananay i ayaw no nipaloma, idaw aca ko tongos to satomon, patongos to babalaki ato toas no binacadan, mamin ko nipatongos kya kasenon sa to paloma to tood amin, ano caay patongos to babalaki no nyado', alaw amahicahican ko nisamihcan. saan ko babalaki mitolon to wadiwawa. sakatolo a bolad sa, pikolasan mamin misaomah ko babalaki sa, malingato to misatomon, pisatomon hananay sa, paloma to panay ato habay, sademidemiad sa, o i nyado'ay mapapaliw, o colok to mahtatosa sa pikolasan &quot;除草祭&quot; katokoh i tosaay a bolad sa, idaw ko tongos, to pikolasan hananay a lisin, no sakidaya. oyniyan a lisin o nipaloma to habay ko adihan, talakawto ko habay ka tinengan to ko tanektekay a langaw no habay sa, o tanengay to mikolasan, ano mikolas mahida to i ayawen ko pilasol to sapibetik, ko tokoh i omah palo ayawen pahceken ko polong i liwliw no omah, to mosilac to sapatata to sapibetik. mihekac to polo' mieset to padaicaw ko masakapahay, o babalaki tayda i lakolakowan mimadapanay, o limecedan no nyado', taboyo' mikilim to kedokedo, sapasalami' to ayam no masakapahay, o labi mapolong ko labo no loma' malabi, tongos to no nipisaponis koydaan a lisin. mahamin koyni sa o tabakiyay to a lisin. sepatay a bolad pipohpohan sayaway o pipohpohan to to labo no loma', hacacay han no mapalaway o labo no loma' mipohpoh, misawsaw to laetosay no iloma'ay, ano idaw o imelangay ano cacay kakapah ko nikobi', ano idaw ko papatonosan pakaykayda sato patongos. pakilol sa tosa o tabakiyay to a lisin no nyado' to masopadiyo' ''男女對唱&quot; hananay a lisin sa mapalaw ko limecedan ato kapah no nyado'. masakapahay malalebo paadih to limecedan, o tatayna sa misalokiyaw paadih to masakapahay. mamin limolak ko nyado'ay sa to no towa' sa mo ''o hi la loy sa'' pakaicelang to kakaydihan a ((tademaw)). o limecedan makadih to kakaydihan nida a tatama sa to no towa' sa &quot;moohilaloysa&quot; i tapiningan a pakaicelang milalebo. limaay a bolad pisaponisan misaponiis ko nyado' sa, taomah ko selal mib(hkac, nanaayda a bolad kalingatowan amiayam katokoh i waloway a bolad, i omaomahan to ko selal a sademidemiad miayam, sapilasol to sakalimolak waloway a bolad to kalalikidan. soped han ko nibihkacan katokoh i waloway a bolad sa pa tahekalen mokan i pilisinan to kalalikidan. misaponis han ko mahiniyay. enemay a bolad o pilaedisan limaay a bolad o pilaedisan, no Sakidaya a lisin. ano i cowacowa ko Sakidaya, ano tacowacowa moeneng katokohan to koyni a boladsa mabilil to misanga' to tabokod milasol to amiboting ko kakawaw. o nanam to no binacadan no wawa no Sakidaya a lisin makatokoh toyni a bolad. maawawto to biyabiyaw amiboting taomah malahok. o wawa hananay no Sakidaya caay pakaales to lisin no toas ko binawlan no Sakidaya hananay. &quot; tayni kita i 南勢阿美 hananay a nyado' ano katokohan to koyniyan a demiad sa, mosaongay amin i nay 'ko sa mohmoh sananay, nika i panpancahan mihica mikihatidatida to sakidaya milaedis, asaca ko katooday miadih, nika sakamon ako kita o katooday, o Sakidaya ko kakawsan ni itidaay a tademaw&quot; ano sacacaysa misiwatid katikatinengan ko misiwatidaay caay kao Sakidaya koydaan, ano Sakidaya kita ano cimacima caay kakapah kyalo mahida, o sakasaan ano misiwatid to ko cimacima, o hatidaay to ko nika balod no baloco' no nyado'ay saan ko kamo no babalaki. enemay a bolad kyo sa, makatokoh ayda mahida to ko nikanikec no baloco' noi nyado'ay, katokohan to koyda a demiad caay to kasimonat ko tademaw a misakakawaw. sayaway toyda a demiad to sananal matabal henay yadah to koselal ta sasawacan tabayo' miboting, o tatayna i loma' to misakalahok sapawsa to namibotingay, katokoh i kalahokan ano teki'. sa iniw twamin ko binawlan i kasaopowan, o mibotingay ato pawsaay no tatayna iniw to wamin palikeloh to tabo to malahok ko binawlan,salingato sato pakawlah to namibotingay, lalowalowah sato ko binawlan sademiad i tida haynika doot taloma' o nipilaedis a lisin, matatod ko binawlan pasowawa i nay' ko liwan, o piladisan han koyni a lisin. pitoway a bolad mamin koyniyan a lisin sa, o pilisinan no binawlan, o pilisinan hananay a lisin sa o tongos to nipilatlat no binacadan, enemay a bolad sa, mamin to kokawaw noi omahay kasilawadan to no paynyanyado'an, i tawya kiw sa papiladlad to odip no nyado'ay, i tawya o nyado' toyda a demiad to sananal, maloyaloy towamin tayda i kakadoba'an, makatokoh i siwaay ko toki sa matomes to no binacaban, macacelcel towamin ko tademaw, sayaway o adiwawa ko sayaway madoba' ato pakilol sa, tosa o adidingay a micodaday, kakilokilol sato pakadoba'to babalaki i nay'ko liwan. mahamin mamadoba' to sakinacacay a liyad, o mimaliyay to o motokoday to mali o pacemotay to wycanacanan to a latlat, hay sansandeb sa tawya pahanhan to amabelec ko binawlan. waloway a bolad kalalikidan o iniyan a bolad katokohan to satabakiyay a lisin no nyanyado' &quot;malalikid&quot;, o iniyan a lisin o kakanamohan alimolak no nyado', sidikoc amin to sakapalaw a dikoc ato boot, o iniyan a boot nano kakawsan makatokoh ayda caay henay kasomad hayayda, mahica saw, o kamo no babalaki sa, ano caay kao nakamowan no toas, caay kapaceba saan palion to losid, amo halhal to nipakayda i ngapa no mapalaway kya a kapah paliyon sa, ayda amo sakamo kako to limolak no kalalikid, kao lalikid han kongangan no iniyan a lisin, cacay a mihcan kinatosa misamihcan ko binacadan, mamin milangec to nipalalodan a tipod, manamoh ko nyadoay to nikatomes no salakec, &quot;豐收&quot; matomes ko nilacol no paladah, manamoh amin ko tademaw, lipahak ko baloco' kyo patideng to sakalimolak a lisin to lalikid hananay, o lalikid no binawlan tolo a demiad ko satenesay, sakacacay pakasoy ko selal to babalaki, o babalaki mipacok to katalalan sakalabi no i nyado'ay, mamin malabi sa molilid to ko babalaki to wadiwawa malalikid, katokoh teban no labi kya a masatedep, cila noyda to sananal, mabood to amin ko binawlan a militemoh to tabakiyay a limolak to lalikid, o sayaway o selal ko tahekalay malalikid, mokilol o tatayna to ko tahekalay, laliyan sa makatokoh kalahokan to pahanhan to kalahokan taloma' malahok, namalahok toloay to ko toki iniw to amin moleko to caayay hen kamin a palaw, tahlabisa alahica katokoh sa sananal a misalakyaw. tawya sa pahanhan taloma' mabi', pakatolo a demiad o sansandeb to kya sacacay sato ko selal ato kaying makatokoh a malalikid, toyda a labi i tida to malabi nika kalalikidan, katokoh teban no labi mangelo' tawmin kya taloma' amin pahanhan. kya hatida to ko nikalimolak to lalikid hananay, katokoh i cacayay a lalipayan, kina cacay aca mapolong ko binawlan, o ini anika polong sa o milibasaway, milibasaw hananay sa hatidato ko nikalimolak ayda a mihcan o sananay, kyo miboting ko binawlan paliloc to odip mibanaw to la'tosay kya kapah koni eneng. mahini ko lisin no lalikid hananay. siwaay a bolad talatoas talatoas hananay a lisin o no pilecokan to no mapalaway, oyniyan a lisin ono mapalaway, sayaway mopacok to paboy ko mapalaway,o tongos to sapatongos to paodipay ato toas no nyado' hacacay sato mocolok to loma' pasayil mipohpoh to di'to i laboway no loma' hacacay han ko loma' no mapalaway. mamin pasayil tolakan no heni kyatiti no paboy, mahida ko lisin toyni. talatoas hannanay a lisin o no mapalaway koydaan a kawaw, polong no mapalaway mihacacay to loma' no mapalaway. cacay a bataan a bolad o iniyan a bolad o pipalamalan no nyado' oni palamal a lisin sa, o sapalitemoh to i pabaway a paodipay. i kasomamadan sa sademidemiad sa ko demiad maodad caay sa to kacahdal, matalaw amalaso' ko nianipan to salangec kyo amiawaw ko nyado'ay to toas ato paodipay, papisomad pakakakapah to demiad, to kyo acaay to kaodad to demimiad, kyo palamal sato ko binawlan ,mahini ko nipalamal i kasomamadan. ayda a nipalamal caay to hiday, adaay a nipalamal sa samihmihcan sato, kacah hidayi to ko nipalamal o i kasomamadan ko nipalamal saw, ahican naca masomad to ko demiad, cay to kahidahida o kasobabadan nanay to ko odad, kyosa, somaden ko palaw no nipalamal. o sapipatongos to babalaki ato toas ko sapalamal hananay ayda. sabawcacay a bolad &quot;pilecokan&quot; pilecokan hananay no babalaki, o kawaw no selal koydaan mikoning to kakaselal, o selal hananay o tongos to hitay no nyado' milecok hananay o tongos to pikaning to hitay, pasaopon no babalaki ko masakapahay, pataydan no kaka tada i omaomahan mikoning, malalabalaba' i omaomahan. ano caay hiday inayi ko lalootan no selal hananay. pataydan no tomok ko selal patayda i omaomahan mosilac ko masakapahay, mamin mosilac, cacay ko kamo no tomok, ano tela'saca ,o medok to no selal malingato mocolil haymaw sa misametek misaadiadih i coecoedan, matalaw ano idaidaw to kotalok o milimek i co'co'dan, kyo misamisi to tapitapiingan. taamis sato ko colil, makatokah i bosingan ko nipisakapa to liwliw no nyado'. ano caay kahida maosaw kita no taloko mopatay. sakasabaw tosa &quot;pisaliwliwan&quot; sadikoday to a bolad ano amalingato to misalilio sa, ladayen no tomok ko selal tayda i panan no nyado' mibetik, padongos to talaayaw no salal amiaosim, mamin mibetik ko to moksa, sataolo satatosa sato ko selal amaloyaloy taomah, malingato mihkac, aloday pakabolad i omaomahan tya a taloma'. i omah mokan i omah ko bi', sinikaalaan sa, i omah to moid'id to ayam, latos pataloma' to tatohen a ayam, palisin sa ko babakaki, katokohan to ko cacayay a bolad, loyaloy loyaloy sato ko namiayamay toloma'. katokoh inyado kakelosa tayda i dabek padebo to nikalaan, la'tos patoloy i loma' no odip to kala, mamin sato ko namimihkacay patayda to ayam i dabek sa, to ataloma' i loma' no odip. katokoh i loma' ko namiayamay sa, malingato to ko misahemay sapatayda i dabek to sakalabi no binawlan, katokohan ko kalabiyan malsopsop to ko tademaw tayda i dabek, patolaka hanto no selal ko binawlan to nisalami'an to ayam. tayasa malabi ko binawlan. hatida to ko nikalabi to liwliw hananay. nayihekalay yoniyanay a nasolitan sa, nasolitan ni Nowatan o Komod i 2019 a mihcaan</FORM>
    </S>
</TEXT>