<?xml version="1.0" ?>
<TEXT id="Wiki_Sakizaya_u_mapalaway" xml:lang="szy" source="Sakizaya Wikipedia, article: u_mapalaway" copyright="CC BY-SA" citation="u_mapalaway. (2025, May 05). In Wikipedia [Sakizaya]. https://szy.wikipedia.org/wiki/u_mapalaway" BibTeX_citation="@misc{Wiki_szy_u_mapalaway, title = u_mapalaway, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_mapalaway} }">
    <S id="0">
        <FORM kindOf="original">u mapalaway na maka adi'di i katinengan nu maku, caay han pitiyun,mutaemul,enuc tu macacakay a tulakuk.haemay hani anu makaen tu muta' tu,mahiza makasanek tu anglisay a tuudtuud. han satu ku babalaki&quot; a mapalaway kinawawa&quot; sa,mucelaksatu kaku, i kiwkay misakakaw,sa kauzip ikiwkay. caay kasumad ku uzip anu makasangek tu muta'tu,cayaytu kaku mukaen,kadihiyan saan. kinapina mipalida i balucu, kya mapalaway ciniza saw.? tengil han u mapalaway nu kauzip caay kadayun. i sumamad, u mapalaway sa, u kakitaan nu niyazu', ci utihay a uzip sa,miawaw ku mapalaway a papipuhpuh pasamata ku uzip,anu mabelecay a tademaw i niyazu', miawaw tu mapalaway, a misakapah tu kakwaw. u sapatudu a tuud tuud. u caay kapalaway lacus muala mukan,hamin han nu mapalaway patalama'.i tawya caay picakay tu ti'ti' , u kakitaan ku sausi. u mapalaway sa, sa mihecaan sa, pakasaw ku kakanen, lacus mukaen tu kenaw usungna,tulakuk,buting,katalalan,atu masangeky a tuud. uyza sa u ti'tinu babuy, daduk atu tayu, hatiza kya kakanen nu heni. caay kalecad ku lisin nu tatama atu tatayna, na lecuhan katukuh i mabelec, a kina cacay pizatengan a mapalaway a matingdah a kawaw. i waluay tu ku mihecaan atu katukuh i sabaw lima ku mihecaan, patingdah tu, i siwaay a bulad a malingatu. itiya tu, matatengiltengil ku lalumaan atu belawbelaw,malacapu' a patingdah tu wawa nu luma', anu siwantan tu nikatatengil nu katuud sa, a taneng tu miawaw tu mapalaway, a cima ku misawawaay itiya awawaan, anu izaw tu ku nisawawaan u patingdahay tu ku kawaw. ya luma' u tulun,u habay, u epah, u da'dac ku patahekal. u tulun han tu misausi tu mapalaway, anu papina ku mapalaway,hatizaan tu ku nipisatulun, izaw ku tabakiay masamulmulay a tulun, izaw aca ku adidiay a misangaan a tulun, sapakelit u sapasisi tu ya tudung nu nipaaca tu namisalisin tu wawa. a mabuudku matingdahay a wawa, sapitulik ku papaha nu tayu, u sakapahay kunipazikuc, u nipabuud paluhay tu azihan. sayaway a kawaw maka i labu nu luma', culuk han kya matingdahay a wawa mipuhpuh, uynian a lisin u tatengaay tu a wawa nu tademaw, pakatineng tu i pabaway a Ditu a papadiput tu sakaatekaen ku balucu'. pakalemed tu nika uzip. mahetek tu (mahemin) a hacacay han a mibetik, a mipuhpuh sa, a taputah tu mapalaw amim. mudadiw tu nu mapalaway a dadiw, mali'epah ku babalaki nu mapalaway katukuh i sansanteb. u silawaday a tademaw nu niyazu' tayza amin miazih, u kawaw nu tingdah katukuh tusa abataan a demiad, itiya mahetek tu ancila u zuma zumaay a luma' ku patingdahay tu wawa u sademidemiad tu mapalaw. miladay tu ya misawawaay a mapalaway. a nu caay kahetek ku lisin nu tingdah sa,caay henay mukaen tu buting atu lami', u nikaen tu demidemiad sa adidi'en, malecad tu pakasaway,madimel tu uzip masikac tu Ditu. u sakatusa a mana mapidah,amana katalaw,mitucelis ku tatama: i waluay abulad nu mihecaan,malaheci a milesin,izaw aca ku lisin miukak hananay a lisin, u nu sakitabad (sakitangah) a lisin.u kapah nu saselal, tusa a saselalan tayza i nikangayawan a kenis, mikilim tu ukak nu mapatayay i mala'isay, a sizuma anu hicahicaan a ukak kuynikatepaan patalumaan.</FORM>
        <FORM kindOf="standard">o mapalaway na maka adi'di i katinengan no mako, caay han pitiyon,motaemol,enoc to macacakay a tolakok.haemay hani ano makaen to mota' to,mahiza makasanek to anglisay a toodtood. han sato ko babalaki&quot; a mapalaway kinawawa&quot; sa,mocelaksato kako, i kiwkay misakakaw,sa kaozip ikiwkay. caay kasomad ko ozip ano makasangek to mota'to,cayayto kako mokaen,kadihiyan saan. kinapina mipalida i baloco, kya mapalaway ciniza saw.? tengil han o mapalaway no kaozip caay kadayon. i somamad, o mapalaway sa, o kakitaan no niyazo', ci otihay a ozip sa,miawaw ko mapalaway a papipohpoh pasamata ko ozip,ano mabelecay a tademaw i niyazo', miawaw to mapalaway, a misakapah to kakwaw. o sapatodo a tood tood. o caay kapalaway lacos moala mokan,hamin han no mapalaway patalama'.i tawya caay picakay to ti'ti' , o kakitaan ko saosi. o mapalaway sa, sa mihecaan sa, pakasaw ko kakanen, lacos mokaen to kenaw osongna,tolakok,boting,katalalan,ato masangeky a tood. oyza sa o ti'tino baboy, dadok ato tayo, hatiza kya kakanen no heni. caay kalecad ko lisin no tatama ato tatayna, na lecohan katokoh i mabelec, a kina cacay pizatengan a mapalaway a matingdah a kawaw. i waloay to ko mihecaan ato katokoh i sabaw lima ko mihecaan, patingdah to, i siwaay a bolad a malingato. itiya to, matatengiltengil ko lalomaan ato belawbelaw,malacapo' a patingdah to wawa no loma', ano siwantan to nikatatengil no katood sa, a taneng to miawaw to mapalaway, a cima ko misawawaay itiya awawaan, ano izaw to ko nisawawaan o patingdahay to ko kawaw. ya loma' o tolon,o habay, o epah, o da'dac ko patahekal. o tolon han to misaosi to mapalaway, ano papina ko mapalaway,hatizaan to ko nipisatolon, izaw ko tabakiay masamolmolay a tolon, izaw aca ko adidiay a misangaan a tolon, sapakelit o sapasisi to ya todong no nipaaca to namisalisin to wawa. a maboodko matingdahay a wawa, sapitolik ko papaha no tayo, o sakapahay konipazikoc, o nipabood palohay to azihan. sayaway a kawaw maka i labo no loma', colok han kya matingdahay a wawa mipohpoh, oynian a lisin o tatengaay to a wawa no tademaw, pakatineng to i pabaway a Dito a papadipot to sakaatekaen ko baloco'. pakalemed to nika ozip. mahetek to (mahemin) a hacacay han a mibetik, a mipohpoh sa, a tapotah to mapalaw amim. modadiw to no mapalaway a dadiw, mali'epah ko babalaki no mapalaway katokoh i sansanteb. o silawaday a tademaw no niyazo' tayza amin miazih, o kawaw no tingdah katokoh tosa abataan a demiad, itiya mahetek to ancila o zoma zomaay a loma' ko patingdahay to wawa o sademidemiad to mapalaw. miladay to ya misawawaay a mapalaway. a no caay kahetek ko lisin no tingdah sa,caay henay mokaen to boting ato lami', o nikaen to demidemiad sa adidi'en, malecad to pakasaway,madimel to ozip masikac to Dito. o sakatosa a mana mapidah,amana katalaw,mitocelis ko tatama: i waloay abolad no mihecaan,malaheci a milesin,izaw aca ko lisin miokak hananay a lisin, o no sakitabad (sakitangah) a lisin.o kapah no saselal, tosa a saselalan tayza i nikangayawan a kenis, mikilim to okak no mapatayay i mala'isay, a sizoma ano hicahicaan a okak koynikatepaan patalomaan.</FORM>
    </S>
</TEXT>