<?xml version="1.0" ?>
<TEXT id="Wiki_Sakizaya_pahdawan_nu_di'tu_a_limecedan" xml:lang="pwn" source="Paiwan Wikipedia, article: pahdawan_nu_di'tu_a_limecedan" copyright="CC BY-SA" citation="pahdawan_nu_di'tu_a_limecedan. (2024, December 07). In Wikipedia [Paiwan]. https://pwn.wikipedia.org/wiki/pahdawan_nu_di'tu_a_limecedan" BibTeX_citation="@misc{Wiki_pwn_pahdawan_nu_di'tu_a_limecedan, title = pahdawan_nu_di'tu_a_limecedan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pahdawan_nu_di'tu_a_limecedan} }">
    <S id="0">
        <FORM kindOf="original">pahdawan nu di'tu a limecedan (kamu nu Hulam: 神隱少女) "pahdawan nu di'tu a limecedan" (kamu nu Dipun: 千と千尋の神隠し) u masacacayay a pisaigaan niya Ci-pu-li hananay a sasakawawan nu kitidaan, ya ci Kung-ci-cing ku sidimataay tu mamukeliday tina kungkuan, iti 2001 a mihcaan 7 a bulad 20 a demiadan, i Dipun pakadih tu mimelaway sakay nu Dipunay manggaay musaungayay a kacudu, silacul tu a kangku nu masacacayay a limecedan, na mahica ku mungangaw sicumud i nu padungiay a kakawsan a kitakit, nudikudan sa mahica ku picaliwayan nu sikabalaki kuya kungku sananay. ina nu manggaay a kacudu sa kaidawan nu kiyadahan a kalekuan nu sakay kawaw a mucelak ni Kung-ci-cing, nipacakayan tu paya sa i Dipun sa mapabaluhay kangasiwan tu 2350 a nikatuudan nu tademawtayda mizizaw, 308 yik kayadah nu pitan tu kalisiw a micebang mangasiw tu kya 1997 nau Amilikaay a kacudu ya "Tie-ta-ni a balunga" iti Dipun a nipisiwbayan kala tu kalisiw nipacakayan sa, idaw ku 272 nu yik kayadah, iti Dipun sa kalakuwitan i sikacuduamala satalakaway a nipacakayan a mucebang. i 2020 a mihcaan sa muliyaw aca ku nipabaluhayan a padih tu sikalcad nu kacudu, kyu kasumadan ku sinikaala tu 316.8 nu yik kayadah nu dipun a kalisiw. 2名,"Time Out" . u sikala tu kawlah kasibekan sa idaw kuya 2002 a mihcaan sakay 52 a kaydungan, ya Pu-lin hananay a papazizawan tu kacudu kim'-tumay hananay a sapakawlah, atu sakay 75 a kaydung ya Au-se-ka hananay a sakapahay nu manggaay pisaungyan a kacudu, sikaala tu sabawpina iziw nu iti dipunay atu hekalay katabakian nu kacudu a kawlah. kiyadahay a nu sapatebul atu tilibiay tuynian sa masitungus ku pipatukilan, sikalcad niya "Niw-yieay a sinbung" nipitimadawan sa masa u nu 21 a celahcanay mikiayaway tu 25 kayadah nu nipasilsil sa u sakatusa ku kasingangan sa, "Time Out" ya nu ulicay a patinaku tuynian sa i likisi nu manggaay a kacudu sa u sakasenengan mikiayaway sa. pisiwkayan tu kungku i cacayay a demiadan, cacayay henay a bataan ku mihcaan ni Ti-ye Ciyen-sin mukilul tu ina ama mikacaw tu kadideng, milasul a malimad taydaen i baluhayay a luma'. i teban nu dadan sa, mungangaw ku paculil niama nida pasacuwaay hakya, sikataynien kaidawan nu pungkang a cacumudan adidiay a caculilan. u ina ama ni Ciyen-sin pipaengawan matakahen, ladaen cinida a taydaen i labu misuninip anu mahica ku nikasaditan. kaawasan nunuheni kya pungkang sa cini Ciyen-sin pabesut satu, sikadih nu heni i ayawan sa naynayi ku tekiteki nu tademaw i labu nu kenisan. sikatukuhan i kenis sa, sikadih nu heni ku mapasilacay tu nu tuudtuud nayiay ku tademaw a kakalabian a kakitidaan, siduma sa caay palipalita aca tu pisulul nu tau, kunida sa a mukan tu kakanen. ci Ciyen-sin sa makayi cinida a milihida ci inaan aci amaan siduma sa mukan, nu dikudan sa musadiwadiway i maci nu kenis siduma sa mizizaw, i teban a piculil nida sa sikadih nida i ayawan niya sangaw, mahida u lalabinan nu midangay a nipatidengan a luma'. ya mapatidengay a luma' sa sitatungusay a mamisiwbayay sa ya ci Tang hananay a bayi u mamitimaay a di'tu ku mamisiwbayay, sapaini nida tu makacuwaay a kakawsan papahanhanan atu lalilucan a kakitidaan, kasingangan sa ya "simalay a luma'" han a lalilucan. sikatukuh ni Ciyen-sin i pabaw niya sangaw sa, tulcek sa kalitemuhan nida kya singanganay tu ci "Pay-lung" kalacahenian a masakapahay, patalaw mipulu tu kitidaan nu itiniay caay kau tataynian nida sa, tuwa tangsul sa i mahini ku kalikalimucuan nu kenis munabaw tu ku masadi'tuay a kidu nu udip a mamelaw. mapatalaway nu iayaway nikadihan ci Ciyen-sin, tuwa kalamkam satu taydaen i kakalabian nu ina ama pacikil a miliyas tina kakitidaan, nika ya ci Tang hananay a bayi sikalingesan nida tu siduma sa mituk mukan tu tuud, sipapalawen nida mutima kuya tatusaay palapabuyen a misaybang. makaadih ci Ciyen-sin tu kasumad nu ina atu ama malapabuy sa kinacacay aca a mapatawit, sikalingatu tu nida a siduma satu nayay ku sapanutekan a milaliw tacuwacuwa. iti sikaliyuhan ni Ciyen-sin a masahica satu sa, i nasawnian culal sananay i ayaw nida ci Pay-lung hananay a tademaw culal satu. tungusay a miedap tu cinidaan a miawas tina sakatalawan satu. ci Pay-lung hananay sa dimuten nida piladay sikataynien i sisimalay a luma', mulihud a pakatineng tu a hicaen a maudip iti kahinian a kitakit palilid, u patelungan a sapadadan sa a makalunguc tu ci Tang hananay a bayi taneng musakakawaw itini a masulul sa. tuwa ci Ciyen-sin kanca a sikalitemuh ku canacanan atu kasasibutan nu tademaw itini a maudip, atu kasangeluan atu sakatalawan nu kawaw, i nu ayawan ya kalasenengan mamucelay a balucu' sa, pisuayawan tu nikasumad misulul tu ku balucu' a masumad. sikaydih idaw ku piedapan tu ci Pay-lungan sa, tataytay cinida tayda ici Tang hananay a bayian panukas tuya ina nu mamutimaay, iti pilitemuhan ni Pay-lung a taluma' a dadan sa, idaw tu ku nikadateng tu saka taluma' i kalahecian nu saku aydaay a kitakit a sapadadan. kyu i sadikuday sa makaawas tu ci nida tu pitaneng ni Tang hananay a bayi, maladay atu ina ama pananukas tu a taluma' i nu tademaway a sakaudipan a kitakit.</FORM>
        <FORM kindOf="standard">pahdawan no di'to a limecedan (kamo no Holam: 神隱少女) "pahdawan no di'to a limecedan" (kamo no Dipon: 千と千尋の神隠し) o masacacayay a pisaigaan niya Ci-po-li hananay a sasakawawan no kitidaan, ya ci Kong-ci-cing ko sidimataay to mamokeliday tina kongkoan, iti 2001 a mihcaan 7 a bolad 20 a demiadan, i Dipon pakadih to mimelaway sakay no Diponay manggaay mosaongayay a kacodo, silacol to a kangko no masacacayay a limecedan, na mahica ko mongangaw sicomod i no padongiay a kakawsan a kitakit, nodikodan sa mahica ko picaliwayan no sikabalaki koya kongko sananay. ina no manggaay a kacodo sa kaidawan no kiyadahan a kalekoan no sakay kawaw a mocelak ni Kong-ci-cing, nipacakayan to paya sa i Dipon sa mapabalohay kangasiwan to 2350 a nikatoodan no tademawtayda mizizaw, 308 yik kayadah no pitan to kalisiw a micebang mangasiw to kya 1997 nao Amilikaay a kacodo ya "Tie-ta-ni a balonga" iti Dipon a nipisiwbayan kala to kalisiw nipacakayan sa, idaw ko 272 no yik kayadah, iti Dipon sa kalakowitan i sikacodoamala satalakaway a nipacakayan a mocebang. i 2020 a mihcaan sa moliyaw aca ko nipabalohayan a padih to sikalcad no kacodo, kyo kasomadan ko sinikaala to 316.8 no yik kayadah no dipon a kalisiw. 2名,"Time Oot" . o sikala to kawlah kasibekan sa idaw koya 2002 a mihcaan sakay 52 a kaydongan, ya Po-lin hananay a papazizawan to kacodo kim'-tomay hananay a sapakawlah, ato sakay 75 a kaydong ya Ao-se-ka hananay a sakapahay no manggaay pisaongyan a kacodo, sikaala to sabawpina iziw no iti diponay ato hekalay katabakian no kacodo a kawlah. kiyadahay a no sapatebol ato tilibiay toynian sa masitongos ko pipatokilan, sikalcad niya "Niw-yieay a sinbong" nipitimadawan sa masa o no 21 a celahcanay mikiayaway to 25 kayadah no nipasilsil sa o sakatosa ko kasingangan sa, "Time Oot" ya no olicay a patinako toynian sa i likisi no manggaay a kacodo sa o sakasenengan mikiayaway sa. pisiwkayan to kongko i cacayay a demiadan, cacayay henay a bataan ko mihcaan ni Ti-ye Ciyen-sin mokilol to ina ama mikacaw to kadideng, milasol a malimad taydaen i balohayay a loma'. i teban no dadan sa, mongangaw ko pacolil niama nida pasacowaay hakya, sikataynien kaidawan no pongkang a cacomodan adidiay a cacolilan. o ina ama ni Ciyen-sin pipaengawan matakahen, ladaen cinida a taydaen i labo misoninip ano mahica ko nikasaditan. kaawasan nonoheni kya pongkang sa cini Ciyen-sin pabesot sato, sikadih no heni i ayawan sa naynayi ko tekiteki no tademaw i labo no kenisan. sikatokohan i kenis sa, sikadih no heni ko mapasilacay to no toodtood nayiay ko tademaw a kakalabian a kakitidaan, sidoma sa caay palipalita aca to pisolol no tao, konida sa a mokan to kakanen. ci Ciyen-sin sa makayi cinida a milihida ci inaan aci amaan sidoma sa mokan, no dikodan sa mosadiwadiway i maci no kenis sidoma sa mizizaw, i teban a picolil nida sa sikadih nida i ayawan niya sangaw, mahida o lalabinan no midangay a nipatidengan a loma'. ya mapatidengay a loma' sa sitatongosay a mamisiwbayay sa ya ci Tang hananay a bayi o mamitimaay a di'to ko mamisiwbayay, sapaini nida to makacowaay a kakawsan papahanhanan ato lalilocan a kakitidaan, kasingangan sa ya "simalay a loma'" han a lalilocan. sikatokoh ni Ciyen-sin i pabaw niya sangaw sa, tolcek sa kalitemohan nida kya singanganay to ci "Pay-long" kalacahenian a masakapahay, patalaw mipolo to kitidaan no itiniay caay kao tataynian nida sa, towa tangsol sa i mahini ko kalikalimocoan no kenis monabaw to ko masadi'toay a kido no odip a mamelaw. mapatalaway no iayaway nikadihan ci Ciyen-sin, towa kalamkam sato taydaen i kakalabian no ina ama pacikil a miliyas tina kakitidaan, nika ya ci Tang hananay a bayi sikalingesan nida to sidoma sa mitok mokan to tood, sipapalawen nida motima koya tatosaay palapaboyen a misaybang. makaadih ci Ciyen-sin to kasomad no ina ato ama malapaboy sa kinacacay aca a mapatawit, sikalingato to nida a sidoma sato nayay ko sapanotekan a milaliw tacowacowa. iti sikaliyohan ni Ciyen-sin a masahica sato sa, i nasawnian colal sananay i ayaw nida ci Pay-long hananay a tademaw colal sato. tongosay a miedap to cinidaan a miawas tina sakatalawan sato. ci Pay-long hananay sa dimoten nida piladay sikataynien i sisimalay a loma', molihod a pakatineng to a hicaen a maodip iti kahinian a kitakit palilid, o patelongan a sapadadan sa a makalongoc to ci Tang hananay a bayi taneng mosakakawaw itini a masolol sa. towa ci Ciyen-sin kanca a sikalitemoh ko canacanan ato kasasibotan no tademaw itini a maodip, ato kasangeloan ato sakatalawan no kawaw, i no ayawan ya kalasenengan mamocelay a baloco' sa, pisoayawan to nikasomad misolol to ko baloco' a masomad. sikaydih idaw ko piedapan to ci Pay-longan sa, tataytay cinida tayda ici Tang hananay a bayian panokas toya ina no mamotimaay, iti pilitemohan ni Pay-long a taloma' a dadan sa, idaw to ko nikadateng to saka taloma' i kalahecian no sako aydaay a kitakit a sapadadan. kyo i sadikoday sa makaawas to ci nida to pitaneng ni Tang hananay a bayi, maladay ato ina ama pananokas to a taloma' i no tademaway a sakaodipan a kitakit.</FORM>
    </S>
</TEXT>