<?xml version="1.0" ?>
<TEXT id="Wiki_Sakizaya_Kabulawan_nu_nyadu`遷移史__uni_calakatan_nu_teluc_nu_sakidaya_a_tademaw" xml:lang="pwn" source="Paiwan Wikipedia, article: Kabulawan_nu_nyadu`遷移史__uni_calakatan_nu_teluc_nu_sakidaya_a_tademaw" copyright="CC BY-SA" citation="Kabulawan_nu_nyadu`遷移史__uni_calakatan_nu_teluc_nu_sakidaya_a_tademaw. (2024, December 07). In Wikipedia [Paiwan]. https://pwn.wikipedia.org/wiki/Kabulawan_nu_nyadu`遷移史__uni_calakatan_nu_teluc_nu_sakidaya_a_tademaw" BibTeX_citation="@misc{Wiki_pwn_Kabulawan_nu_nyadu`遷移史__uni_calakatan_nu_teluc_nu_sakidaya_a_tademaw, title = Kabulawan_nu_nyadu`遷移史__uni_calakatan_nu_teluc_nu_sakidaya_a_tademaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Kabulawan_nu_nyadu`遷移史__uni_calakatan_nu_teluc_nu_sakidaya_a_tademaw} }">
    <S id="0">
        <FORM kindOf="original">== u kakawsan nu sakidaya u malkakaay a tatusa. == u namibutingay i bayu tu amabahil nu baliyus ku kakawsan nu Sakidaya, namahida satu laday sananay tu nikabali atu culil nu dawhang mapalid. kyu i nika palidan nu henisa napahanhan kuheni i kulul nu sagidiw, kaw adidi`tu ma palenek nu sangidiu i teban nu bayu, tunamahida satu sa, makaala tukya tu cacay a bulad i teban nu bayu. mapatay tu nupateluh kuheni a tatusa. hepipi' satu i labu nu pukpuk, mapatay tunu pateluh nu bili atu ngaluh nunanum, anupina-aytu hakya ademiad caykan, caay pinanum paseta' satu i pabaw nu pukpu, hepipi satu maliyuliyuuh tu tademaw, manengilay satusa ku henisa anu pinaay tu ademiad hakya, samata satu kuheni sa haymawaw cikasa, umeduk tu tatukus mikilam tunanum ami nanum, mamin mi nanum kuheni amusasa`henay tu ngaluh, nanutawya malingatu tu muliuliu tu ipalapalaan, makakilim kuheni anu idaidaw tu kunyadu' hakya sabiyawan itini mueneng, u sasacabayan ami sabaluhay tu sakaudip. malahedaw tu kusakilam tu nyadu' i cuwa saw kilikilimen nuheni inaynayi' maadih, ku cacacacay aca nu tademaw, ma sasakamu satu ku heni anu mahida aca, malcinuwasa acamay mikilim satu kuheni. tatimulen nu kakana ci Sawmah . ta amisen nu sabama ci Kayu mikilim tu a tademaw . sadikiday mu lakuwyt tu ni Sawmah ku pispisan tala nutipanen tu a taamisaca mukilim. ibaad henay ma kaadih i batad henay tu mililucay nu masakapahay i sawac, mutikel ku tagila mulikelun . taydasatu adih hanida alaw u sabaay nida . tatakec satu kuheni a muwangic. nanutawya mi saicelang tu maudip awcima tu ku a idan satu ku balucu' nuheni kyu sasekel satu mi saicelang, mu salucud tu balucu'mudungdung, kyu pasukas pasukasaca kubalucu' nuheni caytu pacici. mi salucud tu kuheni ama naenel mu eneng i tida inika pacahakan nuheni . sakamu satuku kakana Ci sela . sahican tukyahaw mikilim samuhmuh hawtu itini satu kuheni. una sepiyan tukyai numita ami siwatid tu nyadu`,han ku nipitapal nu balucu`kya hademhem kuni datengan. namahida satu saicelang hantu nuheni amaudip itini i tumayan apala. mi lacal tu bayu ta lalacan matenes-matenes katuud-katuud ku tademaw. ta cuwacuwa tu mikilim tu kakanen . maka balunga tu kuheni tayda i nalalacan talabayu . mi sadipit mi lalacan mi buting mi kanasaw . matineng tu kunyadu'ay tunika yadah nu tatalabayuen itida . malalaba' mi sanga`tu tu dabek itida ina lalabinan, anu mautang tu kudemiad sa labin satu kuheni i tida . sangaleben anu latus kudemiad tabaki ku cakeb nubayu. tulutulu ku demiad mulabin itida, matenes satu katuud-katuud ku mulabinay nu tademaw. uduma satu limalimad a demiad mulabin. uduma a tademaw kaykayda satu malimad tayda itiida mueneng, micapi tukata labayuwan. manaenel i nalalacan kubinacadan mahini katuud katuud ku malimaday tayda i nalalacan mueneng sa, sakamu satu kutumuk, anumahida sa malimad aca kunya satu kukamu nutumuk, uni tengilan tu katuuday sa, malecalecad ku balucu' nubinawlan kyu sabalucu'satu malimad, kunyadu' numita u sakidaya tayda i palidaw, u malimaday a binacadan numita sa, namakaydaay amin i tumay, u sidabekay i nalalacan a binacadan kaykayda satu mueneng i nalalacan. catu kalimad tayni i baluhay a nyaduu tu palidaw, kaykayda satu patideng tu tada,uma' misanyadu' i nalalacan. mulakuwit tu talawadaw ''越過花蓮溪'' yu amulakuwit tu talawadaw ku binawlan sa, palu ayawen nuheni ku nipisanga' tu luma'i nutipan a pala, yani patideng nu heni itawya sa nay Palidaw, (palidaw han nanay sa, a e nengan nu燕聲電台ayda), u sayaway a nyadu' nu Sakidaya i tini ienal nu Kilay i tawya, mi capi tu nanum sa nanay kyu patideng sa i tida, i lilis nu bayu micapi tu nanum nu sauwac, nika wahican naca kyahaw tada i wahelul saca, kuni sanyadu' nuheni kyu sawsawni sa, nebneban nu namakayday i dumung a nanum nu balad ku nyadu', matenes idawtu ku mabidangay nebneban kuni paluma'an, idawtu ku caayay paka dungdung sa, kaykayda satu amabulaw ku balucu' nu duma. sayaway malatusa ku nyadu "部落第一次分南北" ahican midemec ku nabalucu'an nu binawlan, ami siked tu kami mi sanyadu' anusatu kubalucu' caaytu ka lalang kyalu, caaytu kaw dademecan ku nabalucu'an, i tawya a tademaw sa u sayaway nu nika laliwasak nunyadu' i tawya, malatusa ku nyadu' nu sakidaya i tawya, sayaway miliyas sa tanin nu heni i Baliyalaw, ina Bliyalaw han nanay a panyadu'an sa, yada i nudikudan nu misa tatipelukay , naidaw ku tabakiyay a balay a kilangan i tida kyu, pangangan hantu tu Baliyalaw kunyadu' nuheni. ca cudacuday satu mi liyas ku nyadu' u duma satusa malimaday tuwaluku nyadu' saan kuduma sa. miki hahemu hemul kuduma malimad tayda iduma apala mi sa nga'tuluma' cikatenes sacaca satu miliyas misakaku tu nyadu`,nanu tawya kalingatu wan, ma waswas tu kunyadu' numita u sakidaya, u sayaway misiked anyadu`sa u Baliyalawan. taydan nu heni i nutibulan i daway ku langaw nu balay a pala, kyu pam ngangan hatu tu Baliyalawan kyanyadu. mukilul sa miki hatyatya ku takubuwan miliyas tu nyadu', taydan nu heni i malumanay a pangiduwan nu kalinku i Tamasaydan hananay a pala, misanyadu' i tida idawen tu buyu' a maydih padihing tubali i nyadu', nanu tawya haymaw satu ma isid malimad, tayda i lilis nu Panay saydan ha nanay a pala malimad, naytida tu kumatenesay ani eneng nu takubuwan a nyadu, tu a tayni tu ku alikakay caaypaka dungdung tu nipisawacu nu alikakay kyu liyas satu itida, mikilim aca tu kapahay a kakitidaan nunyadu', tayda satu inutipan nupadik a buyu'an iTakubuwan. salingatu tu ml siked ku San ban sya na mahida satu u palidaw hantu a nyadu'an, ahicanaca kyahaw nebneban nu namaka Dumungaya ananum ku nyadu'sa, caykatenes caaytu paka dungdung tuni nebneban nu nanum sisa, limalimad satu tayni inuamisan tayni i aydaay a( Lidawa) a nyadu', nanutawya kalingatuwan nu Sanbansia mi siked, enay palidaway a Binacadan sa salumaluma' satu mi lakalak ma limad mueneng, sacacay cacaysatu misiwatid miliyas ta Pakpak ta Natawlan . ta Bunel . una tayniyay i Baliyalaw a nyadu`maala nu balad nu namaka dumungay a balad mamin mapalid ku nyadu', kyu malimad tayda i Cikasuwan hananay a pala. tunamahida satu sa malasepat tu kunyadu` nu Siakidaya i tawya. ni kalaliwah nu nyadu' nu Sakidaya nanu tawya kutademaw nu ksakidaya kaykayda satu ma sasikesiked, kunieneng nu nyadu' caaytu ka cacumucumud midangpp kunyadu' atuluma', anu sikawaw ku nyadu' nu itimulay sa, sanidanida satu amin, caaytu pa takus tu idumaay misahicahica, u itidaay satu ku awawen u inyadu'ay ku takusen, namakaydaay ku saka singangan nu " san ban sya " han nanay, namahida satusa tahayda, malcad tuwaca tu sitaway tu ui tawya i kaDipunan sa katuud tu ku namaka timulay, a tayni milamel mu eneng i nyanyadu'an numita, sisa hamin hantu nuDipun pala Pancah palapancah hatu kita amin, katukuh ayda kyu kaykayda satu kita mapulang pasu i timulay, pala Pancahen hen nu Dipun amin ku Sakidaya katukuh ayda. anucaay katayni i nuamisan i nya nyaduan numita " i kilay " ku pancah mikuli iDipun kaw, kucaay tu pala Pancahi kita kyai . sasekel patideng tunganga namakayda kunika lingatu musa kinih, tu ngangan nu Binacadan nu nyadu' nu Sakidaya, kyu masumad amin kunipi tapal nu katuuday tu nyadu',makatukuh ayda sa hidahida satu caay tu kasumad, a unatawlan kuyni, a ulidawkuyni, a ucikasuan kuyni, nasatu pangangan tunika sanyanyadu' katukuh aydahaw. gup</FORM>
        <FORM kindOf="standard">== o kakawsan no sakidaya o malkakaay a tatosa. == o namibotingay i bayo to amabahil no baliyos ko kakawsan no Sakidaya, namahida sato laday sananay to nikabali ato colil no dawhang mapalid. kyo i nika palidan no henisa napahanhan koheni i kolol no sagidiw, kaw adidi`to ma palenek no sangidio i teban no bayo, tonamahida sato sa, makaala tokya to cacay a bolad i teban no bayo. mapatay to nopateloh koheni a tatosa. hepipi' sato i labo no pokpok, mapatay tono pateloh no bili ato ngaloh nonanom, anopina-ayto hakya ademiad caykan, caay pinanom paseta' sato i pabaw no pokpo, hepipi sato maliyoliyooh to tademaw, manengilay satosa ko henisa ano pinaay to ademiad hakya, samata sato koheni sa haymawaw cikasa, omedok to tatokos mikilam tonanom ami nanom, mamin mi nanom koheni amosasa`henay to ngaloh, nanotawya malingato to moliolio to ipalapalaan, makakilim koheni ano idaidaw to konyado' hakya sabiyawan itini moeneng, o sasacabayan ami sabalohay to sakaodip. malahedaw to kosakilam to nyado' i cowa saw kilikilimen noheni inaynayi' maadih, ko cacacacay aca no tademaw, ma sasakamo sato ko heni ano mahida aca, malcinowasa acamay mikilim sato koheni. tatimolen no kakana ci Sawmah . ta amisen no sabama ci Kayo mikilim to a tademaw . sadikiday mo lakowyt to ni Sawmah ko pispisan tala notipanen to a taamisaca mokilim. ibaad henay ma kaadih i batad henay to mililocay no masakapahay i sawac, motikel ko tagila molikelon . taydasato adih hanida alaw o sabaay nida . tatakec sato koheni a mowangic. nanotawya mi saicelang to maodip awcima to ko a idan sato ko baloco' noheni kyo sasekel sato mi saicelang, mo salocod to baloco'modongdong, kyo pasokas pasokasaca kobaloco' noheni cayto pacici. mi salocod to koheni ama naenel mo eneng i tida inika pacahakan noheni . sakamo satoko kakana Ci sela . sahican tokyahaw mikilim samohmoh hawto itini sato koheni. ona sepiyan tokyai nomita ami siwatid to nyado`,han ko nipitapal no baloco`kya hademhem koni datengan. namahida sato saicelang hanto noheni amaodip itini i tomayan apala. mi lacal to bayo ta lalacan matenes-matenes katood-katood ko tademaw. ta cowacowa to mikilim to kakanen . maka balonga to koheni tayda i nalalacan talabayo . mi sadipit mi lalacan mi boting mi kanasaw . matineng to konyado'ay tonika yadah no tatalabayoen itida . malalaba' mi sanga`to to dabek itida ina lalabinan, ano maotang to kodemiad sa labin sato koheni i tida . sangaleben ano latos kodemiad tabaki ko cakeb nobayo. tolotolo ko demiad molabin itida, matenes sato katood-katood ko molabinay no tademaw. odoma sato limalimad a demiad molabin. odoma a tademaw kaykayda sato malimad tayda itiida moeneng, micapi tokata labayowan. manaenel i nalalacan kobinacadan mahini katood katood ko malimaday tayda i nalalacan moeneng sa, sakamo sato kotomok, anomahida sa malimad aca konya sato kokamo notomok, oni tengilan to katooday sa, malecalecad ko baloco' nobinawlan kyo sabaloco'sato malimad, konyado' nomita o sakidaya tayda i palidaw, o malimaday a binacadan nomita sa, namakaydaay amin i tomay, o sidabekay i nalalacan a binacadan kaykayda sato moeneng i nalalacan. cato kalimad tayni i balohay a nyadoo to palidaw, kaykayda sato patideng to tada,oma' misanyado' i nalalacan. molakowit to talawadaw ''越過花蓮溪'' yo amolakowit to talawadaw ko binawlan sa, palo ayawen noheni ko nipisanga' to loma'i notipan a pala, yani patideng no heni itawya sa nay Palidaw, (palidaw han nanay sa, a e nengan no燕聲電台ayda), o sayaway a nyado' no Sakidaya i tini ienal no Kilay i tawya, mi capi to nanom sa nanay kyo patideng sa i tida, i lilis no bayo micapi to nanom no saowac, nika wahican naca kyahaw tada i wahelol saca, koni sanyado' noheni kyo sawsawni sa, nebneban no namakayday i domong a nanom no balad ko nyado', matenes idawto ko mabidangay nebneban koni paloma'an, idawto ko caayay paka dongdong sa, kaykayda sato amabolaw ko baloco' no doma. sayaway malatosa ko nyado "部落第一次分南北" ahican midemec ko nabaloco'an no binawlan, ami siked to kami mi sanyado' anosato kobaloco' caayto ka lalang kyalo, caayto kaw dademecan ko nabaloco'an, i tawya a tademaw sa o sayaway no nika laliwasak nonyado' i tawya, malatosa ko nyado' no sakidaya i tawya, sayaway miliyas sa tanin no heni i Baliyalaw, ina Bliyalaw han nanay a panyado'an sa, yada i nodikodan no misa tatipelokay , naidaw ko tabakiyay a balay a kilangan i tida kyo, pangangan hanto to Baliyalaw konyado' noheni. ca codacoday sato mi liyas ko nyado' o doma satosa malimaday towaloko nyado' saan kodoma sa. miki hahemo hemol kodoma malimad tayda idoma apala mi sa nga'toloma' cikatenes sacaca sato miliyas misakako to nyado`,nano tawya kalingato wan, ma waswas to konyado' nomita o sakidaya, o sayaway misiked anyado`sa o Baliyalawan. taydan no heni i notibolan i daway ko langaw no balay a pala, kyo pam ngangan hato to Baliyalawan kyanyado. mokilol sa miki hatyatya ko takobowan miliyas to nyado', taydan no heni i malomanay a pangidowan no kalinko i Tamasaydan hananay a pala, misanyado' i tida idawen to boyo' a maydih padihing tobali i nyado', nano tawya haymaw sato ma isid malimad, tayda i lilis no Panay saydan ha nanay a pala malimad, naytida to komatenesay ani eneng no takobowan a nyado, to a tayni to ko alikakay caaypaka dongdong to nipisawaco no alikakay kyo liyas sato itida, mikilim aca to kapahay a kakitidaan nonyado', tayda sato inotipan nopadik a boyo'an iTakobowan. salingato to ml siked ko San ban sya na mahida sato o palidaw hanto a nyado'an, ahicanaca kyahaw nebneban no namaka Domongaya ananom ko nyado'sa, caykatenes caayto paka dongdong toni nebneban no nanom sisa, limalimad sato tayni inoamisan tayni i aydaay a( Lidawa) a nyado', nanotawya kalingatowan no Sanbansia mi siked, enay palidaway a Binacadan sa salomaloma' sato mi lakalak ma limad moeneng, sacacay cacaysato misiwatid miliyas ta Pakpak ta Natawlan . ta Bonel . ona tayniyay i Baliyalaw a nyado`maala no balad no namaka domongay a balad mamin mapalid ko nyado', kyo malimad tayda i Cikasowan hananay a pala. tonamahida sato sa malasepat to konyado` no Siakidaya i tawya. ni kalaliwah no nyado' no Sakidaya nano tawya kotademaw no ksakidaya kaykayda sato ma sasikesiked, konieneng no nyado' caayto ka cacomocomod midangpp konyado' atoloma', ano sikawaw ko nyado' no itimolay sa, sanidanida sato amin, caayto pa takos to idomaay misahicahica, o itidaay sato ko awawen o inyado'ay ko takosen, namakaydaay ko saka singangan no " san ban sya " han nanay, namahida satosa tahayda, malcad towaca to sitaway to oi tawya i kaDiponan sa katood to ko namaka timolay, a tayni milamel mo eneng i nyanyado'an nomita, sisa hamin hanto noDipon pala Pancah palapancah hato kita amin, katokoh ayda kyo kaykayda sato kita mapolang paso i timolay, pala Pancahen hen no Dipon amin ko Sakidaya katokoh ayda. anocaay katayni i noamisan i nya nyadoan nomita " i kilay " ko pancah mikoli iDipon kaw, kocaay to pala Pancahi kita kyai . sasekel patideng tonganga namakayda konika lingato mosa kinih, to ngangan no Binacadan no nyado' no Sakidaya, kyo masomad amin konipi tapal no katooday to nyado',makatokoh ayda sa hidahida sato caay to kasomad, a onatawlan koyni, a olidawkoyni, a ocikasoan koyni, nasato pangangan tonika sanyanyado' katokoh aydahaw. gop</FORM>
    </S>
</TEXT>