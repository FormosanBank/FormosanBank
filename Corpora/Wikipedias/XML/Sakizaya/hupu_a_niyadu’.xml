<?xml version="1.0" ?>
<TEXT id="Wiki_Sakizaya_hupu_a_niyadu’" xml:lang="szy" source="Sakizaya Wikipedia, article: hupu_a_niyadu’" copyright="CC BY-SA" citation="hupu_a_niyadu’. (2025, May 05). In Wikipedia [Sakizaya]. https://szy.wikipedia.org/wiki/hupu_a_niyadu’" BibTeX_citation="@misc{Wiki_szy_hupu_a_niyadu’, title = hupu_a_niyadu’, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/hupu_a_niyadu’} }">
    <S id="0">
        <FORM kindOf="original">Hupu a niyadu (u sulit nu Hulam: 北埔部落) i kaliking saamisan i sinsya. Muenenga itini idaw ku hulam. Ngayngay pangcab sakidaya, u sakidaya sayawa malimad taydi, naytida kunu heni i kubu mueneng, mibaan tu kalinsi nu amis lima a lasubu ku laad. i Hualien a kuwan nu Kalinku ku niyazu' nu Hupu. u kasalumaluma' nu Hupu sa, 56 ku luma'. kumud nu kasabinawlan sa, 167 ku tademawan. kasabinawlan nu Ingcumin sa, 111 ku tademaw, pakalatu 66%. u zuma sa, cay ku Ingcumin, 56 ku tademaw, pakalatu 34%. u kasabinacadan, Amis 16%, Sakizaya 1%, Bunun 3%, Tayal 1%, Truku 6%, Paiwan 1%, zumazuma 1%. laylay nu hulaman a kuyumi i sepad a mihcaan (1878), idaw ci pulili hananay, i kaliyawan a kawaw namademed i kalpacawan milimek i pukpuk. ami kilim tu kakalukan, ladayen nipulili ku i lumaay tatibul tayda i maibul, namahida u wawa ni pulili ci atuk mikilul tu acawau ci ulawan tayda i ci lakayan a niyadu. Nika i ci lakayan a niydu, nayi ku uma kakalukan, ci atuk makasimsim tu kamu nu wamaatu ina, naw wawa henay ni kitidahan nu heni, micapi tu kalinku, ahebal kya lala kapah sakalukan, masasukamu satu tu acawa, malimad satu i kalinku. Nika milimad kunu heni tayda i kalinku sa, i tiniyay a lala panganganan tu nutaw, cay kalcad tunu ayaway kapah sidumasa maluk. itawya nukadipudan henay, hupu naw bukebukelalan nay ku maydihay, nika u dipun maydih macunus kuni kalukan, pateng sa may kalinku mi awaw tu tamdaw, tayni itini patadas tu lala. cacay a malbud siwa a lasubu sept a bataan cacay a mihcaan, aenengan nu pazik makelas nay ku nanum, makatukuh satu sadingsing pihaceng kya mali sa, mabahil nu bali ku liken, la'cus mi buting, pakayda satu nu timulan, tayda i hupu midapu ci atukan, i hupuway a tamdaw nu sakidaya macunus satu. tayni tu ku hulam sa, icuwacuwaay a pangcah tulintulin satu tayni i hupu, ayda hupu a niyadu u sakidaya tabalung kibi lincayci atu natawlan malamlam i tini mueneng masa niyadu.</FORM>
        <FORM kindOf="standard">Hopo a niyado (o solit no Holam: 北埔部落) i kaliking saamisan i sinsya. Moenenga itini idaw ko holam. Ngayngay pangcab sakidaya, o sakidaya sayawa malimad taydi, naytida kono heni i kobo moeneng, mibaan to kalinsi no amis lima a lasobo ko laad. i Hoalien a kowan no Kalinko ko niyazo' no Hopo. o kasalomaloma' no Hopo sa, 56 ko loma'. komod no kasabinawlan sa, 167 ko tademawan. kasabinawlan no Ingcomin sa, 111 ko tademaw, pakalato 66%. o zoma sa, cay ko Ingcomin, 56 ko tademaw, pakalato 34%. o kasabinacadan, Amis 16%, Sakizaya 1%, Bonon 3%, Tayal 1%, Troko 6%, Paiwan 1%, zomazoma 1%. laylay no holaman a koyomi i sepad a mihcaan (1878), idaw ci polili hananay, i kaliyawan a kawaw namademed i kalpacawan milimek i pokpok. ami kilim to kakalokan, ladayen nipolili ko i lomaay tatibol tayda i maibol, namahida o wawa ni polili ci atok mikilol to acawao ci olawan tayda i ci lakayan a niyado. Nika i ci lakayan a niydo, nayi ko oma kakalokan, ci atok makasimsim to kamo no wamaato ina, naw wawa henay ni kitidahan no heni, micapi to kalinko, ahebal kya lala kapah sakalokan, masasokamo sato to acawa, malimad sato i kalinko. Nika milimad kono heni tayda i kalinko sa, i tiniyay a lala panganganan to notaw, cay kalcad tono ayaway kapah sidomasa malok. itawya nokadipodan henay, hopo naw bokebokelalan nay ko maydihay, nika o dipon maydih maconos koni kalokan, pateng sa may kalinko mi awaw to tamdaw, tayni itini patadas to lala. cacay a malbod siwa a lasobo sept a bataan cacay a mihcaan, aenengan no pazik makelas nay ko nanom, makatokoh sato sadingsing pihaceng kya mali sa, mabahil no bali ko liken, la'cos mi boting, pakayda sato no timolan, tayda i hopo midapo ci atokan, i hopoway a tamdaw no sakidaya maconos sato. tayni to ko holam sa, icowacowaay a pangcah tolintolin sato tayni i hopo, ayda hopo a niyado o sakidaya tabalong kibi lincayci ato natawlan malamlam i tini moeneng masa niyado.</FORM>
    </S>
</TEXT>