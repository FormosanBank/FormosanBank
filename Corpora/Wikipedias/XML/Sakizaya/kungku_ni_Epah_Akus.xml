<?xml version="1.0" ?>
<TEXT id="Wiki_Sakizaya_kungku_ni_Epah_Akus" xml:lang="szy" source="Sakizaya Wikipedia, article: kungku_ni_Epah_Akus" copyright="CC BY-SA" citation="kungku_ni_Epah_Akus. (2025, May 05). In Wikipedia [Sakizaya]. https://szy.wikipedia.org/wiki/kungku_ni_Epah_Akus" BibTeX_citation="@misc{Wiki_szy_kungku_ni_Epah_Akus, title = kungku_ni_Epah_Akus, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku_ni_Epah_Akus} }">
    <S id="0">
        <FORM kindOf="original">kungku ni Epah Akus u mapalaway nu Pangcah i Lidaw niyazu', isasa'ay a sulit, nasakamuan ni Epah Akus. lacul ci Eaph Akus nu ngangan kaku, nay 55 a mihca sa malingatu maadada'. puhpuhan niya wina ci Kamaya. malawacu kaku , makupikupit tuway. mahica kina wawa sa kiza nikakadabuan nu maku. papipuhpuh tu takuwanan ci ina Kamaya aci Kalani. amadi'tu amala mapalaway tina wawa saan kya bayi amin. tatenga' sa, a sanga'an sa, sanga'an kaku. sakamu satu ku bayi niya babayian aku. amakadungdung kisu haw? amala mapalaway ku acawana isu, hani bayi niza. hang, makadungdung tu kaku sa ciza. maydih a kapah ku uzip ni acawana. ya, azihan aku kya mapalaway, babalaki amin. ahicaen ita a sicabay ku babalaki, sakaku mizateng. caay sa kaku pisalukyaw hansa ili. saka lima a mihcan, malingatu aca kaku imelang. misanga' aca takuwanan. caaytu kaku kakeman tu hemay. tayza padekuwan sa, caay kangaay kya imelang. puhpuhan aca ni Kamaya aci Sela Upan kaku. alaw su'sul, alaw micumud tu kaku nu mapalaway. nacaay henay kaku kakeman tu hemay isaw, tuya mimi'sa tu hakhak kya babalaki. pakan hen kaku, asu' isaw kya hakhak a ka'enan. miladay kuheni amisalukyaw. ahemaw kya culil aku isaw. caay tu kengelu'. ili, mahica saw kita, kapah tu aca kita. malamapalawaytu kaku, danay sa kaku. nay 59 a mihca sa, malingatu kaku miladay. hanhan satu katukuh ayza. sidi'tu sa kaku, u salu, makakudul, malalenu. mipaakay, miapaay kizaan. namakayniyan a nasulitan nasakamuwan atu natinengan nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun tina kungku namakay cudad ni Panay Mulu</FORM>
        <FORM kindOf="standard">kongko ni Epah Akos o mapalaway no Pangcah i Lidaw niyazo', isasa'ay a solit, nasakamoan ni Epah Akos. lacol ci Eaph Akos no ngangan kako, nay 55 a mihca sa malingato maadada'. pohpohan niya wina ci Kamaya. malawaco kako , makopikopit toway. mahica kina wawa sa kiza nikakadaboan no mako. papipohpoh to takowanan ci ina Kamaya aci Kalani. amadi'to amala mapalaway tina wawa saan kya bayi amin. tatenga' sa, a sanga'an sa, sanga'an kako. sakamo sato ko bayi niya babayian ako. amakadongdong kiso haw? amala mapalaway ko acawana iso, hani bayi niza. hang, makadongdong to kako sa ciza. maydih a kapah ko ozip ni acawana. ya, azihan ako kya mapalaway, babalaki amin. ahicaen ita a sicabay ko babalaki, sakako mizateng. caay sa kako pisalokyaw hansa ili. saka lima a mihcan, malingato aca kako imelang. misanga' aca takowanan. caayto kako kakeman to hemay. tayza padekowan sa, caay kangaay kya imelang. pohpohan aca ni Kamaya aci Sela Upan kako. alaw so'sol, alaw micomod to kako no mapalaway. nacaay henay kako kakeman to hemay isaw, toya mimi'sa to hakhak kya babalaki. pakan hen kako, aso' isaw kya hakhak a ka'enan. miladay koheni amisalokyaw. ahemaw kya colil ako isaw. caay to kengelo'. ili, mahica saw kita, kapah to aca kita. malamapalawayto kako, danay sa kako. nay 59 a mihca sa, malingato kako miladay. hanhan sato katokoh ayza. sidi'to sa kako, o salo, makakodol, malaleno. mipaakay, miapaay kizaan. namakayniyan a nasolitan nasakamowan ato natinengan nasolitan nay paybaloco'ay a kawaw no sobana'ay a po 2018-1, nasolitan ni Toko Sayon tina kongko namakay codad ni Panay Molo</FORM>
    </S>
</TEXT>