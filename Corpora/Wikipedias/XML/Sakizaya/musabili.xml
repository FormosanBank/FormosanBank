<?xml version="1.0" ?>
<TEXT id="Wiki_Sakizaya_musabili" xml:lang="szy" source="Sakizaya Wikipedia, article: musabili" copyright="CC BY-SA" citation="musabili. (2025, May 05). In Wikipedia [Sakizaya]. https://szy.wikipedia.org/wiki/musabili" BibTeX_citation="@misc{Wiki_szy_musabili, title = musabili, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/musabili} }">
    <S id="0">
        <FORM kindOf="original">musabili 懷孕 satangahan sapuelac u musabili nu tatayna musabili nu tademaw sa, maka 40 a lipay, malecuh tu mihmin nu musabili. tulu ku ngatu nu musabili, saka cacay a ngatu sa ku 1-12 a lipay. tina ngatu sa, mabalaki ku peithay . saka tusa a ngatu sa, 13-28 a lipay. tina ngatu sa, saungay tu ku wawa . saka tulu a ngatu sa, 29-40 a lipay, sakacinizaniza tu ku kidu. taneng tu mauzip ihetal nu ina. ngatu cacay anu musabiliku tatayna tu bisac, latek caay henay kabana' ciniza tu kawaw nu musabili. anu maazih nu bayi ku nika musabili niza sa, milicay i cinizaan, &quot;hacica tu ku bulad kuyza bili isu?&quot; anu saan sa, anu caykatineng tu kawaw nu nika sibili a tatayna sa. u papasubana; uyza bayi i cinizaan to nika i hakua a tumlep ku nika bulad niza. taitiyatu ciniza a mabana' to nika pinaay a bulad ku nika musabili aku a saan. anu caykatineng kuyza musabili sa&quot; aya, ku nika caykatineng aku a saan kuyzaen niza kuyza tatayna tu pulung nu malu kawaw nu musabiliay. ngatu tusa yadah ku pasinay nu Sakizaya tu pakayniyan i musabiliay. anu u kaentu, anu u kawawtu, yadah ku nahaymawen nu tatayna. anu matangtang ku musabiliay, caay kakapah a cuisen ku kasuy a mipalatuc i palud. anu miteli i palud tu kakaenen, paysin saan. anu kumaen tu maapiay a dadac anu cayi' u paza, caay kakapah. anu mahiza, anu maidih kisu, mahiza u nika idi isu ku nika maidi ku wawa a mitamaku saan. ngatu tulu anu musabili ku tademaw sa, hali ku sicedamay, hali ku aheciday, hali ku cileminay, hali acawaay, mabidang acawaay. izaw ku maydihay a mitamaku. itini ku mananam nu pitamaku nu tatayna.</FORM>
        <FORM kindOf="standard">mosabili 懷孕 satangahan sapoelac o mosabili no tatayna mosabili no tademaw sa, maka 40 a lipay, malecoh to mihmin no mosabili. tolo ko ngato no mosabili, saka cacay a ngato sa ko 1-12 a lipay. tina ngato sa, mabalaki ko peithay . saka tosa a ngato sa, 13-28 a lipay. tina ngato sa, saongay to ko wawa . saka tolo a ngato sa, 29-40 a lipay, sakacinizaniza to ko kido. taneng to maozip ihetal no ina. ngato cacay ano mosabiliko tatayna to bisac, latek caay henay kabana' ciniza to kawaw no mosabili. ano maazih no bayi ko nika mosabili niza sa, milicay i cinizaan, &quot;hacica to ko bolad koyza bili iso?&quot; ano saan sa, ano caykatineng to kawaw no nika sibili a tatayna sa. o papasobana; oyza bayi i cinizaan to nika i hakoa a tomlep ko nika bolad niza. taitiyato ciniza a mabana' to nika pinaay a bolad ko nika mosabili ako a saan. ano caykatineng koyza mosabili sa&quot; aya, ko nika caykatineng ako a saan koyzaen niza koyza tatayna to polong no malo kawaw no mosabiliay. ngato tosa yadah ko pasinay no Sakizaya to pakayniyan i mosabiliay. ano o kaento, ano o kawawto, yadah ko nahaymawen no tatayna. ano matangtang ko mosabiliay, caay kakapah a coisen ko kasoy a mipalatoc i palod. ano miteli i palod to kakaenen, paysin saan. ano komaen to maapiay a dadac ano cayi' o paza, caay kakapah. ano mahiza, ano maidih kiso, mahiza o nika idi iso ko nika maidi ko wawa a mitamako saan. ngato tolo ano mosabili ko tademaw sa, hali ko sicedamay, hali ko aheciday, hali ko cileminay, hali acawaay, mabidang acawaay. izaw ko maydihay a mitamako. itini ko mananam no pitamako no tatayna.</FORM>
    </S>
</TEXT>