<?xml version="1.0" ?>
<TEXT id="Wiki_Sakizaya_pabelian_naku_kisu_tu_cacay_a_subayu" xml:lang="pwn" source="" copyright="" citation="" BibTeX_citation="">
    <S id="0">
        <FORM>Cisanmaw I &quot;pabelian naku kisu tu cacay a subayu&quot; ku kamu. : &quot;yadah tu kunicudadan, masumad ku bihid, alahican sa, u udip akay yadah tu ku nadihan tu cudad mala caliway sa nanay i mata mahida u ladem nu wacah, inayay matateng , nika mahidaay tu u idaway . . iwayway, ikamu sa, inayay ku dihab nu baluwang, mihida tu maadihay i nikaudip atu idulit. . u nicudadan isu, ninanaman a kakatinengan, sadikuday sa malainayayay, mucumd i ndatebgan mahida idaway tu, malawayway nu msu, malaucizu. . amana kasaetim miliwku, namipalita tu kaku ci naan aku, : mahica nanu nikatinengan aku tu kawaw malngatu, isu sa caay henay piliyas tu luma' . mapaaw cinaaku matenes tu caay henay pidateng tu mahiniay a kawaw, . alahcan makaadih tu cabay, lalumaan tu cabay namidangay a sasing, mainal tu musakamu, sakamusa&quot;yah ,hatinitu kumhca aku : cimatu ku mamisahemay tina katuuday, naycuwaay a lawad a mdang.&quot; . imahda, dateng sa cakaku , tatenga caay kalpahak ku nikaudip nina aku. . kiyu, misaicelang kaku ametan tu kalisiw, mkizay tu tuki, amuladay tu wina wama tahekal amidang, sakamun aku, uduma akawaw, kapah paydang han , saycan tu ku nipaayaw , . sakamu sa ci Iykungcung i &quot;cay katineng&quot; acuda nisulitan mahini kidakamu, : &quot;anu mdang masumad ku wayway nu tademaw, pakaadih tu masumad micunus paka tanayu', . telung nipidangan , maadih isu ku cayay kalecad a tademaw, cayay kalecad ku nikaudip kya matineng tu kisu, caay namin kalecad tu tademaw mududuc tu kamu isu amaudip, . mahnisa, u balucu' nu tademaw masumad ahebal tu, . hang nikaudip tu pakaluwaluway mahicaay tu hakiya kita uctademaw caay kalpahak., alahican minanam kita misawalesay tu nikanelu', amana pakay balucu'i ku cayay kalipahak atu sademiad amulingaling, pikilimi tu sulit atutabatad, kiya ahebal tu ku balucu', . sikulen ku aniwiyu nu bslucu' u kacudu&quot;mukilul tu bli mahida u lalin&quot;sananay idaw kidakamu: : saka senengan ku wayway, yu musakamu anu adidi' ku ngiha, u sakakawaw sa tabaki. . ina kamu pasubana titaan , u duma a kawaw amana palatikih nayi ku hica, u duma atademaw amana pikakutud, u nayay ku balucu' a tademaw , sasahican amasasukaynah, supeden ku i balucuay a sadep, kiyu u tatengaay a tabakiay a nabalucuan. . anu sikawaw amana kaalialiyac. . yadahay a kawaw anu matibeng tu kita paculi inayi tu ku laheci, anu mahini sa pinabaw han tu kubalucu', satedepen ku nikasalain. . sakamu sa ci:wang cen ci : &quot;satedep, u nikaniketan, widasa,u nananaman&quot; . sakamusa ci:cu ke liyang: &quot;caay kaw pahelak sananay caay kaw matatudungay, anu caay kasatedep nayi ku laheci tabaat&quot; : . minabaw ku balucu' cay kaw matatudungay. usadep unananaman tu&quot; . . amana kalalid nu hekal palamal han malikat tu, amana katengteng nu cayay katatudung atademaw, anu caay kalewasay , kasadep ku balucu' , yaan naca tepalay a tademaw manamuh tu, widasa namakay nilabunu balucu' a nikaniketan. . katuud kunamicudaday mipalita: pahabay kaku takuwansa, maniket, sadikuday sa taluma' tu, sadikuday balakisatu tanukubid sa tu. : . ci yang lan sakamusa tu cacay , kapah ku nipatukil nida: &quot;idaw ku palitaay, utatayna matenes micuda, yadah kunipicuda, sadikuday sa taluma'iniyadu', : , mikuli, siacawaw mibaca, malalungun tu acawaw mukelid tu wawaw, sakangeluansa? ? dateng sa kaku, hatiniay tu numita amuledu usakahica, kanahatu dadikuday madebay ikacalilaw, caytu pakaduduc, malecaday a kawaw, caykalecad ku balucu', Malecaday a lauma' , cay kalecad ku labunuluma' malecaday u mukilulay, cay kalecad ku azi. . Nikaudip kanca idaw ku cangbul, nika bihbihen ku ababuh nu dikuc, . tatayna, anu icuwacuwa kisu, mitanam tu canan a kawaw, sadikuday sa lawpes sa I mihmihcaan,u kakawaw namusa caay kaw sapibelin tu mihcaan a nikaydaan. . Widasa saicelang sa musikul tu wayway nu udip, paledu tu kapah, caypilunguc tu belabelad sananay, sisa leduhan manamuh maudip. . sakapah han malaudip, yumidadingu kisu sa, umaminay nu misu awayway sa, masinga naming i labu nu dadingu ya tusaay a mata. . liwan nu kaudip, maydih kaku lipahak tu kisu, manakatawal tu sayaway a balucu' nu tatayna, yadahen ku lipahak, yadahen ku satumicek. .</FORM>
    </S>
</TEXT>
