<?xml version="1.0" ?>
<TEXT id="Wiki_Sakizaya_ulic-_kada_a_daesu" xml:lang="szy" source="Sakizaya Wikipedia, article: ulic-_kada_a_daesu" copyright="CC BY-SA" citation="ulic-_kada_a_daesu. (2025, May 05). In Wikipedia [Sakizaya]. https://szy.wikipedia.org/wiki/ulic-_kada_a_daesu" BibTeX_citation="@misc{Wiki_szy_ulic-_kada_a_daesu, title = ulic-_kada_a_daesu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ulic-_kada_a_daesu} }">
    <S id="0">
        <FORM kindOf="original">== satangahan nu ulic == kada a daesu ngatu ngatu-1 amalakada a tademaw amed, nika anu makadaay a tademaw, idaw aca ku ilabuway nu balucu' nida tusa kilim tu daesu. &quot;daesu&quot; hakya ameday adidiay a kawaw, hakya u dadiw, hakya u ziwga, matumes nu namuh mikawaw tu kalipahak kansa &quot;u daesu&quot;, uyda abesaay, anu matatungus sa, &quot;u daesu&quot; kayda. katuud ku pakuyuc a udip, mangelu' mukilim tu daesu, nika isa nu sadipa' ku daesu, luunghan maalatuway. ngatu-2 matekesay atu bancalay a tuud, hakya caay kaw daesu, alahican u daesu mapicpicay. nika anu matatungus tu datengen isu, anu mahicahica? unikayda isu madaesuway, sakasaan u daesu hananay yanikaydan isu a lipahak. ngatu-3 u daesu cayay katebing, alahican kaliwhan ita namahica katayni? tenga' &quot;unikaudip sa u babuwakan nu daesu&quot;, u kakaydihan a kawaw, mudadiw tu kakaydihan isu mudadiw, waniken isu kubeday, ya aliyacay i balucu' isu liwanitu ku adiding, papaluman tu kilang nu balucu', basbasen, padameki, adihen tu ku nihaymaw tabaki, u daesu kuyda. ngatu-4 u daesu sipaladayi, sipasubana'yi itawan, kya a matineng ku taw tu nikaymaw isu tu heniyan, kya katuud ku sidaesuway a tademaw. mamin palada', ibalucu'ay isu anu matumes nu namuh, u tabakiyay a daesu. kiyu, kasawsawni mudateng tu sapiedap i tawan, palada' tu daesu. ngatu-5 u saka sidaesu ku kapahay a balucu', anu yaan, anu icuwacuwa, ya daesu isu ya namuh isu, u tawa isu, pasubana'en ku nikadihan a tademaw. anu idaw ku nituduen isu, kaw nitudu'an isu ku saicelang, micapi tu ku daesu, dawis han u maala tu. mangelu' mukilim tu daesu, mayca sakapahan ku udip, kya tayni mukilim ku daesu tisuwan. ngatu-6 cacay kadaay a tademaw, u cayay kakada ku balucu', u sasidaesuway atu namuh. u macakatay a nikaudip, mikacaw i daesuway a balunga, muculil i teban nu bayu, mubihbih tu lipahakay a sakubad, mabahel i bancalay a tapuku. kinacacay caykaw nipateng misudikud, tadu makaadih tu i labuway a balucu' nidasibalu i palaludan, api' ku likat nu cilal. alaw u mueneng tu i dadaesuwan.</FORM>
        <FORM kindOf="standard">== satangahan no olic == kada a daeso ngato ngato-1 amalakada a tademaw amed, nika ano makadaay a tademaw, idaw aca ko ilaboway no baloco' nida tosa kilim to daeso. &quot;daeso&quot; hakya ameday adidiay a kawaw, hakya o dadiw, hakya o ziwga, matomes no namoh mikawaw to kalipahak kansa &quot;o daeso&quot;, oyda abesaay, ano matatongos sa, &quot;o daeso&quot; kayda. katood ko pakoyoc a odip, mangelo' mokilim to daeso, nika isa no sadipa' ko daeso, loonghan maalatoway. ngato-2 matekesay ato bancalay a tood, hakya caay kaw daeso, alahican o daeso mapicpicay. nika ano matatongos to datengen iso, ano mahicahica? onikayda iso madaesoway, sakasaan o daeso hananay yanikaydan iso a lipahak. ngato-3 o daeso cayay katebing, alahican kaliwhan ita namahica katayni? tenga' &quot;onikaodip sa o babowakan no daeso&quot;, o kakaydihan a kawaw, modadiw to kakaydihan iso modadiw, waniken iso kobeday, ya aliyacay i baloco' iso liwanito ko adiding, papaloman to kilang no baloco', basbasen, padameki, adihen to ko nihaymaw tabaki, o daeso koyda. ngato-4 o daeso sipaladayi, sipasobana'yi itawan, kya a matineng ko taw to nikaymaw iso to heniyan, kya katood ko sidaesoway a tademaw. mamin palada', ibaloco'ay iso ano matomes no namoh, o tabakiyay a daeso. kiyo, kasawsawni modateng to sapiedap i tawan, palada' to daeso. ngato-5 o saka sidaeso ko kapahay a baloco', ano yaan, ano icowacowa, ya daeso iso ya namoh iso, o tawa iso, pasobana'en ko nikadihan a tademaw. ano idaw ko nitodoen iso, kaw nitodo'an iso ko saicelang, micapi to ko daeso, dawis han o maala to. mangelo' mokilim to daeso, mayca sakapahan ko odip, kya tayni mokilim ko daeso tisowan. ngato-6 cacay kadaay a tademaw, o cayay kakada ko baloco', o sasidaesoway ato namoh. o macakatay a nikaodip, mikacaw i daesoway a balonga, mocolil i teban no bayo, mobihbih to lipahakay a sakobad, mabahel i bancalay a tapoko. kinacacay caykaw nipateng misodikod, tado makaadih to i laboway a baloco' nidasibalo i palalodan, api' ko likat no cilal. alaw o moeneng to i dadaesowan.</FORM>
    </S>
</TEXT>