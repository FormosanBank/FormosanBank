<?xml version="1.0" ?>
<TEXT id="Wiki_Sakizaya_u_uzip_nu_Sakizaya" xml:lang="szy" source="Sakizaya Wikipedia, article: u_uzip_nu_Sakizaya" copyright="CC BY-SA" citation="u_uzip_nu_Sakizaya. (2025, May 05). In Wikipedia [Sakizaya]. https://szy.wikipedia.org/wiki/u_uzip_nu_Sakizaya" BibTeX_citation="@misc{Wiki_szy_u_uzip_nu_Sakizaya, title = u_uzip_nu_Sakizaya, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_uzip_nu_Sakizaya} }">
    <S id="0">
        <FORM kindOf="original">== u uzip nu Sakizaya == ngatu-cacay u Sakizaya hananay a tademaw, u Sakizaya hananay a tademaw, u matayalay tu demiad, caayay katalaw tu cilal atu udad, hiyuhuhayyan, micekiw sa i bayu', mikalang i sa'wac , limulak tu lutuk ku Sakizaya. u kabana'an atu kaulahan nu mita kinian a dadiw, nawhani mapu'lac niza a mapahapinang ku tatudung nu pinangan nu uzip ita u Sakizaya. bangcal a tengilen kina dadiw, tadamatumes nu lahekelay, lipahakay a balucu' i sasibuan niza, tadamatalahkal haca nila ku micidekay a pinanagan ita u Sakizaya. ngatu-tusa tatenga' matu wawa nu bayu' atu buyu kita u Sakizayaay.Caay ka cangu'ut kita tu sakauzip atu kakaenen. anu malaluk a matayal i,yadah i bayu' ku lami', yadah i palapalaan ku sinabel, ucung ku buting i sa'wac, manga'ay haca a talalutuk a miadup, mitalakal. Wata:kita u misa Sakizayaay, u lami' tu kita ku mamauzip itini i hekal a tapalen. kalimlaaw ita ku lami' nu laylay nu babalaki ita, pauzipaw ita ku makapahay a suwal nu mita u Sakizaya.</FORM>
        <FORM kindOf="standard">== o ozip no Sakizaya == ngato-cacay o Sakizaya hananay a tademaw, o Sakizaya hananay a tademaw, o matayalay to demiad, caayay katalaw to cilal ato odad, hiyohohayyan, micekiw sa i bayo', mikalang i sa'wac , limolak to lotok ko Sakizaya. o kabana'an ato kaolahan no mita kinian a dadiw, nawhani mapo'lac niza a mapahapinang ko tatodong no pinangan no ozip ita o Sakizaya. bangcal a tengilen kina dadiw, tadamatomes no lahekelay, lipahakay a baloco' i sasiboan niza, tadamatalahkal haca nila ko micidekay a pinanagan ita o Sakizaya. ngato-tosa tatenga' mato wawa no bayo' ato boyo kita o Sakizayaay.Caay ka cango'ot kita to sakaozip ato kakaenen. ano malalok a matayal i,yadah i bayo' ko lami', yadah i palapalaan ko sinabel, ocong ko boting i sa'wac, manga'ay haca a talalotok a miadop, mitalakal. Wata:kita o misa Sakizayaay, o lami' to kita ko mamaozip itini i hekal a tapalen. kalimlaaw ita ko lami' no laylay no babalaki ita, paozipaw ita ko makapahay a sowal no mita o Sakizaya.</FORM>
    </S>
</TEXT>