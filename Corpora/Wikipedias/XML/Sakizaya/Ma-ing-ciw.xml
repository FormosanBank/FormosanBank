<?xml version="1.0" ?>
<TEXT id="Wiki_Sakizaya_Ma-ing-ciw" xml:lang="pwn" source="" copyright="" citation="" BibTeX_citation="">
    <S id="0">
        <FORM> kakiliman Ma ing ciw , cay siw lim sep mihcaan pitu a bulad cay lu a demiad) lecuhan i Cun hua min kuo cence' atu huasie a tademaw, ci Ma he lin atu ci Ci huo siu u wawa nuheni, pilecuhan i Ing kuo nu Sinkan ciwlun yumati, cay siw lim tu a mihcaan mikilul tu babalaki mabulaw taynin i Taypakse a mueneng. ayda han mala Tunwu tabakiay a cacudadan hulic a saydan, naw Cun hua min kuo cungtun tu (saka cay tu, cay lu a cungtun) Cun kuo kuo min tang cusi, Taypak siciw, fawu pucen ku kawaw. nilaculan naw mibelihay tu igu ni Can cin kuo ciwkaysiki, sa mala Cun hua min kuo cungtun sakacacay a fucicen. nikuda sa mala sin cen yun yen ciw yun hua can kawhe wiyunhui cuzen wiyun atu Kuo min tahua dayhuw. cay siw siw lu a mihcaan, awdan nu sin cen yun ceng Lan cen mala fau'pu ceng, sa malimad mala Sincenyun cenu'wiyun. itini i cay siw siw wal a mihcaan pisingkiwan nu Taypak siciw, adidi ku nipi yadahan tu paya ni Ceng suy pen tu sakatulin nida a payan. tu sep sep tu a mihcaan mikikaka tu baluhay a likisi nu mihcaan tu nem sip a kilacan nu paya kina cacayaca a maala, katukuh ayda i nai ku mikikakaay tu paya nida. tu spe sep lim a mihcaan pisingkiwan tu Cun kuo kuo min tan cusi , malahci ci Ma ing ciw maala, tu sep sep pic a mihcaan nu picidekan a kawaw nu kalisiwan miales cinida, i tawya a demiad mihapu cinida milabu tu tu sep sep wal a mihcaan nu pisingkiwan tu Cun hua min kuo cungtun. itini i tu sep sep wal a mihcaan pisinkiwan tu cungtun, ci Ma ing ciw makaala tu tu pic lasubu a wangan micapitu enemay a kilacan maala mala cung tun, nikalaliyunan tu centan, itini i tu sep cay tu a mihcaan maala mala Cun hua min kuo pisingkiwan nika tulinan a mala cungtun. tu sep cay lim a mihcaan cay cay a bulad pitu a demiad, tawyaay a Cun hua min kuo cungtun ci Ma ing ciw itin i Sin cia puo atu Cun hua zen min kun he kuo sakakaay nu mililiday a tademaw ci Si cin pin masasuadih ku nu heni masasakamu, nina tusaay a kanatalan nu sakakaay makaala tu nem nem a mihcaan sayaway anika sasuadihan a masasakamu. nikaydaan tu wawa henay cay siw lim sep a mihcaan pitu a bulad cay lu a demiad, lecuhen itini i Ing kuo nu Sin kan ciwlunyuma ti'kunhua a pidekuan, lalima ku nu heni a calekakaan cacay cinida u tatamaan a wawa. saka sasepat nu silsil ni lecuhan ci Ma ing ciw, pangangan han ci titi' ku ngangan. cay siw lim tu a mihcaan mikilu cinida tu babalaki mabulaw tayni i Taywan. pihedekan nida micuda han nai tini i Cinsin nu mulaay a cacudadan, Taywan Taypak nice sihan husiw , Taypak seli Taan cuci cunsie, Taywan senli Taypak Cinkuo cunsie, Kuoli Taywan tasie huali siesi huasiecu micudad. micudad henay tu tuluay anipicudad malingatu tu cinida micudad miadih tu pakuntaway a cudadan, miadih cinida tu cudad han u centan nu caaya kaw aadihan a cudadan. micudad henay tu cucun tawya malalit nu malaheciay nu kacuduan a kawaw, nasakamusa cinida amala singbung kisia kaku sa. cay sip a mihcaan tayda i Cinsan a bayubayuan a mingaduy, mingaduy satu ku adidien tu maenep a mapatay, hidahida satu misaicelang minanam mingaduy. picudadan tu cucun henay, manamuh cinida micudad tu yuse winyi . micudad tu Cen kuo cunsia nuw matatukuday a milabu cinida mala huowuy. itini i (ce'kuocuoci) sa tunipicudad nida tu tabakiay a cacudada henay, ni kalahitayan, idaw tu ku nipitiyung tu tinnaw. itini i (ce'kuocuoci) picudadan i amilika, pienengan i sikusia henay, tu pilipilipayan hinakan cinida tu kuku' nu pabuy. itida i patiyamay nu amilika, kuku' nu pabuy caay katekas atu heci nu katalan. micudad henay tu tabakiay a cacudadan nataydatu i Cia cuo Puo ke'lay tabakiay a cacudadan miadih, ku manglay cinida tayda i Puo ke'lay a cacudadan micudad, nika cacay pakasingsi' cinida tu Puo ke'lay a cacudada sisa cudad satu cinida i Ha fuo a cacudadan. nikaydaan tu cence mahka malingatu itida henay i amilika patideng tu fan kun ay kuo lenmun, mala mantun cu lise'. mala (puo se tun tuncen) mitesekay a misuli ci nida makaala tu lima a mihcaan, naw &quot;Yi wu tay&quot;, &quot;Wan saw lin&quot;, &quot;Li nan ciw&quot; u ngangan nida misulit tu cunlun, se'lun, kalibutan a sasulitan makaala tu cay sep a wan nu nisulitan, mibelin tu Cuo kun, taydu atu haiway cuopay, misilut tu micidekay a tademaw akawaw, kinapina makaala tu kawlah nu Kuo min tan, nisulitan nida hina i &quot;cun yen sinbung&quot; , &quot;lan he paw'&quot;, &quot;sinwun tandi'&quot; itini i kuomin tan a cudad atu micudaday i hekalay nu tademaw aadihan tu cudadan, ni kinkian ni Cun cin kuo a tademaw malasepay caay pacumudi nu Cen cin kuo sifu i Taywan. Taypak siciw Ma ing ciw miales tu cenu'wiyu, kinapina musakamu a caay kaku ka tahekal misikiw tu Taypak siciw sa, nika i cay siw siw wal a mihcaan milabu tu Kuo min tan mitahaway misingkiw maala cinida, mala tawyaay a Kuo min tan siciw nu Taypak siciw sasingkiwan a tademaw, cay tu a bulat tu lim a demiad 51.13 a paya nialaan alaan tu paya maala mala Taypak siciw (Cen suy pen tu 45.91 ku paya, Wan cen sen 2.97 ku paya). tu sep septu mihcaan, 64.11 ku paya matulim maala, katukuh ayda u satalawkaway nu siciwan anika alaan nu paya. saka tusa nu Taypak siciw pisingkiwan tusep septu mihcaan Taypak siciw pisingkiwan Ma ing ciw mikiayaw milakuuyt tu lasubu nu nem sep a kilacan Ma ing ciw mikiayaw nikaalaan nu paya mikiadidi tu lasubu nu nem sep a kilacan. saka tusa nu Taypak siciw pisingkiwan sapidiputaw tu lubu sapidiputaw tu sakakapah nu udip atu luma', misilud tu sakaylamal a kawaw, miwada' tu mapataya nu matuduhay a tademaw, mawada ku kasiziku nu i dadanay a kawaw, maka utubaya anika bateluan atu mapataya a tademaw macunus, sinalasangan a tademaw acaay pacici paculil, mawada ku milalebuay a kawaw, macunus ku nidakepan tu lacusay a tademaw, misakapah tu nika peladan nu buyu' saka caay ka yadah un tademaw a mapaty, mibulaw tu i sasaay nu buyuan a tademaw, patideng tu sapilaylay tu udipan, patideng tu caay kaw matekesay nu pilaylayan tu udip, patideng tu Taypak siwcitan, patideng tu tiyicu', mitulin tu sakatayda i Taypak nu dadipasan a babatikalan nu kawaw, mitahaw tu hepin tataydaan midang, misilut tu cinsan caculian, patideng tu dansuy nu balungaan a pacunaan a tataydaan midang atu aadihan. micuduh ku sihu tu babakahan tu tatuni' kilulen tu miliaca ku galasu nina kawaw makaala tu tu sep sep cay nu Ya cuo babakahan anipikuwan nu tuudan a kawlah walu a mihcaan makawaw nida ku pina nu lu sepsep a walwalen nu kalisiwan, papalaliwan tu gisuy mamitules namaka sip sep a kilacan, macunus makaala tu wal sep a kilacan. sakalihalay nu dadadanan a tamelac, kapah ku culil nu kadideng, mitastas tu sangaw a kayakay, patideng tu kakacawan nu basu, nu kitakidan sayaway patideng tu langdaway a tademawan nu silusian. tu sep sep tu a mihcaan cay tu a bulad tu sep a demiad, mitastas tu makaalaay tu lasubuan nu likisi a cunsan a kayakay pala sip lu lim a lalakuan, baluhay a cunsan kayakay itini i tu sep sep nem a mihcaan cay tu a bulad tu sip a demiad taneng tu kaydaan. cunsan kayakay caay henay katepa ku sasangaan tu kayakayan, u tuud nida kayakay itida han hnay padeng i hepim aidangan. mikilulay a siciwan ci Haw lun pin, mangalay patideng tu balubaluan a kawaw, itida i hekal nu kayakay mipahecek tu pacek, panuli, tahpuen tu galasuay a baluan. Cun kuo kuo min tan cusi Cun hua min kuo cuntun saka cacay a lingatu (tu sep sep wal tu sep cay tu) misingkiw tu cuntun tu sep sep wal mihcaan tulu a bulad tu tu a demiad kalahecian mihapu tu paya, 765 wang 9014 ku paya, 58.45 ku nikaalaan tu paya mala cay tu a cuntun nu kasenu hananay ni pisinkiwan, tawya a mihcaan tu lima a bulad tusep a demiad malinga tu mala cuntun. sakatusa a kala cuntunan &quot;tu sep cay tu tu sep cay nem&quot; matulin maala ni singkiwan tu sep cay tu a mihcaan cacay a bulad cay sip a demiad, 689 a wang 1139 ku paya , 51.60 a kilac, matulin maala tu cay lu a cuntun, mincin tan ci Cay ing win kaalaan nu paya 45.63 kilac, Cinmin tan kaalaan nu paya 2.77 kilac. tu sep cay tu a mihcaan lima a bulad tu sep a demiad, mihapu mala cuntun. mala hucu nu tademaw mahedek sa tu mala cuntun caay pisengal tacuwacuwa muculi mididaw tu cabay, na tayda tu i tu tu wal a kakiningan tu paya tayda mibawung. tu sep cay nem mihcaan siwa a bulad tu nem a demiad awdan nu Tunwu tasie mala Yen cia kan nu huasea saydan, itini i Tunwu tasie tada musakamuay tu &quot; Taywan kanatal a patucek&quot;. taywan kanatal a patucek tu sep tu cay mihcaan cay sep a bulad tu pic a demiad, mapatelit ci Ma ing ciw tinu tuluay a kawawan (cun se', cun in', cun kan), Taywan Taypak a huing saka cacay ani saybnga nai' ku cumi sa. palutatengan ku kanatal palutatengaan ku kanatal, sakamu sa ci Ma ing ciw, &quot;Taywan u tada luma' nu mita, u kanatal nu mita, tatengaay a ngangan a kanatal han u Cun hua min kuo, tada ngangan han u &quot;Taywan&quot;. patinakau sa musakamu &quot; i hekalay nu kanatalan a tademaw, sakamu sa nama ka cuwaay kisu sa, sakamu hannida &quot;I'm from Republic of China, commonly known as Taiwan &quot;, atu &quot;I'm from Taiwan officially known as Republic of China&quot; hina adih ku mahiniay sa. singku nu udip wawa henay ci Ma ing ciw hena kilul tu babalaki tayda i tancusiw ni singlian tu cinida, nika micudad satu tu cucun caay tu ka hina tayda i kiwkay, katukuh ayda nai' ku tungus nida tu sinzia. sakay binawlan a kawaw hatidaay tu nida misuped tu ni cuhcuh han tu idang, makaala tu cay siw wal a lasubuan (katukuh tu tu sep cay siw a mihcaan cacay a bulad walu a demiad) , sepat a wang ku ni picuhcuhan tu idang, u Cun hua min kuo nu cence' a tademaw u sayadahay nu nipicuhcuhan tu idang sapabeli tu idang tu tawan a tademaw. cay siw siw siw a mihcaan, mala Taypak siciw tawya ci Ma ing ciw u Taypak se' cen hu sin cen yun nun ye wi yun mapulung sikawaw tu milakalakay nu wacuan mamitutuy a kawaw ( malalitemuh,maka kakitinkitin tu lima mi'put tu libung , mituduy tu wacuan a pahabay pangangan han nida ci Ma siw ciw. kinapinan a kinsaan, sapibahbah tu cilekay atu sapituduy tu sapahabay a kawawan, ci Ma siw ciw atu ci Ma ing ciw mapulung ku nuheni mueneng i luma' nu tahudan , u sakaudip nina wacu u acawaw tu ni Ma ing ciw ku pahabaya midipud. ci Ma ing ciw u tahudan nu picidekan a kalisiw ku sapatahekal tu sapikinsa tu udip atu sakatayda i padekuwan nu wacuan a kalisiw, sisa mabangbang kina picidekan nu kalisiw a kawaw. malalitin tu ihekalay atu zumaay a natinengan Ma ing ciw https: zh.wikipedia.org wiki E9 A6 AC E8 8B B1 E4 B9 9D E6 94 BF E5 BA 9C Ma ing ciw sihu https: zh.wikipedia.org wiki E9 A6 AC E7 BF 92 E6 9C 83 (2014 E5 B9 B4) (2014 ) https: zh.wikipedia.org wiki E4 B8 A4 E5 B2 B8 E9 A2 86 E5 AF BC E4 BA BA E4 BC 9A E9 9D A2 masasuadih nu tusaay a kanatalan https: zh.wikipedia.org wiki 633 E6 94 BF E8 A6 8B633 cencin https: zh.wikipedia.org wiki E9 A6 AC E8 8B B1 E4 B9 9D E6 96 87 E6 95 99 E5 9F BA E9 87 91 E6 9C 83 Ma ing ciw wenciw cicen hua https: zh.wikipedia.org wiki E7 89 B9 E6 AE 8A E6 80 A7 E9 97 9C E4 BF 82 picidekan a kangkey https: zh.wikipedia.org wiki E8 87 BA E5 8C 97 E5 B8 82 E9 95 B7 E9 A6 AC E8 8B B1 E4 B9 9D E7 89 B9 E5 88 A5 E8 B2 BB E6 A1 88 Taypak siciw Ma ing ciw picidekan a kawaw</FORM>
    </S>
</TEXT>
