<?xml version="1.0" ?>
<TEXT id="Wiki_Sakizaya_sizi" xml:lang="pwn" source="Paiwan Wikipedia, article: sizi" copyright="CC BY-SA" citation="sizi. (2024, December 07). In Wikipedia [Paiwan]. https://pwn.wikipedia.org/wiki/sizi" BibTeX_citation="@misc{Wiki_pwn_sizi, title = sizi, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/sizi} }">
    <S id="0">
        <FORM kindOf="original">sizi/sidi (kamu nu Hulam: 羊) u sidi sa, masa sidiay a binacadan, u sanu sidiay a tatungus kasabinacadanay (kasingangan nu i cudad sa u Caprini) i kasumamadan nu Cung-ko a nipangangan sakacacay sa ya san-ken han, sakatusa sa ya cen-lang, sakatulu sa ya ciyenlo han sakasepat sa ya tu-sun-ce han. nu sidiay a kasabinacadan sa kaidawan tu ya masamulmulay a sida, nu buyu'ay a sidi, tabakiay nu ngawa' a sidi, atu ya salengacay a sidi kayadah. sakay nu kakawsanay a kungku atu nu binawlanay a lisin iti Cung-ko ina sidi sa u sidi sa masanu lalangawanay a kalemetan a aadupan sa, itini i Cung-ko misadit tu sulit sa kaladamsayan atu salunganay a sulit sa, u sidi amin ku sisatangahan a paayaw, ya kaladasayan a sulit ya "祥" (siyang) sa sikalecad tuya "祥" (siyang) hananay la'cus a nayay ku sulit tiya sidian, u sapakatineng sa itini ku nilacul tu imin. u sidi hananay sa i Cung-ko a sapadutuc sa masa nu laylayykaidaw nu sacunus tu kalamelitan, i kasumamadan sa u nikatabakian a kalemetan nu "羊" (yiyang) sa u sakalemetanay sa tina sulitan "大吉祥" (ta-ci-siyang) han. u nu sidiay a nisangaan tu sapabacu tuya kulit nu dikuc sa idaway tu ku sapatineng tu kalemetan, ya cili atu ya siyangzuye hananay a imi, ya cisiyang hananay sa u kanikalan nu cilal palatuluen a tatukian ku sikalekal nu cilal, u sikalemet nu tawya a tatukian. u masa nu sidiay a tatangahanay a nipangangan sa caay kakatuud, nika masa nu Cung-koay satuasay a tatangahan a ngangan, iti(lasubuanay sakay nu kasingangan sa)nikapasilatan tu saka 202 a mapasilac, u sidi hananay sa itini i dadutucan nu pilecuhan nu aadupan a nipasilac sa sakay walu, sasasuayawan a satektek sa u sadikuday. nika iti nutipanay a kakitidaan sa, nu bunac a nipasilac tu kakilulan nu sabaw tusaay idaw aca kya salengacay a sidi, atu ya mo-ciye (buyu'ay a sidi) nipasilac sa u sayaway atu sabaw cacay, u sidi nu buyu' sa i nutipanay a binacadan sakay nu lalangawan a tatungusan sa u cayay kademec nu kangeluan atu caay kapenec sananay, u sibanuhay mamumuay ku udip a sidi sa mapusiay sa ku sasitungus, kyu ya iyutay hananay a binacadan sa nipimelaw tu lalangawan tu sakay buyu'ay a sidi sa u mubelihay tu binacadan, u mamumuay ku banuh a sidi sa u misululay ku balucu' tu binacadan sananay. pilihida nu lalangawan iti England a masaadidiay a kenis sa, i paymihcaan idaw ku nipalekalan tu kadademec tu mamumuay a banuh nu sidi, caay kau nu itidaay a dada ku mapacepcepay ku mata, pasu u belaway tuluay a subal i amin kanatal kakayda satu makangkang ku pilihida. ina mahiniay masa nu laylayay a kawaw nikadademecad sa, na i 1989 a mihcaan ku kalingatuan, kutusisa u kasaupuan nu katuuday pacuyaku a miuyuy tu picidekan a matatengil tina kawawan, nika katukuh i 1992 a mihcaan sa, ina kadademecan tu a misayit tu banuh itida i pahutingan tu sidi a kakitidaan a malingatu. sakay nu kalisiway a sapadadan u sidi sa yadah ku kasasiduma nu sakay kalisiway tu sasahicaan, tinaku ya buling nu sidi (atu u pinayatan tu a tuudtuud a pisangaan, sikalecad niya salangay a elaw), u banuh, u titi atu ya simal nu sidi. kaidaw niya banges nu sidi palutatipeluken i ayaw nu kainayian nu tatipeluk a mihcaan sa, katensan a miida tu sakahenulan sakay hekal. malamumuay a sidi iti masadumaay a kanatal sa tinaku ya Australia, New Zealand, Uruguay, Argentina, kayadah nu kanatal sakaidaw nu sakahenulanay tu sakay u silacul nu sakalisiwan, sikalecad nu Austalia sipatuduen nu tau tu kasingangan tu ya "mukacaway i kulul nu sidi a kanatal" han. u siukakiay a aadupan kahaymawan a kasumad siukakiay a aadupan sa namakay i kasumamadan picapian tuya baluhayay tu a ziday , masanu siciiday nu sadipa a aadupan haymaw sananay a kasumadan kasahinian. kasilamitan a masumad sa namakay i pitekaan tu nu baluhay a ziday haymaw sa kapeluan. iti kalatebanan a ziday atu kaayawanay a ziday sa, u sakahenulan a tatukian ku nikasumadan i mahida. piadih nu hekalan sa, iayaway a siukakiay a aadupan misasengi tuya aydaay a sinina'ay i sasauwacanay a ngabul ; kalawkaw, apuyu ku kuku, u papah ku tatungus a mukan. kalingatuan nu baluhayay a celahcan iti kikukikulan tu nu mihcaan (4600 a mang kya i ayawan nu mihcaan) masaadaayay tulu a nikasaditan nu sidi muteka tu a idaw ku kasasumadan, masapabuyay a sidi sakay nu yacoay, atu ya malapiay ku kuku a sidi atu ya masatabakiay mukanay tu lutuk a sidi. nika ya siukakiay a sidi sa nayay ku kademec i lihat nu sidiay a mamukeliday tu sakaudip, imahida sa u micidekay ku kaki a sidi ku kalabangbangan a tatukian. ina siukakiay a sidi sa itida sananay i tapiingan mulatlat kangeluan ku sikaudip. nika imahini sa kakayda satu ku nu heni a macakat ku kasasibutan nu bituka a palawpes tu nikanan, sini susutan tu a taneng a mukan tu mahidaay nayay ku iyubung a canacanan u sapicunus tu nikanayatan a maudip ku nikasumadan. kalingatuan nu baluhay a zitay sa itawya a mucelak ku lutulutuk, katukuh tu i tebatebanan a celahcan sa ina kitakitayba demiad sa kasumadan tu, alahicaan sa maacak ku demiad nayay ku nikaudad, u sakaahebalay nu kilalilangan atu lahaday a tuudtuud mamin maacak a mapatay ku langaw, uyda satu ya lutuk muteka tu a mulatlat silangaw, pilatlatan sa talacuwacuwa tu a mubitelak. u lutuk hananay sa u sasalacusay a muyaen a kakanen, uyda sa kaidawan tu micidekay a pimulmul nu bituka ku makalawpesay, tinaku u sidi idway ku ukaki hananay kanamuhan nunuheni a mukan ku lutuk,caay pipili tu tanuakaway saan atu kainayian tu iyubung. kalamkam sa kutayan tu nu siukakiay a aadupan kya siubilay adada a aadupan i lahaday a maudip, mala u sitatungusay tu lutukay ku kakanan a mamukeliday i enaenalan.</FORM>
        <FORM kindOf="standard">sizi/sidi (kamo no Holam: 羊) o sidi sa, masa sidiay a binacadan, o sano sidiay a tatongos kasabinacadanay (kasingangan no i codad sa o Caprini) i kasomamadan no Cong-ko a nipangangan sakacacay sa ya san-ken han, sakatosa sa ya cen-lang, sakatolo sa ya ciyenlo han sakasepat sa ya to-son-ce han. no sidiay a kasabinacadan sa kaidawan to ya masamolmolay a sida, no boyo'ay a sidi, tabakiay no ngawa' a sidi, ato ya salengacay a sidi kayadah. sakay no kakawsanay a kongko ato no binawlanay a lisin iti Cong-ko ina sidi sa o sidi sa masano lalangawanay a kalemetan a aadopan sa, itini i Cong-ko misadit to solit sa kaladamsayan ato salonganay a solit sa, o sidi amin ko sisatangahan a paayaw, ya kaladasayan a solit ya "祥" (siyang) sa sikalecad toya "祥" (siyang) hananay la'cos a nayay ko solit tiya sidian, o sapakatineng sa itini ko nilacol to imin. o sidi hananay sa i Cong-ko a sapadotoc sa masa no laylayykaidaw no saconos to kalamelitan, i kasomamadan sa o nikatabakian a kalemetan no "羊" (yiyang) sa o sakalemetanay sa tina solitan "大吉祥" (ta-ci-siyang) han. o no sidiay a nisangaan to sapabaco toya kolit no dikoc sa idaway to ko sapatineng to kalemetan, ya cili ato ya siyangzoye hananay a imi, ya cisiyang hananay sa o kanikalan no cilal palatoloen a tatokian ko sikalekal no cilal, o sikalemet no tawya a tatokian. o masa no sidiay a tatangahanay a nipangangan sa caay kakatood, nika masa no Cong-koay satoasay a tatangahan a ngangan, iti(lasoboanay sakay no kasingangan sa)nikapasilatan to saka 202 a mapasilac, o sidi hananay sa itini i dadotocan no pilecohan no aadopan a nipasilac sa sakay walo, sasasoayawan a satektek sa o sadikoday. nika iti notipanay a kakitidaan sa, no bonac a nipasilac to kakilolan no sabaw tosaay idaw aca kya salengacay a sidi, ato ya mo-ciye (boyo'ay a sidi) nipasilac sa o sayaway ato sabaw cacay, o sidi no boyo' sa i notipanay a binacadan sakay no lalangawan a tatongosan sa o cayay kademec no kangeloan ato caay kapenec sananay, o sibanohay mamomoay ko odip a sidi sa maposiay sa ko sasitongos, kyo ya iyotay hananay a binacadan sa nipimelaw to lalangawan to sakay boyo'ay a sidi sa o mobelihay to binacadan, o mamomoay ko banoh a sidi sa o misololay ko baloco' to binacadan sananay. pilihida no lalangawan iti England a masaadidiay a kenis sa, i paymihcaan idaw ko nipalekalan to kadademec to mamomoay a banoh no sidi, caay kao no itidaay a dada ko mapacepcepay ko mata, paso o belaway toloay a sobal i amin kanatal kakayda sato makangkang ko pilihida. ina mahiniay masa no laylayay a kawaw nikadademecad sa, na i 1989 a mihcaan ko kalingatoan, kotosisa o kasaopoan no katooday pacoyako a mioyoy to picidekan a matatengil tina kawawan, nika katokoh i 1992 a mihcaan sa, ina kadademecan to a misayit to banoh itida i pahotingan to sidi a kakitidaan a malingato. sakay no kalisiway a sapadadan o sidi sa yadah ko kasasidoma no sakay kalisiway to sasahicaan, tinako ya boling no sidi (ato o pinayatan to a toodtood a pisangaan, sikalecad niya salangay a elaw), o banoh, o titi ato ya simal no sidi. kaidaw niya banges no sidi palotatipeloken i ayaw no kainayian no tatipelok a mihcaan sa, katensan a miida to sakahenolan sakay hekal. malamomoay a sidi iti masadomaay a kanatal sa tinako ya Aostralia, New Zealand, Urogoay, Argentina, kayadah no kanatal sakaidaw no sakahenolanay to sakay o silacol no sakalisiwan, sikalecad no Aostalia sipatodoen no tao to kasingangan to ya "mokacaway i kolol no sidi a kanatal" han. o siokakiay a aadopan kahaymawan a kasomad siokakiay a aadopan sa namakay i kasomamadan picapian toya balohayay to a ziday , masano siciiday no sadipa a aadopan haymaw sananay a kasomadan kasahinian. kasilamitan a masomad sa namakay i pitekaan to no balohay a ziday haymaw sa kapeloan. iti kalatebanan a ziday ato kaayawanay a ziday sa, o sakahenolan a tatokian ko nikasomadan i mahida. piadih no hekalan sa, iayaway a siokakiay a aadopan misasengi toya aydaay a sinina'ay i sasaowacanay a ngabol ; kalawkaw, apoyo ko koko, o papah ko tatongos a mokan. kalingatoan no balohayay a celahcan iti kikokikolan to no mihcaan (4600 a mang kya i ayawan no mihcaan) masaadaayay tolo a nikasaditan no sidi moteka to a idaw ko kasasomadan, masapaboyay a sidi sakay no yacoay, ato ya malapiay ko koko a sidi ato ya masatabakiay mokanay to lotok a sidi. nika ya siokakiay a sidi sa nayay ko kademec i lihat no sidiay a mamokeliday to sakaodip, imahida sa o micidekay ko kaki a sidi ko kalabangbangan a tatokian. ina siokakiay a sidi sa itida sananay i tapiingan molatlat kangeloan ko sikaodip. nika imahini sa kakayda sato ko no heni a macakat ko kasasibotan no bitoka a palawpes to nikanan, sini sosotan to a taneng a mokan to mahidaay nayay ko iyobong a canacanan o sapiconos to nikanayatan a maodip ko nikasomadan. kalingatoan no balohay a zitay sa itawya a mocelak ko lotolotok, katokoh to i tebatebanan a celahcan sa ina kitakitayba demiad sa kasomadan to, alahicaan sa maacak ko demiad nayay ko nikaodad, o sakaahebalay no kilalilangan ato lahaday a toodtood mamin maacak a mapatay ko langaw, oyda sato ya lotok moteka to a molatlat silangaw, pilatlatan sa talacowacowa to a mobitelak. o lotok hananay sa o sasalacosay a moyaen a kakanen, oyda sa kaidawan to micidekay a pimolmol no bitoka ko makalawpesay, tinako o sidi idway ko okaki hananay kanamohan nonoheni a mokan ko lotok,caay pipili to tanoakaway saan ato kainayian to iyobong. kalamkam sa kotayan to no siokakiay a aadopan kya siobilay adada a aadopan i lahaday a maodip, mala o sitatongosay to lotokay ko kakanan a mamokeliday i enaenalan.</FORM>
    </S>
</TEXT>