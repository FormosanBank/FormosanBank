<?xml version="1.0" ?>
<TEXT id="Wiki_Sakizaya_ulic-_u_papelu'_ni_Tuku_Sayiun_2016" xml:lang="pwn" source="Paiwan Wikipedia, article: ulic-_u_papelu'_ni_Tuku_Sayiun_2016" copyright="CC BY-SA" citation="ulic-_u_papelu'_ni_Tuku_Sayiun_2016. (2024, November 18). In Wikipedia [Paiwan]. https://pwn.wikipedia.org/wiki/ulic-_u_papelu'_ni_Tuku_Sayiun_2016" BibTeX_citation="@misc{Wiki_pwn_ulic-_u_papelu'_ni_Tuku_Sayiun_2016, title = ulic-_u_papelu'_ni_Tuku_Sayiun_2016, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/ulic-_u_papelu'_ni_Tuku_Sayiun_2016} }">
    <S id="0">
        <FORM> satangahan nu ulic u papelu' ni Tuku Sayiun 2016 lacul nu papelu' i ayaway a babalaki u sitangaay a tademaw amin kamu nu sakizaya mibaung kaku tu tamuwanan ci tuku ku ngangan mu maku nalecuhan kaku i ciwidiyan a niyazu'i sawaliyan yuadidi'henay, mabaki kaku i tiza i ciwidiyan sademidemiadsa mibalakas misalama midang i cuwacuwa ahbal ku niyazu'kyami, yadah ku salamaay. natabakitu, tayzatu kaku i kalingku i taybak micudad maalatu ku aut kaku katukuh ayza micudad henay kaku namihcaan, maala kaku ku sking nu Tonghua tabakiaya a cacudadan a sisa, tala micudadtu kaku. siacawaw tu kaku tatulu ku wawa u tatama amin izay kaku tayni micankatu misapapeluay a demec zayhan inayi ku maydih tayniay matineng musakamuay masikac tayni caay katineng musakamuay matalaw tayni sisa, tayni kaku izaw ku tulu papeluay a satangahan sakacacay a satangahan sa u canan kunizateng nu misu ku adup nu incuming sakatusa a satangahan sa u cima a babalaki ku mabulah nu misu sakatulu a satangahan sa amahica paeneng pacakat ku masakapahat i niyazu' pulung hanku paini tuyniyan a stangahan palekal ku kakawsan nu mita ku lalangawan nu Sakizaya pakatineng tu nu babalakiyay a nizateng uyni a kawaw ku satabakiyay sasuayawen nu mita ayza mihalhal tu sapisulimet misakapah sisa maydih kami patizeng ku cacudadan nu mita u Sakizaya pasubana'tu wawa nu mita ku kamu ,lalangawan atu natinengan nu mita u Sakizaya pulunghan naku musakamu kina tulu a satangahan izaw ku simsim nu maku u nikauzip nu babalaki sa caay kapawan nu mita ku tineng nuheni nu nikauzip i tawya katukuh ayza izaw ku cacay a wawa nu ciwidiyan ci balah sa itiza i ciwidiyan a niyazu' inuayawansa patizeng ciniza ku cilal amiadupay a cacudadan hananay itini nuni ilalabu nu cilal amiadupay a cacudadan mipasubana' ku binacadan hican amiadup hican kunikauzip hican amingaay tu kakanan hican misanga' ku dabek hican milakuid tu sawac hican miala ku nanum hican mukayakay tu kilang hican mipili' ku kakaenen i buyubuyuan mahicaay ku pinanam itiza ku pasubana' nu binacadan sa itini ilalabu nuni amihiya minanam u hananay itiza umitanengay a pinanam itiza sa mihicaay ku pipasubana' ku cilal amiadupay a cacudadan hananay sa talamiazih kita matenengtu inimilihizay amin sa alan satu ku auk palatusahan mipela'tu lutluthan nu akutitu caykatenesa siwacastu satu salamaltu uynisa itini i kalingku u ciwidiyan a niyazu' anipatizeng uyniyan u cilal amiadupay a cacudadan hananay sapasibana' tuyniyan milihizay itini i ulangulangay ahican amimauzip ahican amiadup u mahiniay sa palaylaytu tuyniyan tinengan nu babalaki atu u lalangawan nu babalaki niya cilal amiadupay a cacudadan yadah ku caykalecad a sapinanam pasibana' tu milihicaay tini ulaulangan ahican tuyniyan amisalamal sa izawtu ku mahiniay pasibana' tu micelam sa mipatiket a intini i tepadtepadan sa hican a mikayakay mutebusa itini i ulaulangay ahican miala tuynian u kakaenen atu nanum sa u tinengtiengtu tuwamin kina milihicay naminamam ina milihizay amin sa minanam tuynian nu laylay a sakauzip sa silawat kuheni sa mapulung kuheni mudadiw sangangay masasunamuhtu tu katuuday kina cilal amiadupay a cacudadan a patizengsa ku sapalaylaytu lalangawan nu niyazu' apacakadtu tu sapizizaw nu niyazu'ay a yadahtu sapikuli ku niyazu'ay anu yadah mahiniay a kawaw taneng kami pacakay tu kakaenen pacakayen tu namisangaay pacakayen tu natinengan pacakayen tu sapaidang u maidihay amitaneng tu mahiniay u laylay a sakauzip nu tademaw sa tayza itini i niyazu' nu mita ngay amatinengtu nababalaki sikawaw ku singing nu mita kyu duut tu ku singing a tademaw i niyazu' hatizatu ku kamu nu maku sakacacayen mibaung kaku tu tamuwanan anu inay kamu sa a cima ku patizengan tu lalangawan nu sakizaya amu ku kakelidan tu binacadan nu sakizaya u cituku ku musakamuan kukay namakayniay a nasulitan nasakamuan atu natinengan nasulitan ni Tuku Sayiun i 2016 malaalitin tu i hekalay atu zumaay a natinengan </FORM>
    </S>
</TEXT>
