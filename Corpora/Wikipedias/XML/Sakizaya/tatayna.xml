<?xml version="1.0" ?>
<TEXT id="Wiki_Sakizaya_tatayna" xml:lang="pwn" source="Paiwan Wikipedia, article: tatayna" copyright="CC BY-SA" citation="tatayna. (2024, November 18). In Wikipedia [Paiwan]. https://pwn.wikipedia.org/wiki/tatayna" BibTeX_citation="@misc{Wiki_pwn_tatayna, title = tatayna, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/tatayna} }">
    <S id="0">
        <FORM>tatayna kakiliman sapuelac tayna nu mauzipay tatayna sa, mitudu' tu tayna a tademaw, misawantan tu tama a tademaw. tayna a kamu sa namakay mauzipay a kakuniza, musaungay i tademaw. i mauzipay a kakuniza sa, izaw ku cucu atu puki atu zuma nu taynaay a kidu atu labu'. tatayna nu Sakizaya sa, kya kamu sa, izikuzay a &quot;na&quot; sa, u &quot;ina&quot;, iayaway a &quot;tatay&quot; sa, u &quot;tata&quot; saan, u tatenga' kuizaway. u tatenga'ay a kamu sa, u mala ina, u tatenga'ay a ina sa u &quot;tatayna&quot; sanany. anu balaki tu ku tatayna, inayi' ku wawa, caay ku tatenga'ay a tatayna sasukamu nu babalaki. salungan nu Sakizaya u salungan a tatayna sa, tabaki ku cucu, tabaki ku kuku', tabaki ku udu, mahiza sa, matineng mulecuh tu wawa, matineng malukay. mahiniay a tatayna sa, salungan. iayaw a niyazu', u ina ku mitelung tu luma',mikuwan tu luma'. u lala', u wawa, u luma', u kalisiw atu zuma, u ni ina mikuwan. anu palaacawa ku tatama atu tatayna, kya tatama atayza tatayna a luma' mueneng. musabilil a wina, siwa a bulad, palecuh tu wawa, sisa, u wawa atu ina yadah ku masasiketay. yu zuma a binawlan, iayaw a demiad, musabilil atu sibulad ku tatayna, sisa, caay kaala ku kakalimaan a kinli, manay, caay katalakaw ku eneng nu binawlan. ayza a demiad, masumad tu ku azih nu mita, talakaw tu atudi' ku eneng nu tatayna, yuzasa, caayhenay kataneng. salungan nu zuma a binacadan u salungan a tatayna nu Ya co sanay, bangcal ku ihekalay, bangcal ku bihid, salengacay ku banges, tabaki ku mata, talakaw ku cihek, adidi ku laway, inayi' ku lumeniay a banges atu tungaw, ahemi' ku banges. caay kalecad ku O co, u salungan a tatayna nu O co, u bangcalay a kidu, sakakumced ku kidu, talakaw ku kidu, sikunizaay a zateng, madimel ku kidu atu balucu', kadihi tu mamidang, malemu tu kakaydihan, taneng misimaw atu midiput tu wawa niza. zayhan apuyu' ku tatayna tu tatama sausian ku tabakiay a tademaw, talakaw ku tatama, apuyu' ku tatayna, izay mihiza saw? kya mahiza ku ipabaway namisanga' tu tademaw, caay kalucek ku ipabaway. caay nu ipabaway a mungangaw. kya lalekelan mahiza, hicica ku talakaw nu kidu, nay u ukak miketun. caay kalecad u nu tatama atu tatayna. tatayna maka i 18 20 a mihca sa, caaytu kabalaki. u tatama sa, katukuh 25 a mihca mahezek tu balaki. matenes ku balaki a mihcaan ku tatama, sisa, talalaw ku tatama, apuyu' ku tatayna. namakayniyan a nasulitan nasakamuwan atu natinengan Wikipayke paybalucu'ay pulungamin a cudad Taywan Sakizaya putiput i Youtube dadipasan nakulitan ni Yiyang Sayun nasulitan nay paybalucu'ay a kawaw nu subana'ay a pu 2018 1, nasulitan ni Tuku Sayun</FORM>
    </S>
</TEXT>
