<?xml version="1.0" ?>
<TEXT id="Wiki_Sakizaya_tatayna" xml:lang="szy" source="Sakizaya Wikipedia, article: tatayna" copyright="CC BY-SA" citation="tatayna. (2025, May 05). In Wikipedia [Sakizaya]. https://szy.wikipedia.org/wiki/tatayna" BibTeX_citation="@misc{Wiki_szy_tatayna, title = tatayna, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/tatayna} }">
    <S id="0">
        <FORM kindOf="original">tatayna 女性 kakiliman sapuelac tayna nu mauzipay tatayna sa, mitudu' tu tayna a tademaw, misawantan tu tama a tademaw. tayna a kamu sa namakay mauzipay a kakuniza, musaungay i tademaw. i mauzipay a kakuniza sa, izaw ku cucu atu puki atu zuma nu taynaay a kidu atu labu'. tatayna nu Sakizaya sa, kya kamu sa, izikuzay a &quot;na&quot; sa, u &quot;ina&quot;, iayaway a &quot;tatay&quot; sa, u &quot;tata&quot; saan, u tatenga' kuizaway. u tatenga'ay a kamu sa, u mala ina, u tatenga'ay a ina sa u &quot;tatayna&quot; sanany. anu balaki tu ku tatayna, inayi' ku wawa, caay ku tatenga'ay a tatayna sasukamu nu babalaki. salungan nu Sakizaya u salungan a tatayna sa, tabaki ku cucu, tabaki ku kuku', tabaki ku udu, mahiza sa, matineng mulecuh tu wawa, matineng malukay. mahiniay a tatayna sa, salungan. iayaw a niyazu', u ina ku mitelung tu luma',mikuwan tu luma'. u lala', u wawa, u luma', u kalisiw atu zuma, u ni ina mikuwan. anu palaacawa ku tatama atu tatayna, kya tatama atayza tatayna a luma' mueneng. musabilil a wina, siwa a bulad, palecuh tu wawa, sisa, u wawa atu ina yadah ku masasiketay. yu zuma a binawlan , iayaw a demiad, musabilil atu sibulad ku tatayna, sisa, caay kaala ku kakalimaan a kinli, manay, caay katalakaw ku eneng nu binawlan. ayza a demiad, masumad tu ku azih nu mita, talakaw tu atudi' ku eneng nu tatayna, yuzasa, caayhenay kataneng. salungan nu zuma a binacadan u salungan a tatayna nu Ya-co sanay, bangcal ku ihekalay, bangcal ku bihid, salengacay ku banges, tabaki ku mata, talakaw ku cihek, adidi ku laway, inayi' ku lumeniay a banges atu tungaw, ahemi' ku banges. caay kalecad ku O-co, u salungan a tatayna nu O-co, u bangcalay a kidu, sakakumced ku kidu, talakaw ku kidu, sikunizaay a zateng, madimel ku kidu atu balucu', kadihi tu mamidang, malemu tu kakaydihan, taneng misimaw atu midiput tu wawa niza. zayhan apuyu' ku tatayna tu tatama sausian ku tabakiay a tademaw, talakaw ku tatama, apuyu' ku tatayna, izay mihiza saw? kya mahiza ku ipabaway namisanga' tu tademaw, caay kalucek ku ipabaway. caay nu ipabaway a mungangaw. kya lalekelan mahiza, hicica ku talakaw nu kidu, nay u ukak miketun. caay kalecad u 發育 nu tatama atu tatayna. tatayna maka i 18-20 a mihca sa, caaytu kabalaki. u tatama sa, katukuh 25 a mihca mahezek tu balaki. matenes ku balaki a mihcaan ku tatama, sisa, talalaw ku tatama, apuyu' ku tatayna. namakayniyan a nasulitan nasakamuwan atu natinengan Wikipayke paybalucu'ay pulungamin a cudad-女性 Taywan Sakizaya putiput i Youtube-dadipasan nakulitan ni Yiyang Sayun-婦女祭典舞歌 nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun</FORM>
        <FORM kindOf="standard">tatayna 女性 kakiliman sapoelac tayna no maozipay tatayna sa, mitodo' to tayna a tademaw, misawantan to tama a tademaw. tayna a kamo sa namakay maozipay a kakoniza, mosaongay i tademaw. i maozipay a kakoniza sa, izaw ko coco ato poki ato zoma no taynaay a kido ato labo'. tatayna no Sakizaya sa, kya kamo sa, izikozay a &quot;na&quot; sa, o &quot;ina&quot;, iayaway a &quot;tatay&quot; sa, o &quot;tata&quot; saan, o tatenga' koizaway. o tatenga'ay a kamo sa, o mala ina, o tatenga'ay a ina sa o &quot;tatayna&quot; sanany. ano balaki to ko tatayna, inayi' ko wawa, caay ko tatenga'ay a tatayna sasokamo no babalaki. salongan no Sakizaya o salongan a tatayna sa, tabaki ko coco, tabaki ko koko', tabaki ko odo, mahiza sa, matineng molecoh to wawa, matineng malokay. mahiniay a tatayna sa, salongan. iayaw a niyazo', o ina ko mitelong to loma',mikowan to loma'. o lala', o wawa, o loma', o kalisiw ato zoma, o ni ina mikowan. ano palaacawa ko tatama ato tatayna, kya tatama atayza tatayna a loma' moeneng. mosabilil a wina, siwa a bolad, palecoh to wawa, sisa, o wawa ato ina yadah ko masasiketay. yo zoma a binawlan , iayaw a demiad, mosabilil ato sibolad ko tatayna, sisa, caay kaala ko kakalimaan a kinli, manay, caay katalakaw ko eneng no binawlan. ayza a demiad, masomad to ko azih no mita, talakaw to atodi' ko eneng no tatayna, yozasa, caayhenay kataneng. salongan no zoma a binacadan o salongan a tatayna no Ya-co sanay, bangcal ko ihekalay, bangcal ko bihid, salengacay ko banges, tabaki ko mata, talakaw ko cihek, adidi ko laway, inayi' ko lomeniay a banges ato tongaw, ahemi' ko banges. caay kalecad ko O-co, o salongan a tatayna no O-co, o bangcalay a kido, sakakomced ko kido, talakaw ko kido, sikonizaay a zateng, madimel ko kido ato baloco', kadihi to mamidang, malemo to kakaydihan, taneng misimaw ato midipot to wawa niza. zayhan apoyo' ko tatayna to tatama saosian ko tabakiay a tademaw, talakaw ko tatama, apoyo' ko tatayna, izay mihiza saw? kya mahiza ko ipabaway namisanga' to tademaw, caay kalocek ko ipabaway. caay no ipabaway a mongangaw. kya lalekelan mahiza, hicica ko talakaw no kido, nay o okak miketon. caay kalecad o 發育 no tatama ato tatayna. tatayna maka i 18-20 a mihca sa, caayto kabalaki. o tatama sa, katokoh 25 a mihca mahezek to balaki. matenes ko balaki a mihcaan ko tatama, sisa, talalaw ko tatama, apoyo' ko tatayna. namakayniyan a nasolitan nasakamowan ato natinengan Wikipayke paybaloco'ay polongamin a codad-女性 Taywan Sakizaya potipot i Yootobe-dadipasan nakolitan ni Yiyang Sayon-婦女祭典舞歌 nasolitan nay paybaloco'ay a kawaw no sobana'ay a po 2018-1, nasolitan ni Toko Sayon</FORM>
    </S>
</TEXT>