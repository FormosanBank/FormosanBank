<?xml version="1.0" ?>
<TEXT id="Wiki_Sakizaya_Lusin_Watan" xml:lang="szy" source="Sakizaya Wikipedia, article: Lusin_Watan" copyright="CC BY-SA" citation="Lusin_Watan. (2025, May 05). In Wikipedia [Sakizaya]. https://szy.wikipedia.org/wiki/Lusin_Watan" BibTeX_citation="@misc{Wiki_szy_Lusin_Watan, title = Lusin_Watan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Lusin_Watan} }">
    <S id="0">
        <FORM kindOf="original">= Lusin Watan = Sakizaya a kamu yu kalipenay henay ku mikuwanay, u seybu nu lipen maydih miala tu tuud nu buyu'ay, tabuyu' saan. yadah tu ku madebungay a niyazu' nu Tayal, malinges ku Tayal. kyu u tumuk ci Watan miladayay tu niyazu'ay mihantay tu lipen, nika katuud ku hitay nu lipen, kapah aca ku ku tuud nuheni, katuud ku mapatay madukaay nu kalu niyazu' inayay satu ku laheci nu pihantay. matineng ci tumuk Watan tu kaicelang nu seybu nu lipen, a minayat tu iluciluc nu niyazu', kyu masasungaay atu lipen. pasiwatid hantu ku wawa niza ci Lusin Watan i seybu nu lipen, milunguc aca papicudaden ci Lusin tu baluhay a sapicudad. napakayza ci Watai Saburoo hantu ku ngangan ni Lusin. matineng micudad ci saburoo, i tawya u sakala misaydan ku nanamen niza, masinanut ku picudad niza, pahezek ci Lusin mala misaydan. pahezek tu ci saburoo, tabuyu' tu ciniza, tayza tu kalu niyazu' miedap tu niyazu'ay mingaay tu imelang, pasubana' tu niyazu'ay tu sakayti nu padekuan a tineng. tulu a bataan tu ku mihcaan ni saburoo, mikadabu i lipen u kapahay a luma'. maladay atu acawa niza ci saburoo, tayza i kaku niyazu' mala misaydan i Taywan. caay pingaay adada' tu imelang ci saburoo, a misudang aca tu seybu atu niyazu'ay a nikakakalat, mianin aca tu seybu tu sapatizeng tu niyazu', atu sapacakat tu sakauzip nu niyazu'ay. patatenga' ku binacadan atu seybu i cinizaan, tada mahiyaay tu a tademaw ciniza i tini i binacadan nu Taywan. i 1949 a mihca iniw tu ku baluhay a seybu, u sakalihaday nu niyazu'ay nasa ci watai saburoo, kyu sanuhulam hantu ni Watai saburoo ku ngangan niza ci Lin-lwey-cang hantu. i 1947 a mihcaan matataes ku taywan. a midiputtu tu niyazu'ay, amana pilihiza han niza ku niyazu'ay, pakawlahen nu talakaway ciniza. a pacakat tu cyanli nu binacadan, malingatu tu ci Lin-lwey-cang milihiza tu cen-ce hananay a kawaw, mala giing tu ciniza itini i linziay a sen-i-hwey nu taywan. tataytay ciniza u binacadan mala giingay. mabilil ciniza mianin tu seybu, sakakapah a sakauzip nu binacadan. mahiza, pacakat sapilihiza nu binacadan itini i cen-ce, pacakat tu len-cay nu binacadan a nipilungec. itawya siwatiden ni ama niza i lipen ci Lin- lwey-cang, pacici' han nu lipen ku niyazu' mabulaw. a mikilul ci niza tu nisiwatidan ni ama niza a kawaw, mihalhal tu cacay ademiad, a miladay tu niyazu'ay kaku taluma' i malumanay a niyazu' sa ci Lin-lwey-cang. milungec ci Lin-lwey-cang tu seybu liyawen ku niyazu', pasukasen ku lala' nu niyazu'ay. kaien nu seybu kumahiniay a kawaw. nika caay katalawtalaw ciniza, pacici' han nu seybu, mianin henay ciniza tu keynli nu binacadan, pasukasen ku lala' nu niyazu'ay han niza. pametek sa ku seybu tu kawaw niza. sazikuzay, i 1954 a mihcaan kuwang hantu nu seybu mipatay ciniza. mianin tu ceynli nu binacadan, mataluday ci Lin-lwey-cang patayen tu nu seybu. itini i balucu' nu niyazu'ay sa, u misaydan ciniza ci Watai saburoo, nika u mamikilul tu masiwatiday a kawaw ni ama niza ci losin watan, tahadauc i balucu' nu niyazu'ay ciniza. kamu nu Hulam .</FORM>
        <FORM kindOf="standard">= Losin Watan = Sakizaya a kamo yo kalipenay henay ko mikowanay, o seybo no lipen maydih miala to tood no boyo'ay, taboyo' saan. yadah to ko madebongay a niyazo' no Tayal, malinges ko Tayal. kyo o tomok ci Watan miladayay to niyazo'ay mihantay to lipen, nika katood ko hitay no lipen, kapah aca ko ko tood noheni, katood ko mapatay madokaay no kalo niyazo' inayay sato ko laheci no pihantay. matineng ci tomok Watan to kaicelang no seybo no lipen, a minayat to ilociloc no niyazo', kyo masasongaay ato lipen. pasiwatid hanto ko wawa niza ci Losin Watan i seybo no lipen, milongoc aca papicodaden ci Losin to balohay a sapicodad. napakayza ci Watai Saboroo hanto ko ngangan ni Losin. matineng micodad ci saboroo, i tawya o sakala misaydan ko nanamen niza, masinanot ko picodad niza, pahezek ci Losin mala misaydan. pahezek to ci saboroo, taboyo' to ciniza, tayza to kalo niyazo' miedap to niyazo'ay mingaay to imelang, pasobana' to niyazo'ay to sakayti no padekoan a tineng. tolo a bataan to ko mihcaan ni saboroo, mikadabo i lipen o kapahay a loma'. maladay ato acawa niza ci saboroo, tayza i kako niyazo' mala misaydan i Taywan. caay pingaay adada' to imelang ci saboroo, a misodang aca to seybo ato niyazo'ay a nikakakalat, mianin aca to seybo to sapatizeng to niyazo', ato sapacakat to sakaozip no niyazo'ay. patatenga' ko binacadan ato seybo i cinizaan, tada mahiyaay to a tademaw ciniza i tini i binacadan no Taywan. i 1949 a mihca iniw to ko balohay a seybo, o sakalihaday no niyazo'ay nasa ci watai saboroo, kyo sanoholam hanto ni Watai saboroo ko ngangan niza ci Lin-lwey-cang hanto. i 1947 a mihcaan matataes ko taywan. a midipotto to niyazo'ay, amana pilihiza han niza ko niyazo'ay, pakawlahen no talakaway ciniza. a pacakat to cyanli no binacadan, malingato to ci Lin-lwey-cang milihiza to cen-ce hananay a kawaw, mala giing to ciniza itini i linziay a sen-i-hwey no taywan. tataytay ciniza o binacadan mala giingay. mabilil ciniza mianin to seybo, sakakapah a sakaozip no binacadan. mahiza, pacakat sapilihiza no binacadan itini i cen-ce, pacakat to len-cay no binacadan a nipilongec. itawya siwatiden ni ama niza i lipen ci Lin- lwey-cang, pacici' han no lipen ko niyazo' mabolaw. a mikilol ci niza to nisiwatidan ni ama niza a kawaw, mihalhal to cacay ademiad, a miladay to niyazo'ay kako taloma' i malomanay a niyazo' sa ci Lin-lwey-cang. milongec ci Lin-lwey-cang to seybo liyawen ko niyazo', pasokasen ko lala' no niyazo'ay. kaien no seybo komahiniay a kawaw. nika caay katalawtalaw ciniza, pacici' han no seybo, mianin henay ciniza to keynli no binacadan, pasokasen ko lala' no niyazo'ay han niza. pametek sa ko seybo to kawaw niza. sazikozay, i 1954 a mihcaan kowang hanto no seybo mipatay ciniza. mianin to ceynli no binacadan, mataloday ci Lin-lwey-cang patayen to no seybo. itini i baloco' no niyazo'ay sa, o misaydan ciniza ci Watai saboroo, nika o mamikilol to masiwatiday a kawaw ni ama niza ci losin watan, tahadaoc i baloco' no niyazo'ay ciniza. kamo no Holam .</FORM>
    </S>
</TEXT>