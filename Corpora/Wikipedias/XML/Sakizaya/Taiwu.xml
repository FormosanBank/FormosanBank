<?xml version="1.0" ?>
<TEXT id="Wiki_Sakizaya_Taiwu" xml:lang="szy" source="Sakizaya Wikipedia, article: Taiwu" copyright="CC BY-SA" citation="Taiwu. (2025, May 05). In Wikipedia [Sakizaya]. https://szy.wikipedia.org/wiki/Taiwu" BibTeX_citation="@misc{Wiki_szy_Taiwu, title = Taiwu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Taiwu} }">
    <S id="0">
        <FORM kindOf="original">=== Taiwu === Taiwu a sakuwan ku Pingtung. kumud nu kalesakan, 124.11 km². (kalesakan nu linpanti 62.71 km², kalesakan nu pawliwti 55.5 km²), u kasabinawlan, 5,057 ku tademaw. u kasalumaluma' sa, 1,288 ku luma'. ilabu nu kasaniyazu' nu siyang sa, 4,921 ku ingcumin a tademaw. u kasabinawlan, Pakalatu 97%(Paiwan) ku kasabinawlan. u atu Paiwan ku sakalaniyazu'. nikasakuwakuwan Taiwu mala 6 a cuwen atu 9 ku niyazu'. kina 9 a niyazu'sa, Qapedang , Kaviyangan , Ulaljuc(泰武 部落), Masisi , Piyuma , Ludja , Tjaialev , Puljetji , Tjaranauma . . Taiwu hananay a kenis sa, u kitidaan i Pin-tungay a nipikuwan masa nu waluay a kenis kasaupuan i teban, makay pabaw nu ya Tung-kang hananay a sauwac atu ya Kuwalu a sauwac, tasatipan nu Cung-yang hananay a buyubuyu'an, masanu buyu'anay a kenis, u tideng sa kaamisan nu Tawu atu kasatimulan nu Taiwu a dihep nu buyu', kasaidaw nu Pusung tu ya Tawu hananay a kenis, kyu i mapanukas nu Dipun i nudikudan sa, sikacaay kasasulecad a misawantan sa, sipangangan han tu nu kasumamadan a pangiha tu ya &quot;tai&quot; a sulit, sisa malanu &quot;Taiwu&quot;. i aydaay a kasaniyadu' sa idaw ku Ciya-pin, Utan, Pinhe, Ciya-sing, Taiwu, atu ya Wanan, masaenem ku sasikuwan a kubu. ina &quot;Taiwu&quot; nikalalekalan a kasingangan sa, i kaHulaman tu tuluay a bataan lima nu mihcaan cacay a bulad i Taiwu a yakuba mapangangan, nipili'an tu nu niyadu'ay sisengi tu ya &quot;wulaluce&quot;, nu walian sa maysuayaw tu Tawu hananay a buyu', kyu muwala tu nu Tawu atu nu Taiwu a palecad tu ngiha, panutek han a pangangan tu Taiwu a niyadu', i mahida sa u sanu yakuba hantu a kitidaan musasikawaw. nudikudan sa tu hekalay a kasiwatan u Taiwu a kenis han (misungaliw tu sikalecad atu ya nu Pusungay a Dawu a kenis matalaw a malawilaw). lalitilitin a nipasumad nipikelit nu kahulaman sa makuwanay nu Taynan ya Fung-san a kenis, i sasa nu buyu' sa pasaupu tu hitay a misamawmaw mikantuk, i kaDipunan pikuwan sa sanu Akawan pisatubang a cedang, katukuh i kahulaman i 34 a mihcaan kademan nu kalalais, nikatayni nu Hulam i Taywan sa, iti 35 a mihcaan patideng tu Taywu hananay a yakuba, u masanu kuwanay a sakunida a kasakapud. u yakuba sa mamilunguc tu kangaay atu sakacaluway nu binawlan a misakawaw tu canancanan, kyu sipalimad han a patayni i Ciya-ping a niyadu', i ayda sa kaidawan nu Ciya-ping, Utan,Ciyasing,Taiwu,U'wanan,Pinhe, enem a niyadu'. nanu Takaw ku sayaway a mamikuwan, i kahulaman 39 a mihcaan mapasumad ku mamikuwanaya, kyu ya Ping-tung hananay a kenis i tawya a mapatideng, sisa ina Taiwu a kenis kasumadan tu patayda i Ping-tung ku mamikuwanay, sikatukuh ayda. i masahungtiay a nipikuwan iziyu atu nu aydaay a ngangan nu niyadu' a pisasuayaw 泰武鄉 u Taiwu a kenis (Fung-san a kenisay kitidaan nu binacadan) 古阿崙社-泰武村 Ku-alun a niyadu'-Taiwu a niyadu' 毛絲絲社-馬仕部落 Mawsese a niyadu'-Mase a niyadu' 加無朗社-佳平村 Ciya-ulang a niyadu'-Ciya-ping a niyadu' 本地社 -佳興村 nau itiniay tu a niyadu' (singangan aca tu pungki hananay a niyadu')-Ciya-sing a niyadu' 加走山社-萬安村 Ciyacuw-san a niyadu'-Uwanan a niyadu' 施率臘社-萬安村 Selila a niyadu'-Uwanan a niyadu' u aenengan ina kenis u eneng sa i Ping-tung waluay a binacadanay a kenis i teban ku kasadit. sawalian: malalitin atu Pusung, u masakaydungay ku buyu' i Cung-yang a buyu'buyu'an, kaidaw nu timulay atu kaamisan nu Tawu hananay a buyu'. 西:與萬巒鄉相接. nutipan sa: matatules atu Wanluwan hananay a kenis. 南:與來義鄉毗鄰. nutimulan: malbiyaw atu ya Lay-Yi hananay a kenis. 北:接霧台鄉,瑪家鄉. saamisan: malalitin atu ya Utai atu ya Maciya a kenis. sakay nu demiad zayhan i kasacaledesan, kacilalan tu i paydemiad kaakutian nu demiad sa makaala tu 27 tu, sakainayi sa kaidwan tu 18-19 tu, hinaudad, micidek i waluay a bulad macalud ku nikaudadan, i buyu'buyu'an sa matenes ku u dadan, palcaden musausi sa makaala tu 4300 a haw-mi ku kaudad i paymihcaan. nu sauwac a nipisilsil kanahatu kiyadahan nu nikaudad, nika udumaay a kilanlikangan mangasiw ku nipiletek, sasupet tu nanum caay ka taneng ku kakelec sisa kalawpesan nu nanum malatusa ku kapah atu nicelak atu kabadian nu kilang sa tatabaki ku laad. kasaditan nu kitidaan kasaditan nu kitidaan sa sawalianay ku talakaway nutipan sa kaapuyuan, masametek tu ku sakacinidanida, mahida tu u kaymuluay a mali, katalakawan ku nu timulan a Tawu a buyu' (2841 nu depah), nu amisan a Tawu a buyu' sa (3090 a depah katalakaw) anu paletek han sa katukuh i enal nu Ping-tung sabaw tulu kungli ku kabaad, kyu nu yakubaanay itini a nikasadit sa, sipakay tuluay a malebut a depah mudebu katukuh i picapian tu dadipasan tu enal, nu niyaduay a katalakawan sa caay amin kalalecad, kaidaw nu cacay nu lasubu manayat aca ku nu dumaay a katalakaw tu 750 a depah ku kasasiduma. kaahebalan nu kenis kaidaw nu ahebal nu lala sa mamin u nu binacadanay a nikalukan nu babalaki ku masausiay, pulung han sa 5933,467 a kubu kaidaw. sakay nu kasaduma nu nikalukan a tuud sakay kakanan a tuud: idaw ku nilasul tu sapahalhal ya tipus, tubah, siyaba, tali, kubkub, daung, kumuh, kalitang, kuledu, kayadah. . picidekan a nikalukan a tuud sa: ya kuhi, da'dac, abinung, adidem, tebus, lupas, tayu', ku tuudtuud. . nu nanum a kasipaudip tu nu langaway: ya Paysi a lutuk, nu Taywanay a cipi hananay, Paymuya a lutuk (masatelayay a masay). nu kasasilacul nu nikalukan sa: idaw ku Kuhi. itini i kenisay a kuhi sa i kadipunan pikuwan idaw tu, sipakay kaidaw nu talakaw nu aca sa, kyu mapacepcep ku balucu' nu binacadan macacabi a beleng sa paluma. sasitungus nu palumaay sa masaupu i Taiwu a niyadu', nutawan a palumaay sa idaw i Utan, Ciya-ping, Uwanan mamelaw tu. nipalumaan a langaw nu kuhi sa ya Alabiga hananay ku nisahecian, saka i Ping-tung a kanis sa mala u sayadahay ku palumaay a kitidaan. sikilul tu nu kanatalay a kasumad, kalabangbangan ku sabalucu' tu cayay a nisiudukuanay ku kanamuhan atu picakay a nadatengan a aca caay tu kalecad, i kacapianay a mihcaan sa u yakuba misaicelang a maycuduh tu palumaay, mitudu a singalih kau nayiay ku damek atu ledekay pisikul sa. i aydaay tu ku cenghu micuduh tu kiyadahan a kasadumaan maysiwbay a cedang, sacunus tu kalisiw nu binawlan, u pipaluma tu kilakilangan sa malcad tu ku balucu' a mibangbang. kasaetiman ku kasadit nu silacul, kasumadan tu ku sikaudip nu binawlan, mapaading henay ku nu lahaday a bali misilud tu sahanhanan, sisicedaman nu nanum, u kangaayan nu sikaudip nu binawlan a mahini.</FORM>
        <FORM kindOf="standard">=== Taiwo === Taiwo a sakowan ko Pingtong. komod no kalesakan, 124.11 km². (kalesakan no linpanti 62.71 km², kalesakan no pawliwti 55.5 km²), o kasabinawlan, 5,057 ko tademaw. o kasalomaloma' sa, 1,288 ko loma'. ilabo no kasaniyazo' no siyang sa, 4,921 ko ingcomin a tademaw. o kasabinawlan, Pakalato 97%(Paiwan) ko kasabinawlan. o ato Paiwan ko sakalaniyazo'. nikasakowakowan Taiwo mala 6 a cowen ato 9 ko niyazo'. kina 9 a niyazo'sa, Qapedang , Kaviyangan , Ulaljoc(泰武 部落), Masisi , Piyoma , Lodja , Tjaialev , Poljetji , Tjaranaoma . . Taiwo hananay a kenis sa, o kitidaan i Pin-tongay a nipikowan masa no waloay a kenis kasaopoan i teban, makay pabaw no ya Tong-kang hananay a saowac ato ya Kowalo a saowac, tasatipan no Cong-yang hananay a boyoboyo'an, masano boyo'anay a kenis, o tideng sa kaamisan no Tawo ato kasatimolan no Taiwo a dihep no boyo', kasaidaw no Posong to ya Tawo hananay a kenis, kyo i mapanokas no Dipon i nodikodan sa, sikacaay kasasolecad a misawantan sa, sipangangan han to no kasomamadan a pangiha to ya &quot;tai&quot; a solit, sisa malano &quot;Taiwo&quot;. i aydaay a kasaniyado' sa idaw ko Ciya-pin, Utan, Pinhe, Ciya-sing, Taiwo, ato ya Wanan, masaenem ko sasikowan a kobo. ina &quot;Taiwo&quot; nikalalekalan a kasingangan sa, i kaHolaman to toloay a bataan lima no mihcaan cacay a bolad i Taiwo a yakoba mapangangan, nipili'an to no niyado'ay sisengi to ya &quot;wolaloce&quot;, no walian sa maysoayaw to Tawo hananay a boyo', kyo mowala to no Tawo ato no Taiwo a palecad to ngiha, panotek han a pangangan to Taiwo a niyado', i mahida sa o sano yakoba hanto a kitidaan mosasikawaw. nodikodan sa to hekalay a kasiwatan o Taiwo a kenis han (misongaliw to sikalecad ato ya no Posongay a Dawo a kenis matalaw a malawilaw). lalitilitin a nipasomad nipikelit no kaholaman sa makowanay no Taynan ya Fong-san a kenis, i sasa no boyo' sa pasaopo to hitay a misamawmaw mikantok, i kaDiponan pikowan sa sano Akawan pisatobang a cedang, katokoh i kaholaman i 34 a mihcaan kademan no kalalais, nikatayni no Holam i Taywan sa, iti 35 a mihcaan patideng to Taywo hananay a yakoba, o masano kowanay a sakonida a kasakapod. o yakoba sa mamilongoc to kangaay ato sakacaloway no binawlan a misakawaw to canancanan, kyo sipalimad han a patayni i Ciya-ping a niyado', i ayda sa kaidawan no Ciya-ping, Utan,Ciyasing,Taiwo,U'wanan,Pinhe, enem a niyado'. nano Takaw ko sayaway a mamikowan, i kaholaman 39 a mihcaan mapasomad ko mamikowanaya, kyo ya Ping-tong hananay a kenis i tawya a mapatideng, sisa ina Taiwo a kenis kasomadan to patayda i Ping-tong ko mamikowanay, sikatokoh ayda. i masahongtiay a nipikowan iziyo ato no aydaay a ngangan no niyado' a pisasoayaw 泰武鄉 o Taiwo a kenis (Fong-san a kenisay kitidaan no binacadan) 古阿崙社-泰武村 Ko-alon a niyado'-Taiwo a niyado' 毛絲絲社-馬仕部落 Mawsese a niyado'-Mase a niyado' 加無朗社-佳平村 Ciya-olang a niyado'-Ciya-ping a niyado' 本地社 -佳興村 nao itiniay to a niyado' (singangan aca to pongki hananay a niyado')-Ciya-sing a niyado' 加走山社-萬安村 Ciyacow-san a niyado'-Uwanan a niyado' 施率臘社-萬安村 Selila a niyado'-Uwanan a niyado' o aenengan ina kenis o eneng sa i Ping-tong waloay a binacadanay a kenis i teban ko kasadit. sawalian: malalitin ato Posong, o masakaydongay ko boyo' i Cong-yang a boyo'boyo'an, kaidaw no timolay ato kaamisan no Tawo hananay a boyo'. 西:與萬巒鄉相接. notipan sa: matatoles ato Wanlowan hananay a kenis. 南:與來義鄉毗鄰. notimolan: malbiyaw ato ya Lay-Yi hananay a kenis. 北:接霧台鄉,瑪家鄉. saamisan: malalitin ato ya Utai ato ya Maciya a kenis. sakay no demiad zayhan i kasacaledesan, kacilalan to i paydemiad kaakotian no demiad sa makaala to 27 to, sakainayi sa kaidwan to 18-19 to, hinaodad, micidek i waloay a bolad macalod ko nikaodadan, i boyo'boyo'an sa matenes ko o dadan, palcaden mosaosi sa makaala to 4300 a haw-mi ko kaodad i paymihcaan. no saowac a nipisilsil kanahato kiyadahan no nikaodad, nika odomaay a kilanlikangan mangasiw ko nipiletek, sasopet to nanom caay ka taneng ko kakelec sisa kalawpesan no nanom malatosa ko kapah ato nicelak ato kabadian no kilang sa tatabaki ko laad. kasaditan no kitidaan kasaditan no kitidaan sa sawalianay ko talakaway notipan sa kaapoyoan, masametek to ko sakacinidanida, mahida to o kaymoloay a mali, katalakawan ko no timolan a Tawo a boyo' (2841 no depah), no amisan a Tawo a boyo' sa (3090 a depah katalakaw) ano paletek han sa katokoh i enal no Ping-tong sabaw tolo kongli ko kabaad, kyo no yakobaanay itini a nikasadit sa, sipakay toloay a malebot a depah modebo katokoh i picapian to dadipasan to enal, no niyadoay a katalakawan sa caay amin kalalecad, kaidaw no cacay no lasobo manayat aca ko no domaay a katalakaw to 750 a depah ko kasasidoma. kaahebalan no kenis kaidaw no ahebal no lala sa mamin o no binacadanay a nikalokan no babalaki ko masaosiay, polong han sa 5933,467 a kobo kaidaw. sakay no kasadoma no nikalokan a tood sakay kakanan a tood: idaw ko nilasol to sapahalhal ya tipos, tobah, siyaba, tali, kobkob, daong, komoh, kalitang, koledo, kayadah. . picidekan a nikalokan a tood sa: ya kohi, da'dac, abinong, adidem, tebos, lopas, tayo', ko toodtood. . no nanom a kasipaodip to no langaway: ya Paysi a lotok, no Taywanay a cipi hananay, Paymoya a lotok (masatelayay a masay). no kasasilacol no nikalokan sa: idaw ko Kohi. itini i kenisay a kohi sa i kadiponan pikowan idaw to, sipakay kaidaw no talakaw no aca sa, kyo mapacepcep ko baloco' no binacadan macacabi a beleng sa paloma. sasitongos no palomaay sa masaopo i Taiwo a niyado', notawan a palomaay sa idaw i Utan, Ciya-ping, Uwanan mamelaw to. nipalomaan a langaw no kohi sa ya Alabiga hananay ko nisahecian, saka i Ping-tong a kanis sa mala o sayadahay ko palomaay a kitidaan. sikilol to no kanatalay a kasomad, kalabangbangan ko sabaloco' to cayay a nisiodokoanay ko kanamohan ato picakay a nadatengan a aca caay to kalecad, i kacapianay a mihcaan sa o yakoba misaicelang a maycodoh to palomaay, mitodo a singalih kao nayiay ko damek ato ledekay pisikol sa. i aydaay to ko cengho micodoh to kiyadahan a kasadomaan maysiwbay a cedang, saconos to kalisiw no binawlan, o pipaloma to kilakilangan sa malcad to ko baloco' a mibangbang. kasaetiman ko kasadit no silacol, kasomadan to ko sikaodip no binawlan, mapaading henay ko no lahaday a bali misilod to sahanhanan, sisicedaman no nanom, o kangaayan no sikaodip no binawlan a mahini.</FORM>
    </S>
</TEXT>