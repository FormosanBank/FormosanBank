<?xml version="1.0" ?>
<TEXT id="Wiki_Sakizaya_dika_a_kilang" xml:lang="pwn" source="" copyright="" citation="" BibTeX_citation="">
    <S id="0">
        <FORM> kakiliman dika a kikang i tini i Africa wali nu bayu cacay lasubu kungli &quot;Socotrs&quot; a subal i kitakitay u micidekay a kitizaan, uynian a subal nu &quot;Yemena&quot; a kuwan yadah ku a adupan atu mulangaway, sisa pangangan han &quot;India&quot; i pabaway nu &quot;Galapago&quot; a subal, uynian a subal u kakatukuhan nu tademaw cacay mulangaway dika a kilang &quot;dragon blood tree&quot; u kaikes niya dika a kilang sumadah ku cica' katukuh i pinaay tu malebut a mihcaan. nilaculan ya kilang pinaay tu a demiad kya a maikes atu silangaw, u kakanan nu a adupan ya mulutucay a dika a kilang, a mangaleb ku kalawpis tu demidemian. tuyni 2015 a mihcaan izaw ku sepatay masazumaay tabakiay a aliyut a bali &quot;cyclone&quot; mabalat maasik min ya subal paka malebut tu ku naya a luma' a tademaw, dika a kilang yadah ya mahalamit mabubuc, mikilul tu bali akuti' nu demiad a mangaleb mapeci' nu tabakiay a bali a matalaw ku &quot;Socotra&quot; a subal atu micidekay mauzipay atu mulangaway. i &quot;Socotra&quot; a subal ya sumanahay a cica' a kilang, dika a kilang u mahiniay a kilang cay ka dadawa mulangaw mulahad, pinaay a sabaw cacay a mihcaan kya kinacacay sibalu, pinaay a lasubu a mihcaan kya mulahad mala kilang, a mahiza tu ku nisulitan i cudan u makakuntaway tu i pabaway a kakalayan a &quot;Snow lotus&quot;, zayhan caay ka udad mulangaw tu, kaikes niya kilang macaliway tu walu malemut a mihcaan, i tizaay a tademaw u kakaliyuhan nu mita, u tademaw ku mahiniay a kilang, saca izaw ku mikiw tu sakikapah tu zuzip, miazih au i cuwaay niya kikang ku siizangay hakya samin ku tademaw. yu maazih isu ku nu ayawanay a pidac tu nialaan nu tademaw hawsa, kapah hanu takini' kapah hanu lima han mi kitkit anu i cuwaan ku nialaan i tizahan tu amana piales tu i cuwacuway sisumanahay anialaan, zahan hakay a palilid patahkal tu yadahay a izang niya kilang, amana piales tu adidi a ngala', i labu anu izaw ku adidi' a sumanahay a tuud sa uyzaan a mipadang mililid i tiza ku siizanga, maazih ku adidi' sumanahay, kutkut han sa tatenga' u adidi'ay sumanhay a cica', maazih kuyni sumanahay a cica', a sapangangan han tu pisatezep tu izang i tini nisulitan tu nu sapaiyu han sa u sapicunus tu izang,pisatezep tu izanng,u sakakapah nu culil nu izang a sapayu. zahan hakay a palilid patahkal tu yadahay a izang niya kilang, amana piales tu adidi a ngala', i labu anu izaw ku adidi' ku sumadahay a tuud sa uyzaan a mipadang mililid i tiza ku siizanga asaan, maazih ku adidi' sumanahay, kutkut hansa tatenga' u adidi'ay sumanahay cica' a kilang, maazih kuyni sumanahay sanay a cica', a sapangangan han tu sapisatezep tu izangi a han, tini nisulitan tu nu sapaiyu han sa u sapicunus tu izang,pisatezep tu izanng,u sakakapah nu culil nu izang a sapayu. u i tiniay a tatayna nidimutay tu sakasalungan a sapaiyu, kanahatu i likelikenan a niyazu' a maydih a mahiza tu salungan ku banges a cayay ka dayum, a taneng i likelikenan macaliway tu pinaay a malebut a mihcaan a patudus katukuh ayza u kakaydihanan tu nu tademaw ku mahiniay, siizangay a kilang u micidekay ku kapah niza. nisilitan namakayniay a nasulitan nasakamuan atu natinengan Wikipedia Taywan nasulitan ni Sabak Tutuy i 2019 a mihcaan i tiza i Hupu a niyazu'</FORM>
    </S>
</TEXT>
