<?xml version="1.0" ?>
<TEXT id="Wiki_Sakizaya_ciluciluk" xml:lang="pwn" source="Paiwan Wikipedia, article: ciluciluk" copyright="CC BY-SA" citation="ciluciluk. (2024, December 07). In Wikipedia [Paiwan]. https://pwn.wikipedia.org/wiki/ciluciluk" BibTeX_citation="@misc{Wiki_pwn_ciluciluk, title = ciluciluk, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ciluciluk} }">
    <S id="0">
        <FORM kindOf="original">== ciluciluk == Passer montanus (mitesekay a ngangan)passer montanus . (tada ngangan)Shu-maque, Huo-cui, Jiabin, wa-que, liu-que, jia-qiao, laojia-zi, laojia-zei, zhao-ye, Magu, nanmaque, Bin-que, Cuo-niao, Huo-chun, wujiao-niao, Wuyan-niao, u nu cilukciluka mikeliday tu cilukcilukan. kaliwasak cilukciluk kaliwasak maudip han i Ou-ya ta-lu, Ou-cou, Cung-ya, Tung-nan-ya, Tung-ya maadih tu numita ku cilukcilukan. i pabaw nu kilang a sidibu, udip nida mikiadidi tu duma a ayama, udip nu banuhan a kulit u he-se a kulitan atu sanglacay a kulitan, picidekan tu duma a ayam han, cilukciluk anuisasatu u lebut ku kawaw nuheni. wayway adidi ku udip nu cilukciluk, tanayu nu udipan han sabaw tu sepat a congfen, wayway nu udip han apuyu mamulmul, u tada mukanay tu tipusan a ayaman. cilucilik nu tatayna tatama malecad nami ku kulit, tunguhan atu nikudan nu lalielan u lise a kulitan, bihid u sanglacay a kulit, teban han idaw ku lumeniay a kulitan, nina lumeniay a kulitan i bihid han u sapakatineng tu u ciluciluk kuynian sa. saan kumi kinkiway itini i masakaputay nu cilucilukan han idaw ku lumeniay a takulawan u mililitay kuyda, u lumeni' han kapah kunika lumenian. . pabaw nu udip han u hese, idaw ku tintintin sananay nu lumeniay, hamin nu sakubat a banuh, adidiay nu banuh, atu mahka tahekalay nu banuhan u lumeniay hese a kulitan. tusa ku sisulitay nu sanglacay a sakubat, kikul han u hese, sasa' han sanglacay, mata han u micidek ku he-se, sangucud mamucuy ku wayway, tabak, lumeni', kuku' han kala he-se. kakanen cancanan ku makanay nu ciluciluk, cacaya a mihcaan caay namin kalecad ku kan, sadingsing pasabaan a puu'an u cilekay ku kanen, adidi ku mulangaway nu kilangan inai ku siheniay, tada kakanen nu ciluciluk han u cilekay ku kane nuheni. balangbangan kasienawan a puu'an han, u canan nu langawan nipalumaan nu tademaw a langawan idaw tu ku heci, cilekay han inai tu maadih, tawya satu u kakanen nuheni sa u cancanan nu langawan a pa'nu, heci, cancanan tu a langawan nuheci ku kanen. aydaay nui maciay a ciluciluk maudip han mananam tu aimaci amaudip, matineng tu mikilim tuni bakahan nu tademaw micudcud mukan, yadahtu ku kakanen sa caay tu pipili' tu puu'an amikilim tu kakanen. mibuwah atu midiput ciluciluk kasi ti'kukan han i tulu~sepat a bulad asiti'kuk. misa dibu ku nuheni han u damud, maacakay nu ciid nu kilang ku sasangan tu dibuan nuheni, misadibu ku nuheni sai itida i helak atu nisangaan nu tademaw a buhangan , alahican itida i kikaykikayan, intucan, buhan nu sangsiban, kalingesan tu nu tademaw pacebasa asidibu. ciluciluk han nu cacayay a dibuan han lima ~enem ku ti'kuk, sanglacay ku kulit nika si tintintin, sabaw tusa a demian matiti'tu tu wawa u pakanay han yadah tu mikilim tu yadahany nu cilekay sapakan tunuhenian. matineng mabuwah ku ciluciluk, yadah ku nikabewahan nu ciluciluk, sisa caaya kaw malawpesay a ayaman. itini i Cung-guo , nama kayda inipi dakepan tu cilicilk tu tusa a walwalan sa, ayda hantu mawadatu ku ciluciluk caay tu kayadah, itida i zhongguo-nanfang a tukayan naitu maadih ku cilucilukan. babenis ahebal kuni ka udipan nu ciluciluk, nu cilucilukan han u hekal caay ka yadah kuni ka sumadan, nu waluay a cilucilukan nu canganhan caay ka hacica kunika babenisan. nu sabaw tu limaay a sakatusa nu ayaman idaw ku patahekalay musakamu anipatedeng, nika u ciluculuk han u nipasilsilen tu sakatusa nu i tebanay a ayaman. icuwa a maudip ku ciluciluk ciluciluk han u micacapiay tu tademawan a ayaman, manamuh i katuuday nu tademawan a maudip, kadabuan nuhen atu kakanen nuheni sa itinitu i lumaluman. anu maudip itida i masaenalay a kitidaan, i buyu'buyu' caay ka hinaadih kita tu cilucilukan. tada micapitu tu tademawan ku ciluciluk, itini sa i tademawan a maudip, sisa idaw ku panganganay nu tademaw han u "mabahelay nu edu". ciluciluk nika udipan han itini i Ou-cou atu Ya-cuo, Ou-cuou, Cong-dong (inutebanan nu wali), Dong-nan-ya, Dong-ya maadih namin numita ku ciluciluk, Cong-guo kitakidan idaw ku kina ciluciluk. nu Ou-cou a cilucilukan han itida i umaumahan maudip. itiniay i Ya-cou a niyaduan, itiniay a cilucilukan i tukayan hina adih kita tu cilucilukan. itini i Dong-nan-ya nu tukayan, niyaduan, atu hekal maadih nimita ku ciluciluk, masaupu'tu i telaytelayan mucekaw, micidek tu sananal. i Aw-cou han itida i hekal atu inaiay nu tademawan a maudip, i tukay han caay kita pakaadih tu cilucilukan. alahican maadih numita i kilakilanga a sidibu, sisa u ciluciluk nu cacaya a mihcaan nu puu'an maluyaluuytu kunuheni a maudip. u yadahay nu buhang a kilang, u kanamuhan nu ciluciluk kasidibuan a kitidaan. u dibu nuheni caay kaw masiluday, yadah ku sapisanga nuheni tu dibuan, idaw ku lutuk, maacakay nu lutuk, banuh nu sidi/sizi, banuh nu ayam. alahican itida i ba'ba'tuan asidibu, i lamit nu kilang, atu lumalumaan, suluan nu salinignan. tunikasi ti'kukan han sepat~ enem ku ti'kuk, lima sa ku yadahay. kiya caay pakaadih ku tademaw tu kidu nu ciluciluk kanen nu ada nuhen, idaw henay ku patay sananay a cilucilukan caay ka adih nu tepai nu tademaw. tada adidi' tu ku ciluciluk, matineng mihamaw, manamuh i kilakilangan, i lutuklutukan mibatad tu tademawan maudip, anu mapatay satu, u kidu nuheni itida satu, hina telap nu langaw nu lutuk atu mahetikay nu papah. dumasatu anu mapatay ku ciluciluk u sadamekan tu, numukanay tu hecian a aadupansa, namapatay tu nu cilucilu han u kakanen nuheni tu. sakalahuk, manamuh ku aadupan mukan tu mapataya nu cilucilukan, milawpes tu kidu nuheni. cacay ku tatama cacay ku tatayna a taleacawaan malacad atu tademaw, ciluciluk han malecad tu cacay ku sakalacawa, pinaykya ku yadahay nu acawaan. uynihan wawa nu ciluciluk utiih a pahabayan. . wawa nu ciluciluk u cilekay ku kanen, yadah kunikan, sisa caay pisengal ku wina atu wama mikilim tu kakanen wawa, anu caay ka laluk mikilim tu kakanen nu wawa han pataysatu nu ngalay. idaw ku tamaan nu ciluciluk han yadahay ku acawa, numahidaay a lumaan han macacapi kunuheni a tusa nu lalumaan, sakalihalay midiput tu tusaay a tunuhenian, alahican mangeluen tu kunuheni a pahabay tu wawa nuheni, sisa caay kaw madiputay caaytu ka kapah nu nikaudipan. sadikuda nu sasakamuen amica hinaadih kita tu ciluculuk, yadahtu ku ciluciluk, nika u ada' nuheni han yadah tu u edu, tulakuk, nani' mukanay tu heci a aadupan, mukansa caay piliwan tu kiduan nuheni. namakayniay a nasulitan nasakamuan atu natinengan</FORM>
        <FORM kindOf="standard">== cilocilok == Passer montanos (mitesekay a ngangan)passer montanos . (tada ngangan)Sho-maqoe, Hoo-coi, Jiabin, wa-qoe, lio-qoe, jia-qiao, laojia-zi, laojia-zei, zhao-ye, Mago, nanmaqoe, Bin-qoe, Coo-niao, Hoo-chon, wojiao-niao, Woyan-niao, o no cilokciloka mikeliday to cilokcilokan. kaliwasak cilokcilok kaliwasak maodip han i Oo-ya ta-lo, Oo-coo, Cong-ya, Tong-nan-ya, Tong-ya maadih to nomita ko cilokcilokan. i pabaw no kilang a sidibo, odip nida mikiadidi to doma a ayama, odip no banohan a kolit o he-se a kolitan ato sanglacay a kolitan, picidekan to doma a ayam han, cilokcilok anoisasato o lebot ko kawaw noheni. wayway adidi ko odip no cilokcilok, tanayo no odipan han sabaw to sepat a congfen, wayway no odip han apoyo mamolmol, o tada mokanay to tiposan a ayaman. cilocilik no tatayna tatama malecad nami ko kolit, tongohan ato nikodan no lalielan o lise a kolitan, bihid o sanglacay a kolit, teban han idaw ko lomeniay a kolitan, nina lomeniay a kolitan i bihid han o sapakatineng to o cilocilok koynian sa. saan komi kinkiway itini i masakapotay no cilocilokan han idaw ko lomeniay a takolawan o mililitay koyda, o lomeni' han kapah konika lomenian. . pabaw no odip han o hese, idaw ko tintintin sananay no lomeniay, hamin no sakobat a banoh, adidiay no banoh, ato mahka tahekalay no banohan o lomeniay hese a kolitan. tosa ko sisolitay no sanglacay a sakobat, kikol han o hese, sasa' han sanglacay, mata han o micidek ko he-se, sangocod mamocoy ko wayway, tabak, lomeni', koko' han kala he-se. kakanen cancanan ko makanay no cilocilok, cacaya a mihcaan caay namin kalecad ko kan, sadingsing pasabaan a poo'an o cilekay ko kanen, adidi ko molangaway no kilangan inai ko siheniay, tada kakanen no cilocilok han o cilekay ko kane noheni. balangbangan kasienawan a poo'an han, o canan no langawan nipalomaan no tademaw a langawan idaw to ko heci, cilekay han inai to maadih, tawya sato o kakanen noheni sa o cancanan no langawan a pa'no, heci, cancanan to a langawan noheci ko kanen. aydaay noi maciay a cilocilok maodip han mananam to aimaci amaodip, matineng to mikilim toni bakahan no tademaw micodcod mokan, yadahto ko kakanen sa caay to pipili' to poo'an amikilim to kakanen. mibowah ato midipot cilocilok kasi ti'kokan han i tolo~sepat a bolad asiti'kok. misa dibo ko noheni han o damod, maacakay no ciid no kilang ko sasangan to diboan noheni, misadibo ko noheni sai itida i helak ato nisangaan no tademaw a bohangan , alahican itida i kikaykikayan, intocan, bohan no sangsiban, kalingesan to no tademaw pacebasa asidibo. cilocilok han no cacayay a diboan han lima ~enem ko ti'kok, sanglacay ko kolit nika si tintintin, sabaw tosa a demian matiti'to to wawa o pakanay han yadah to mikilim to yadahany no cilekay sapakan tonohenian. matineng mabowah ko cilocilok, yadah ko nikabewahan no cilocilok, sisa caaya kaw malawpesay a ayaman. itini i Cong-goo , nama kayda inipi dakepan to cilicilk to tosa a walwalan sa, ayda hanto mawadato ko cilocilok caay to kayadah, itida i zhonggoo-nanfang a tokayan naito maadih ko cilocilokan. babenis ahebal koni ka odipan no cilocilok, no cilocilokan han o hekal caay ka yadah koni ka somadan, no waloay a cilocilokan no canganhan caay ka hacica konika babenisan. no sabaw to limaay a sakatosa no ayaman idaw ko patahekalay mosakamo anipatedeng, nika o cilocolok han o nipasilsilen to sakatosa no i tebanay a ayaman. icowa a maodip ko cilocilok cilocilok han o micacapiay to tademawan a ayaman, manamoh i katooday no tademawan a maodip, kadaboan nohen ato kakanen noheni sa itinito i lomaloman. ano maodip itida i masaenalay a kitidaan, i boyo'boyo' caay ka hinaadih kita to cilocilokan. tada micapito to tademawan ko cilocilok, itini sa i tademawan a maodip, sisa idaw ko panganganay no tademaw han o "mabahelay no edo". cilocilok nika odipan han itini i Oo-coo ato Ya-coo, Oo-cooo, Cong-dong (inotebanan no wali), Dong-nan-ya, Dong-ya maadih namin nomita ko cilocilok, Cong-goo kitakidan idaw ko kina cilocilok. no Oo-coo a cilocilokan han itida i omaomahan maodip. itiniay i Ya-coo a niyadoan, itiniay a cilocilokan i tokayan hina adih kita to cilocilokan. itini i Dong-nan-ya no tokayan, niyadoan, ato hekal maadih nimita ko cilocilok, masaopo'to i telaytelayan mocekaw, micidek to sananal. i Aw-coo han itida i hekal ato inaiay no tademawan a maodip, i tokay han caay kita pakaadih to cilocilokan. alahican maadih nomita i kilakilanga a sidibo, sisa o cilocilok no cacaya a mihcaan no poo'an maloyalooyto konoheni a maodip. o yadahay no bohang a kilang, o kanamohan no cilocilok kasidiboan a kitidaan. o dibo noheni caay kaw masiloday, yadah ko sapisanga noheni to diboan, idaw ko lotok, maacakay no lotok, banoh no sidi/sizi, banoh no ayam. alahican itida i ba'ba'toan asidibo, i lamit no kilang, ato lomalomaan, soloan no salinignan. tonikasi ti'kokan han sepat~ enem ko ti'kok, lima sa ko yadahay. kiya caay pakaadih ko tademaw to kido no cilocilok kanen no ada nohen, idaw henay ko patay sananay a cilocilokan caay ka adih no tepai no tademaw. tada adidi' to ko cilocilok, matineng mihamaw, manamoh i kilakilangan, i lotoklotokan mibatad to tademawan maodip, ano mapatay sato, o kido noheni itida sato, hina telap no langaw no lotok ato mahetikay no papah. domasato ano mapatay ko cilocilok o sadamekan to, nomokanay to hecian a aadopansa, namapatay to no cilocilo han o kakanen noheni to. sakalahok, manamoh ko aadopan mokan to mapataya no cilocilokan, milawpes to kido noheni. cacay ko tatama cacay ko tatayna a taleacawaan malacad ato tademaw, cilocilok han malecad to cacay ko sakalacawa, pinaykya ko yadahay no acawaan. oynihan wawa no cilocilok otiih a pahabayan. . wawa no cilocilok o cilekay ko kanen, yadah konikan, sisa caay pisengal ko wina ato wama mikilim to kakanen wawa, ano caay ka lalok mikilim to kakanen no wawa han pataysato no ngalay. idaw ko tamaan no cilocilok han yadahay ko acawa, nomahidaay a lomaan han macacapi konoheni a tosa no lalomaan, sakalihalay midipot to tosaay a tonohenian, alahican mangeloen to konoheni a pahabay to wawa noheni, sisa caay kaw madipotay caayto ka kapah no nikaodipan. sadikoda no sasakamoen amica hinaadih kita to cilocolok, yadahto ko cilocilok, nika o ada' noheni han yadah to o edo, tolakok, nani' mokanay to heci a aadopan, mokansa caay piliwan to kidoan noheni. namakayniay a nasolitan nasakamoan ato natinengan</FORM>
    </S>
</TEXT>