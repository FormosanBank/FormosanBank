<?xml version="1.0" ?>
<TEXT id="Wiki_Sakizaya_pilisinan(豐年祭)" xml:lang="pwn" source="Paiwan Wikipedia, article: pilisinan(豐年祭)" copyright="CC BY-SA" citation="pilisinan(豐年祭). (2024, December 07). In Wikipedia [Paiwan]. https://pwn.wikipedia.org/wiki/pilisinan(豐年祭)" BibTeX_citation="@misc{Wiki_pwn_pilisinan(豐年祭), title = pilisinan(豐年祭), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pilisinan(豐年祭)} }">
    <S id="0">
        <FORM kindOf="original">== pilisinan == cacay a mihcaan kinacacay pilisin, pakalimulaken kami tayni. katayni ku sakapahay a selal nu niyazu', saicelangen nu mita mudadiw musalukiyaw! hay ha ha hay! hizan nipilunguc niyam, malubicay kina mihcaan, izaw kuni patungus niyam tu tahka, mudadiw tu nu mapalaway, musalukiyaw tu nu mapalaway, mikukay tu nisabalucuan namu. musaliyud tu kami, makakitin tu kami musalukiyaw, malalitin tu ku balucu' atu lima'. i sananal, masaupu i sawalian, muzikec tu papah nu tayu', pasaksaken tu papah nu paza', na katayni mukan tuni patahka. awza! awza! awza! ayza a demiad saliyuten niyam musalukiyaw, mikukay tunipisikul nipidiput namu ayza a mihcaan. i kalahukan, masaupu i taluan kami. muzikec tu papah nu tayu', pasaksaken tu papah nu paza', na katayni mukan tuni patahka. awza! awza! awza! ayza ademiad a saupun niyam ku masakapahay nu niyazu', tasandep sa musalukiyaw, sapaka sipatelaw ku uzip nuhni, u sapitules tuni kalpacaw amidiput tu niyazu'. i sansandep, amasaupu i putah kami, muzikec tu papah nu tayu', pasaksaken tu papah nu paza', na katayni mukan tuni patahka. awza! awza! awza! u selal, isu kumi awaway sa, icelang icelang satu ta demidemiad. miawaw ku kapah nu selal i cacekulen, suni' nu tubtub tulu ku haymaw tusa ku kalamkam sa u amasaupuay, tabaki kalamkam kuni pituktuk sa u masaupuway ku tatama. musakamu ku tumuk a malalikit tu sa, keliden nu tumuk ku binawlan, kukay paymihcaan malubic kuni paya' ni Malataw. na balucuan niyam, patungus tu tunuz da'dac bila' epah atu niadupan, na malataw pialai. icelangay a uzip ku selal musalukiyaw tu malikuda, u layun nu ngiha ku dadiw nu tatayna amibetik, sakanamuhan nu binawlan ku malalikiday a demiad, sisa milunguc tu di'tu nu tapukuwan, diputen pasamataen ku uzip nu binawlan. maahemaw ku dadiw tunu palaw, mahaymaw ku culil. sasukapahay nu di'tu, amiteka tu ku lisin, saahemawen nu niyam ku suni' amibetik, mihalhal tuni ka tayni nu misu, tulisen a mudadiw tunu kanamuhan nu misu. milunguc tuni pasepi nu misu, pasakapahen tu ku binawlan nu binacadan, caay ka uning ka lilac ku uzip atu balucu' niyam, maydih a litinan nu di'tuay a calay, muculil i tatengaay a zazan nu di'tu.</FORM>
        <FORM kindOf="standard">== pilisinan == cacay a mihcaan kinacacay pilisin, pakalimolaken kami tayni. katayni ko sakapahay a selal no niyazo', saicelangen no mita modadiw mosalokiyaw! hay ha ha hay! hizan nipilongoc niyam, malobicay kina mihcaan, izaw koni patongos niyam to tahka, modadiw to no mapalaway, mosalokiyaw to no mapalaway, mikokay to nisabalocoan namo. mosaliyod to kami, makakitin to kami mosalokiyaw, malalitin to ko baloco' ato lima'. i sananal, masaopo i sawalian, mozikec to papah no tayo', pasaksaken to papah no paza', na katayni mokan toni patahka. awza! awza! awza! ayza a demiad saliyoten niyam mosalokiyaw, mikokay tonipisikol nipidipot namo ayza a mihcaan. i kalahokan, masaopo i taloan kami. mozikec to papah no tayo', pasaksaken to papah no paza', na katayni mokan toni patahka. awza! awza! awza! ayza ademiad a saopon niyam ko masakapahay no niyazo', tasandep sa mosalokiyaw, sapaka sipatelaw ko ozip nohni, o sapitoles toni kalpacaw amidipot to niyazo'. i sansandep, amasaopo i potah kami, mozikec to papah no tayo', pasaksaken to papah no paza', na katayni mokan toni patahka. awza! awza! awza! o selal, iso komi awaway sa, icelang icelang sato ta demidemiad. miawaw ko kapah no selal i cacekolen, soni' no tobtob tolo ko haymaw tosa ko kalamkam sa o amasaopoay, tabaki kalamkam koni pitoktok sa o masaopoway ko tatama. mosakamo ko tomok a malalikit to sa, keliden no tomok ko binawlan, kokay paymihcaan malobic koni paya' ni Malataw. na balocoan niyam, patongos to tonoz da'dac bila' epah ato niadopan, na malataw pialai. icelangay a ozip ko selal mosalokiyaw to malikoda, o layon no ngiha ko dadiw no tatayna amibetik, sakanamohan no binawlan ko malalikiday a demiad, sisa milongoc to di'to no tapokowan, dipoten pasamataen ko ozip no binawlan. maahemaw ko dadiw tono palaw, mahaymaw ko colil. sasokapahay no di'to, amiteka to ko lisin, saahemawen no niyam ko soni' amibetik, mihalhal toni ka tayni no miso, tolisen a modadiw tono kanamohan no miso. milongoc toni pasepi no miso, pasakapahen to ko binawlan no binacadan, caay ka oning ka lilac ko ozip ato baloco' niyam, maydih a litinan no di'toay a calay, mocolil i tatengaay a zazan no di'to.</FORM>
    </S>
</TEXT>