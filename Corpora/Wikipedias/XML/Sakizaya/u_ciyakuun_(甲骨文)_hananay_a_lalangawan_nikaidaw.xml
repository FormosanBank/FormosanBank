<?xml version="1.0" ?>
<TEXT id="Wiki_Sakizaya_u_ciyakuun_(甲骨文)_hananay_a_lalangawan_nikaidaw" xml:lang="szy" source="Sakizaya Wikipedia, article: u_ciyakuun_(甲骨文)_hananay_a_lalangawan_nikaidaw" copyright="CC BY-SA" citation="u_ciyakuun_(甲骨文)_hananay_a_lalangawan_nikaidaw. (2025, May 05). In Wikipedia [Sakizaya]. https://szy.wikipedia.org/wiki/u_ciyakuun_(甲骨文)_hananay_a_lalangawan_nikaidaw" BibTeX_citation="@misc{Wiki_szy_u_ciyakuun_(甲骨文)_hananay_a_lalangawan_nikaidaw, title = u_ciyakuun_(甲骨文)_hananay_a_lalangawan_nikaidaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_ciyakuun_(甲骨文)_hananay_a_lalangawan_nikaidaw} }">
    <S id="0">
        <FORM kindOf="original">u cya-ku-wen hananay a lalangawan nikaidaw nilacul ya cya-ku-wen hananay sa, idaw ku nakamuwan nu kasumamaday ya ci'un hananay atu nu bilangaay a ukak a nilasulan tu nisulitan i ukak nu niadupan a ukak. atu kululay nu badahung nu bilanga. u sakacaay kapawan tu nikaidaway a sakasatiman nakamuwan atu sakacaay kaales. sisa i kaHulaman atu i nuwalian nu Ya-Cuo hananay a nikakitidaan malasaayaway matinengay tu sakaidaw nu i mahidaay a sulit tungusay nu nikakutaykutay nu Sang hananay a nina'ay a nakamuwan i demidemiad, nika katukuh ayda sa caay henay ka mahamin paelac tu nisaketun. i nu Amuhuwanan a kanatalay mikingkiway tu sakay likisi nu sulit nu Hulamay a ya cya-ku-wen nipakadih tu nikalekal sa mapaaw tu nikalangawan. manamuh pasabalucu' i labu i labu ku nipikingkiwan, na dikudan sa sipalekal tu mamipaytemay a minanamay tu sakay iniyay nu baluhayay a cudadan. zayhan katukuh i 2006 tu a mihcaan sa idaw kya mikingkiway tu sakay i cya-ku-wen a mitesekay a sasaydan sakamu saan ya atu ya ciyakuun hananay sa i taneng tu mala nu Hulamay ya nuwalian nu Ya-Cuo sikalecaday u makay i kasumamadan nikatukuh aydaay sa u saayaway nikaidaw sa. nikalingatuan nu cya-ku-wen i mahida namakay i nu ukakay a nituktukan a sulit sa, na nu tawya tu tanektek ku nipalekalan i hekal nu siyakay, sisa u mikingkiway a sasaydan a nidatengan. u nu sumamaday kya ukakay a niliyutan a sulit nu bilanga saan. namakay i 2003 katukuh i 2006 a mihcaan i Ze-Cian kenis a kakitidaan ya Lian-Cu hananay a nialesanay a kakitidaan, idaw ku nikutkutan tu nipatahekalan makaala sakaidaw tu 240 kayadah nilaculan tu nakulitkulitan a nu ukakay atu nu bilangaay a sulit. &quot;禮記.表記&quot; silacul&quot;: &quot; &quot;, sisa katineng tu ku nikahida i mahida tu nakawawan nu ya nikakutaykutay nu In-Sang hananay a Hungti misaketun cinida tu sakay dimudtaw a tabakiyay atu nu dumaay a kawaw sa hina edaw tu makay i bilangaay a mapalaway. palita tu kakawsan atu Di'tu. hina ucul tu mapalaway tuduhen ku ukak nu bilanga pasubuhangen, sakaidaw ku nikapela'. ya nipiedawan sa malusulit kuni datengan sakay tineng tu hicasaan ku nakamuwan nu kakawsan. madem satu ku kawaw sa tubtubhan tu ku kulul nu bilanga sikaidaw nu namakay palitaan a tuudtuud atu nilubanga a saetiman nu imahida. u sulit hananay sa mala nu binacadanay a nikaadihan a sakasilacul nikaudip. ciyakuun u nika idaway katukuh ayda u sakatenesay nu Hulam nu kakawsanay tu katukuh ayda. sausihan sa makaala tu tuluway tu a malebut nu mihcaan nikaidaw nu likisi nikatinengan nasulitan i nu Hulaman sa u saayaway nika adihan. ayayda tuku kina Hulam miteka tu hang saan picunus tu nutipanay a lalangawan hananay pasumingayaw tu ku makaydaay tu lalangawan nu hulam sikalawpes tuku sulit. sisa katukuh tu i aydaay 1899 a mihcaan i Piking mikingkiway tu nu e'kingmay a ba'tu a tademaw ci Wang-I-Lun hananay sikayda i sapaiyu nu Hulam ya hananay makaadih tu cayay kalecad a sulit. kinapinaay tu hakya mikingkiw tu mahiniyay a sulit sa. itwaya makatineng tina liyungay nasulitan. idaw ku namakay i bilangaay a ukak u duma sa sikaydaen i ukak nu katalalan, sisa nadikudan a tademaw sa sipanganganhan tu u ciyakuun han saan. nikatineng tuyni sa katukuh ayda sa makaala tu limaay a malebut a mihcaan katenes, u tatenga'ay nika adihan sipatahkalan ayda sapaadih tu katuuday nu i cuwacuwaay a tademaw nipawacayan.</FORM>
        <FORM kindOf="standard">o cya-ko-wen hananay a lalangawan nikaidaw nilacol ya cya-ko-wen hananay sa, idaw ko nakamowan no kasomamaday ya ci'on hananay ato no bilangaay a okak a nilasolan to nisolitan i okak no niadopan a okak. ato kololay no badahong no bilanga. o sakacaay kapawan to nikaidaway a sakasatiman nakamowan ato sakacaay kaales. sisa i kaHolaman ato i nowalian no Ya-Coo hananay a nikakitidaan malasaayaway matinengay to sakaidaw no i mahidaay a solit tongosay no nikakotaykotay no Sang hananay a nina'ay a nakamowan i demidemiad, nika katokoh ayda sa caay henay ka mahamin paelac to nisaketon. i no Amohowanan a kanatalay mikingkiway to sakay likisi no solit no Holamay a ya cya-ko-wen nipakadih to nikalekal sa mapaaw to nikalangawan. manamoh pasabaloco' i labo i labo ko nipikingkiwan, na dikodan sa sipalekal to mamipaytemay a minanamay to sakay iniyay no balohayay a codadan. zayhan katokoh i 2006 to a mihcaan sa idaw kya mikingkiway to sakay i cya-ko-wen a mitesekay a sasaydan sakamo saan ya ato ya ciyakoon hananay sa i taneng to mala no Holamay ya nowalian no Ya-Coo sikalecaday o makay i kasomamadan nikatokoh aydaay sa o saayaway nikaidaw sa. nikalingatoan no cya-ko-wen i mahida namakay i no okakay a nitoktokan a solit sa, na no tawya to tanektek ko nipalekalan i hekal no siyakay, sisa o mikingkiway a sasaydan a nidatengan. o no somamaday kya okakay a niliyotan a solit no bilanga saan. namakay i 2003 katokoh i 2006 a mihcaan i Ze-Cian kenis a kakitidaan ya Lian-Co hananay a nialesanay a kakitidaan, idaw ko nikotkotan to nipatahekalan makaala sakaidaw to 240 kayadah nilacolan to nakolitkolitan a no okakay ato no bilangaay a solit. &quot;禮記.表記&quot; silacol&quot;: &quot; &quot;, sisa katineng to ko nikahida i mahida to nakawawan no ya nikakotaykotay no In-Sang hananay a Hongti misaketon cinida to sakay dimodtaw a tabakiyay ato no domaay a kawaw sa hina edaw to makay i bilangaay a mapalaway. palita to kakawsan ato Di'to. hina ocol to mapalaway todohen ko okak no bilanga pasobohangen, sakaidaw ko nikapela'. ya nipiedawan sa malosolit koni datengan sakay tineng to hicasaan ko nakamowan no kakawsan. madem sato ko kawaw sa tobtobhan to ko kolol no bilanga sikaidaw no namakay palitaan a toodtood ato nilobanga a saetiman no imahida. o solit hananay sa mala no binacadanay a nikaadihan a sakasilacol nikaodip. ciyakoon o nika idaway katokoh ayda o sakatenesay no Holam no kakawsanay to katokoh ayda. saosihan sa makaala to toloway to a malebot no mihcaan nikaidaw no likisi nikatinengan nasolitan i no Holaman sa o saayaway nika adihan. ayayda toko kina Holam miteka to hang saan piconos to notipanay a lalangawan hananay pasomingayaw to ko makaydaay to lalangawan no holam sikalawpes toko solit. sisa katokoh to i aydaay 1899 a mihcaan i Piking mikingkiway to no e'kingmay a ba'to a tademaw ci Wang-I-Lon hananay sikayda i sapaiyo no Holam ya hananay makaadih to cayay kalecad a solit. kinapinaay to hakya mikingkiw to mahiniyay a solit sa. itwaya makatineng tina liyongay nasolitan. idaw ko namakay i bilangaay a okak o doma sa sikaydaen i okak no katalalan, sisa nadikodan a tademaw sa sipanganganhan to o ciyakoon han saan. nikatineng toyni sa katokoh ayda sa makaala to limaay a malebot a mihcaan katenes, o tatenga'ay nika adihan sipatahkalan ayda sapaadih to katooday no i cowacowaay a tademaw nipawacayan.</FORM>
    </S>
</TEXT>