<?xml version="1.0" ?>
<TEXT id="Wiki_Sakizaya_nipaluma-busugi" xml:lang="pwn" source="Paiwan Wikipedia, article: nipaluma-busugi" copyright="CC BY-SA" citation="nipaluma-busugi. (2024, December 07). In Wikipedia [Paiwan]. https://pwn.wikipedia.org/wiki/nipaluma-busugi" BibTeX_citation="@misc{Wiki_pwn_nipaluma-busugi, title = nipaluma-busugi, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nipaluma-busugi} }">
    <S id="0">
        <FORM kindOf="original">== busugi == u siwkay nu nipaluma busugi u mitesekay a nipangangan : Hibiscus syriacus, u cin-kuy a kaput , nipaluma-busugi sibaluay a nipaluma. saayaway a lalangauan sa i Cung-ku cung-nan , Cung-ku tung-nan a kakitizaan. nudikudasa patayda han tu i Ya-cu atu zumaay nu Ya-cu cuwacuwa a kakitizaan, sayadahay sa ku ni palumaan. tu namakay Si-li-ya papalumaan a balubaluan a nisulutan, i tiza i Hang-ku a kanatal, pangangan han u-ciung-ha han; 무궁화 mugunghwa. ina U-ciung ha(無窮花/무궁화/mugunghwa), mala Hang-ku a kanatal a balu, tahekal i hata nu kanatal a kulit atu i dadiw nu kanatal nuheni. (u kamu nu Hulam sa: mugunghwa), .) siteked nu wayway busugi sa, u cayay katalaw tu sienaw mapeluay ku papah a kilang. u kilang nida patelek sa, mahida u papadengan tu balu nu langdaway, talakaw tusa tu sepat kung-ce , idaw ku tabakiay a lapa nu wayway a balu, nu tama a balu ya salengacay takuliyaway masadicem niza masateked ku tahekal. u balu hina nu bahun a kulit, nika sumama izaw aca ku mahizaay macapiay tu kiyukiyuay lalabuay bahunbahuay a kulit, macelahay a bahunbahuay a kulit, salengacay a kulit. masacacayay a balu apuyu' ku nikaudip, cacay a demiad adada ku nikasibalu, nika ya apuyu'ay a kilang kapah mulangaw tu yadahay mangaduy a angang, sisa i tanayu'ay a lalud yadah tu ku kasibalu. busugi hananay amica ku kauning nu hekal, talakaw ku undu, suemet, nayiay ku damek a lala, makedal, imahiniay a kauzipan icelang ku busugi. busugi i hekal kapahay a lisimeten mauzip i cucuwa, akay mala mihaymaw sananay a palulaecus tu cacanan a mucelakay. (u kamu nu Hulam sa: .) nilangaw u ciid makudi'malaabuabuan salengac, malusalengacay a kulit mahida u ngipen ku kaku, idaw ku masapuecu'ay nu papah maadih ku nikaydaan atu adidiay a angangan. lumaay a bulad kiya sipapah, imahida sa sumilaway ku kulit atu macelahay nu takiliyaway tu sumilaway a kulit, masasuala mucelak, nu tiekukay atu tiekukay masa dumaay a kaku, tulu ku ihekalay nu cengat, ulilis mahida nisalusalusan. busugi lima ku pihpih nu balu, u patelek sa pitu tin lima kung-hun , izaw ku masasizumaay a kulit, u salengacay, sumanah, kiyuay, macelahay nu kiyukiyuay, langdaway kiyuay atu landaway, atu idaw ku tusa malamlamay ku kulit nu balu, paynien i masasizumaay a sapalum izaw ku caay kalecad a kulit nu balu. namakayni i limaay a pihpih nu balu mucelak tahekalay sa u tayna a matabuay, nu tatama a matabuay miliwliw tu hekal nu tatayna a matabuay. paynien simahinay micidekay a wayway sa, izaw ku masumaday caayay kalecad a kaku nu busugi. busugi hina i pituay a bulad ktukuh siwaay a bulad tu labilabian matulin mabuhat ku balu. maduhem satu, wuya dawmi'ay a akawaw, madawiy nu lalud a puu' nu balu baeket sa tu, kiyu malikaku malatusa misitsit i lala. (u kamu nu Hulam sa: ) heci, sapaluma heci sapaluma yadahay nu katuuday ayda caay kalecad ku sapaluma caay ka siheci. u siheciay u heci nida kalasumilaway a kulit atu makulahay a kulit, u limaay ku pihpih nikacengat nu satabu tu heci, idaw ku balakiay tu a sapaluma u heci nida liwanen i kilang a palasul tu kasienawan. u heci napahanhan mamin tu sa, u madayumay a mulangaw a sapaluma sa lakalak han nuda mubulesak i liwliw nu cacelakan nu angangan a tapiingan, kilul sa tu demiad alaw masaupu mala mapulungay. kanahatu i balangbangan kapah tu miadih tu busugi, nika anu laetus kuni pisait mulutuc aca atekak tu laecus tu adihan, nika u hayyaliw aadihan a kilang, yadah ku caayay kalecad masasizaumaay nu sapaluma. u balakiyay tu a sapaluma caay tu katalaw tu laetusay a kakitidaan, tinaku anu cueded, sisuleda, makedal, laetus ku hekal nu bali maanabuh. nika anu itiza i susuday alihaway a demiad, i idaw ku kakilisungan, i susuday a lala' tu kapah ku sapalaliw tu nanum, i mabeculay nu cilal, i mahiniay kakapah a kakitizaan ku kauzipan paluma tu busugi sa a kapah ku kasiheci kasibalu niza. busugi madayun a mubuwah. anu u sapaluma ku sapibuwah sa, u laylay nu langaw sa masumad, u nipalumaan atu angangan caay tu kalecad atu saayaw a nilangawan. kapah saputuputuan han ku ciid epingen, atu pahecek han hidaen muliyaliyaw mahiza tu nu sasayaway ku nipaluma. (u kamu nu Hulam sa: .) mikalatay nu cilekay atu imelang babalakiay tu a busugi a kilang, akay i sadikuday idaw ku mahizaay mabadi'masukut ku papahay a imelang. busugi makayni tiyamtiyam nu papah, mabadiay a imelang, siengid atu mamuni'a imelang mapacekil. alahican tayniyan nu Dipuen a kimku, sibahunay a cilekay engid a cilekay, anu caay pueti misausi, ya Dipuen a kimku mangaleb ku pipalulaetus tu papah nu kilang. (u kamu nu Hulam sa: .) lalangwan atu likisi busugi nanutawya tu sumamad sipisanga' tu aadihan a kilang, ya papah kapah malauciya, ya balu kapa kanen, yu i sabaw enem a siki, micumutu i U-ciw a papalumaan a balubaluan a paluma, nika katukuh i 1629 a mihcaan, ci Yey-han-pacinsen , nipidadateng nida, u busugi sakaydihan sakanawlan, kiyu pisaicelang i a musikul mudiput, musakamu aca i kasienawan anu caay tahab i kanca caay ka udip saan, u hekal malecad tu sa, anu maydih a pakaudip, padengen i labu nu luma' i tabakiyay a siwiy , tabakiay a naecun, atu masa alihaway a kakitidaan. (u kamu nu Hulam sa: ") Hang-kuoay a balu nu kanatal u busugi a balu i Hang-ku a kanatal, u duma a ngangan U-ciung ha(無窮花/무궁화 mugunghwa), mala balu nu kanatal tahekal i hata nu hani, yu mudadiw tunu kanatal caay piawit musakamu. busugi a balu sakay Hang-ku a kanatal, sakay cacana a hata, u Hang-ku a tademaw pala nu Hang-ku nu binacadan atu lalangawan sapalaylay sasatungusan. busugi, bosogi, u bangcalay a balu, caay katakalaw ku kilang, sawsawni maazih i niyazu'. manamuh mipecu' tu balu' ku tatayna a wawa, pahecekan i bukes kuheni. u balu sa, si semilaway sangelacay. yadah ku ngangan nu Hulam. papasapayu' tu i niyazu'. (u kamu nu Hulam sa: .) u sanek nu nipaluma malaheci tu imelang pasubana i cacudadan a lacul u zuma a cidekay a kamu, saungay misapayu' a cidekay u sulit nu zuma a kamu-Hulam atu Amilika Hibiscus syriacus is a species of flowering plant in the family Malvaceae, native to India and much of Asia (though not, as Linnaeus thought, Syria, as evidenced by the name he gave it). Common names include rose of Sharon , Syrian ketmia or rose mallow , St Joseph's rod (Italy) and Rosa de Sharon .</FORM>
        <FORM kindOf="standard">== bosogi == o siwkay no nipaloma bosogi o mitesekay a nipangangan : Hibiscos syriacos, o cin-koy a kapot , nipaloma-bosogi sibaloay a nipaloma. saayaway a lalangaoan sa i Cong-ko cong-nan , Cong-ko tong-nan a kakitizaan. nodikodasa patayda han to i Ya-co ato zomaay no Ya-co cowacowa a kakitizaan, sayadahay sa ko ni palomaan. to namakay Si-li-ya papalomaan a balobaloan a nisolotan, i tiza i Hang-ko a kanatal, pangangan han o-ciong-ha han; 무궁화 mogonghwa. ina U-ciong ha(無窮花/무궁화/mogonghwa), mala Hang-ko a kanatal a balo, tahekal i hata no kanatal a kolit ato i dadiw no kanatal noheni. (o kamo no Holam sa: mogonghwa), .) siteked no wayway bosogi sa, o cayay katalaw to sienaw mapeloay ko papah a kilang. o kilang nida patelek sa, mahida o papadengan to balo no langdaway, talakaw tosa to sepat kong-ce , idaw ko tabakiay a lapa no wayway a balo, no tama a balo ya salengacay takoliyaway masadicem niza masateked ko tahekal. o balo hina no bahon a kolit, nika somama izaw aca ko mahizaay macapiay to kiyokiyoay lalaboay bahonbahoay a kolit, macelahay a bahonbahoay a kolit, salengacay a kolit. masacacayay a balo apoyo' ko nikaodip, cacay a demiad adada ko nikasibalo, nika ya apoyo'ay a kilang kapah molangaw to yadahay mangadoy a angang, sisa i tanayo'ay a lalod yadah to ko kasibalo. bosogi hananay amica ko kaoning no hekal, talakaw ko ondo, soemet, nayiay ko damek a lala, makedal, imahiniay a kaozipan icelang ko bosogi. bosogi i hekal kapahay a lisimeten maozip i cocowa, akay mala mihaymaw sananay a palolaecos to cacanan a mocelakay. (o kamo no Holam sa: .) nilangaw o ciid makodi'malaaboaboan salengac, malosalengacay a kolit mahida o ngipen ko kako, idaw ko masapoeco'ay no papah maadih ko nikaydaan ato adidiay a angangan. lomaay a bolad kiya sipapah, imahida sa somilaway ko kolit ato macelahay no takiliyaway to somilaway a kolit, masasoala mocelak, no tiekokay ato tiekokay masa domaay a kako, tolo ko ihekalay no cengat, olilis mahida nisalosalosan. bosogi lima ko pihpih no balo, o patelek sa pito tin lima kong-hon , izaw ko masasizomaay a kolit, o salengacay, somanah, kiyoay, macelahay no kiyokiyoay, langdaway kiyoay ato landaway, ato idaw ko tosa malamlamay ko kolit no balo, paynien i masasizomaay a sapalom izaw ko caay kalecad a kolit no balo. namakayni i limaay a pihpih no balo mocelak tahekalay sa o tayna a mataboay, no tatama a mataboay miliwliw to hekal no tatayna a mataboay. paynien simahinay micidekay a wayway sa, izaw ko masomaday caayay kalecad a kako no bosogi. bosogi hina i pitoay a bolad ktokoh siwaay a bolad to labilabian matolin mabohat ko balo. madohem sato, woya dawmi'ay a akawaw, madawiy no lalod a poo' no balo baeket sa to, kiyo malikako malatosa misitsit i lala. (o kamo no Holam sa: ) heci, sapaloma heci sapaloma yadahay no katooday ayda caay kalecad ko sapaloma caay ka siheci. o siheciay o heci nida kalasomilaway a kolit ato makolahay a kolit, o limaay ko pihpih nikacengat no satabo to heci, idaw ko balakiay to a sapaloma o heci nida liwanen i kilang a palasol to kasienawan. o heci napahanhan mamin to sa, o madayomay a molangaw a sapaloma sa lakalak han noda mobolesak i liwliw no cacelakan no angangan a tapiingan, kilol sa to demiad alaw masaopo mala mapolongay. kanahato i balangbangan kapah to miadih to bosogi, nika ano laetos koni pisait molotoc aca atekak to laecos to adihan, nika o hayyaliw aadihan a kilang, yadah ko caayay kalecad masasizaomaay no sapaloma. o balakiyay to a sapaloma caay to katalaw to laetosay a kakitidaan, tinako ano coeded, sisoleda, makedal, laetos ko hekal no bali maanaboh. nika ano itiza i sosoday alihaway a demiad, i idaw ko kakilisongan, i sosoday a lala' to kapah ko sapalaliw to nanom, i mabecolay no cilal, i mahiniay kakapah a kakitizaan ko kaozipan paloma to bosogi sa a kapah ko kasiheci kasibalo niza. bosogi madayon a mobowah. ano o sapaloma ko sapibowah sa, o laylay no langaw sa masomad, o nipalomaan ato angangan caay to kalecad ato saayaw a nilangawan. kapah sapotopotoan han ko ciid epingen, ato pahecek han hidaen moliyaliyaw mahiza to no sasayaway ko nipaloma. (o kamo no Holam sa: .) mikalatay no cilekay ato imelang babalakiay to a bosogi a kilang, akay i sadikoday idaw ko mahizaay mabadi'masokot ko papahay a imelang. bosogi makayni tiyamtiyam no papah, mabadiay a imelang, siengid ato mamoni'a imelang mapacekil. alahican tayniyan no Dipoen a kimko, sibahonay a cilekay engid a cilekay, ano caay poeti misaosi, ya Dipoen a kimko mangaleb ko pipalolaetos to papah no kilang. (o kamo no Holam sa: .) lalangwan ato likisi bosogi nanotawya to somamad sipisanga' to aadihan a kilang, ya papah kapah malaociya, ya balo kapa kanen, yo i sabaw enem a siki, micomoto i U-ciw a papalomaan a balobaloan a paloma, nika katokoh i 1629 a mihcaan, ci Yey-han-pacinsen , nipidadateng nida, o bosogi sakaydihan sakanawlan, kiyo pisaicelang i a mosikol modipot, mosakamo aca i kasienawan ano caay tahab i kanca caay ka odip saan, o hekal malecad to sa, ano maydih a pakaodip, padengen i labo no loma' i tabakiyay a siwiy , tabakiay a naecon, ato masa alihaway a kakitidaan. (o kamo no Holam sa: ") Hang-kooay a balo no kanatal o bosogi a balo i Hang-ko a kanatal, o doma a ngangan U-ciong ha(無窮花/무궁화 mogonghwa), mala balo no kanatal tahekal i hata no hani, yo modadiw tono kanatal caay piawit mosakamo. bosogi a balo sakay Hang-ko a kanatal, sakay cacana a hata, o Hang-ko a tademaw pala no Hang-ko no binacadan ato lalangawan sapalaylay sasatongosan. bosogi, bosogi, o bangcalay a balo, caay katakalaw ko kilang, sawsawni maazih i niyazo'. manamoh mipeco' to balo' ko tatayna a wawa, pahecekan i bokes koheni. o balo sa, si semilaway sangelacay. yadah ko ngangan no Holam. papasapayo' to i niyazo'. (o kamo no Holam sa: .) o sanek no nipaloma malaheci to imelang pasobana i cacodadan a lacol o zoma a cidekay a kamo, saongay misapayo' a cidekay o solit no zoma a kamo-Holam ato Amilika Hibiscos syriacos is a species of flowering plant in the family Malvaceae, native to India and moch of Asia (thoogh not, as Linnaeos thooght, Syria, as evidenced by the name he gave it). Common names inclode rose of Sharon , Syrian ketmia or rose mallow , St Joseph's rod (Italy) and Rosa de Sharon .</FORM>
    </S>
</TEXT>