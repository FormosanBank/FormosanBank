<?xml version="1.0" ?>
<TEXT id="Wiki_Sakizaya_ulic-_u_ading" xml:lang="pwn" source="Paiwan Wikipedia, article: ulic-_u_ading" copyright="CC BY-SA" citation="ulic-_u_ading. (2024, December 07). In Wikipedia [Paiwan]. https://pwn.wikipedia.org/wiki/ulic-_u_ading" BibTeX_citation="@misc{Wiki_pwn_ulic-_u_ading, title = ulic-_u_ading, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ulic-_u_ading} }">
    <S id="0">
        <FORM kindOf="original">== satangahan nu ulic == u ading ngatu ngatu-1 u ading maydih tu cilal, u ading maydih tu bulad, u ading malecad tu mitizinaay, sawni inuayawan, sawni inudikudan milimek. patelatela' kaku, patelatela' cinida; mutukud kaku mutukud cinida. ngatu-2 kalahukan inayi' tu, malecad tu miliyasay i takuwan, mihica kaku, mahida tu. ading, anu i cuwacuwa, miladay i takuwan. hanca nayi' ku udip nu ading, nika idaw a naku kyu misamelit. painging i cilal misangelu' malaluk a tademaw, makadih tu ading nida; mikilidungay a tademaw, caypakadih tu ading nida. ngatu-3 "nayi' pasengalan minanam" a tademaw malecad tu ading malalaba', caay pakaletep kisu, nika mikalul i tapingan isu, anu misaicelang kisu cayka utang, a malacacay kita atu ading, matalul, suayaw, macakat, lipahak, caysengal, ngutad, ading malecad tu nisa adiding tu ita, u adding ita amana haw, kawnika cayayen ita kalaluk kyu cayculal ku tagah. ngatu-4 u ading mucebang tu nikabalakiyan ita, nanu wawa wakawak sahen ku ading, katuluh ini kataniktek nu udip, katukuh ini kabalaki makunul ku ading, malawit cay tu tiku. simacecay amin ku tademaw tu ading, laetus kauah caykaw papili'an, caypiliyas. paenengenta ku kasenengan a aging, tadimecmec han kuni cakatan ama udip, ayda yanisaicelangan isu paayaw tu ading, anu duma tu a demiad caykanca paini tisuwan tu telatela'. ngatu-5 anu idaway tu ku takelal idaway tu ku ading﹐ sisa u tademaw kay tini tu haw i takelalay, pasayda i takelal, milikeluh u sakasaan tu takelal﹐ manakaytid a tida tu i dutay﹐ milamel i dutay. anu maselu' i dutay haw﹐ pisaicelangi tu tayda i takelalay﹐ anu i teban nu dadan madaceb nu yadahay a bades﹐ amana pisayah kubalucu`﹐ u sakasaan napacitan haw idaw tu ku sananal﹐ anu maledu tu ku balucu`, sahemhem﹐ sadungdung a nisimsim tu tatudu`en lalid misaicelang﹐ mutenes kya haw kanca maliya i sukuduutay.</FORM>
        <FORM kindOf="standard">== satangahan no olic == o ading ngato ngato-1 o ading maydih to cilal, o ading maydih to bolad, o ading malecad to mitizinaay, sawni inoayawan, sawni inodikodan milimek. patelatela' kako, patelatela' cinida; motokod kako motokod cinida. ngato-2 kalahokan inayi' to, malecad to miliyasay i takowan, mihica kako, mahida to. ading, ano i cowacowa, miladay i takowan. hanca nayi' ko odip no ading, nika idaw a nako kyo misamelit. painging i cilal misangelo' malalok a tademaw, makadih to ading nida; mikilidongay a tademaw, caypakadih to ading nida. ngato-3 "nayi' pasengalan minanam" a tademaw malecad to ading malalaba', caay pakaletep kiso, nika mikalol i tapingan iso, ano misaicelang kiso cayka otang, a malacacay kita ato ading, matalol, soayaw, macakat, lipahak, caysengal, ngotad, ading malecad to nisa adiding to ita, o adding ita amana haw, kawnika cayayen ita kalalok kyo caycolal ko tagah. ngato-4 o ading mocebang to nikabalakiyan ita, nano wawa wakawak sahen ko ading, katoloh ini kataniktek no odip, katokoh ini kabalaki makonol ko ading, malawit cay to tiko. simacecay amin ko tademaw to ading, laetos kaoah caykaw papili'an, caypiliyas. paenengenta ko kasenengan a aging, tadimecmec han koni cakatan ama odip, ayda yanisaicelangan iso paayaw to ading, ano doma to a demiad caykanca paini tisowan to telatela'. ngato-5 ano idaway to ko takelal idaway to ko ading﹐ sisa o tademaw kay tini to haw i takelalay, pasayda i takelal, milikeloh o sakasaan to takelal﹐ manakaytid a tida to i dotay﹐ milamel i dotay. ano maselo' i dotay haw﹐ pisaicelangi to tayda i takelalay﹐ ano i teban no dadan madaceb no yadahay a bades﹐ amana pisayah kobaloco`﹐ o sakasaan napacitan haw idaw to ko sananal﹐ ano maledo to ko baloco`, sahemhem﹐ sadongdong a nisimsim to tatodo`en lalid misaicelang﹐ motenes kya haw kanca maliya i sokodootay.</FORM>
    </S>
</TEXT>