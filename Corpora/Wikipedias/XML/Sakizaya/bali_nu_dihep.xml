<?xml version="1.0" ?>
<TEXT id="Wiki_Sakizaya_bali_nu_dihep" xml:lang="szy" source="Sakizaya Wikipedia, article: bali_nu_dihep" copyright="CC BY-SA" citation="bali_nu_dihep. (2025, May 05). In Wikipedia [Sakizaya]. https://szy.wikipedia.org/wiki/bali_nu_dihep" BibTeX_citation="@misc{Wiki_szy_bali_nu_dihep, title = bali_nu_dihep, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/bali_nu_dihep} }">
    <S id="0">
        <FORM kindOf="original">dihep nu bali (kamu nu Hulam: 風之谷) &quot;dihep nu bali&quot; (kamu nu Dipun sa: 風の谷のナウシカ) namakay i 1984 a mihcaan 3 a bulad 11 a demiadan nipaadih tu katuuday nu manggay a kacudu, sinilaculan tu kasaungayan ya u &quot;Topcraft&quot; ku mamisaigaay, ci Kung-ci-cing ku mamukeliday, kasumadan nu kungku sa nikatulisen sikalecad nu ngangan a mangga. nasulitang tuynian a kungku naiti ayaway kasumamadan sitakelalan nu ziday, mangayaw ku kitakitay a mamalawpes, ya cacayay ci &quot;Na-u-si-ka&quot; a limecedan ku ngangan nipialawan a kungku kuynian.iti sipaadih tu binawlan sa sinikaala tu ya &quot;kacuduay Sinpaw a sinbung&quot; , paydemiadan nu iga kaalaan tu kawlah ku nikahinian, i nu dikudan sa iti nu Dipunay a nipaigakangan, sikaala tu masakapahay nu kanatalay a mangga tu cacay, atu mapapili nu kitakitay salahaday ya ci-cing-huy , sikapilian tu miuyuy tu siyakayay a katuuday palumataen ku hekalay a kakitidaan tiya sakatalawan, atu nu siading tu aadupan a lalubangan nu nipisulit a sapaadih. kungku nu iga iti kitakit sa naidaw ku cacay nu ngatu nipalekalan tu masatungduhay a &quot;kasilaculan a sikatakelal nu kawaw&quot;, nika sicaliwayan tu cacay a nipatuduan ya &quot;lamalay pituay a demiadan&quot; a nikalpacawan i nu dikudan sa, sikaidaw nu sakalikat a bunkang mamalawpes i kasenun sa a demiadan. kalakuwitan tu malebut a mihcaan iziw sa, masitudung nu dumaay a cilekay kalalekalan, ya ngangan sa u &quot;Huhay han&quot; (u lahulay a buyu') mahamin a sipatahpu niya baluhayay a cilekay. zayhan ina Huhay hananay a cilekay uyda sa ya tabakiay a cilekay ku matatudungay, u tademaw sa itida sa i nu liwanan adidiay a kakitidaan a maudip, misuayaw tina tabakiay a cilekay atu ya patahkalay tu angsitay a bali, ina Huhay itini i kilakilangan patalaw tu i paydemiadan a misaicelang tu lalungucan a maudip. &quot;風之谷&quot; . &quot;dihep nu bali&quot; u micapiay tu bayu masaadidiay nu hungtiay a kanatal, namapaading nu bali nu bayu, kyu caay pakadebung kuya Huhay a kilakilangan cilekay micumud, sisa masimaw henay sikatukuh ayda. u tatayna a wawa ni ci Ci-el u dihep nu baliay a tapang ku nu dihepay a kung-cu, kaladamsayan hinadihi atu sipunu matalul aca cinida, u ngangan nida sa ci Na-u-si-ka han sabaw enem ku mihcaan. . u mitesekay a palbahuy tu saselican a hikuki, matineng tu bali atu sikangaayan nu bali, sinilasulan tu kalalacal matatengil atu mamukeliday nu cilekay. alahicaan sa itida tu i bayubayuan mitanam tu sakatalawan, maadih nida kuya mahelungay a paduh nu tapangay a cilaekay, nadikudan sa makalitemuh tu ya ci Iyu-pa a sasaydan matulun mitengil tu piecawan nida kya masakuyuay a kapulus. ya ci Na-u-si-ka pananukas tu a taluma' i balian a dihep sa, bai nu bai sipasakamu cinida tu cacay a nakamuwan nu kasumamadan, idaw ku cacayay a tademaw masakingmay a sidikuc nu dumaay kanatal, mutideng cinida i sumilaway a enal, a sinikelit paini tu kitakitay masacalayay a sihedek. . tuya labi culal sa kya cacayay a sapiculu a hikuki namakay i To-lu-mi-ci-ya nu hungtiay a kanatal, ya mitupin tu nu makaydaay i Pey-ci-te a kenis , nikutkutan tu i inaayaway ya lamalay pituay a demiadan, sikapecian ya nu huwahakay sapingayaw nu sadikec &quot;ya masalaway a sangayaw&quot;, kya hikuki mangayaw nu tabakiay a cilekay kyu caay kalemet sikahtik i balian a dihep, kakayda satu ku balian a dihep masiludlud nina kalpacawan macacebis tu ya masalaway a sangayaw. iti balian a dihep a binawlan namatabal misinanud, tu ya To-lu-mi-ci-ya a kanatalay a hikuki sikapatay nu tademaw sa, sakasepat nu To-lu-ci-mi-ya hungtiay a kanatal ci Ku-sya-na kaydihan nida micebis kya masalaway a ngangayawan nu hikuki sa, miculcul tu hitay taydaen i dihep nu bali. u wama ni Na-u-si-ka ci Ci-el iti kalaliwasakan mangayaw nu To-lu-ci-mi-yaay a hitay. u hitay nu To-lu-ci-mi-ya i nu dikudan sa, maydih a micunus tu kanatalay a tuudtuud, kyu uyda sa piala tu sakaudip subelit han kya masalaway a ngayaw hikuki, ci Kuhsiya-na sipaini nida kya mamukeliday tu hitay a tapang ci Keloto-wa a misanga misakapah, nudikudan sa mapabalud ci Na-u-si-ka atu nu dihep nu baliay sasepat malasiiluay tupineng tuya nu hitayay a hikuki sipatayda icuwa. sakatusa a demiadan sa ci Na-u-si-ka, Mi-te atu tuluay a malubuay, kilul satu ci Ku-sya-na taydaan i Pey-ci-te a kenis , nu To-lu-ci-mi-yaay a hikuki i kabahelan mapangayaw nu makay i Pey-ci-teay a masakapahay ci A-se-pey-lu nipahikukian a ngayawki siadaen, iti kasasibutan sa liwan sa tuya Kepeyte a ngayawki atu ya balianay dihepki miculuay tu tuudtuud, nu duma sepatay a nu To-lu-ci-mi-yaay a hitayki mamin a maauc sikahtik, uyda satu ci Na-u-si-ka atu ci Ku-sya-na a nipaculilan tiya kabahelan tu sikuwangay a malekuay a milaliw, milakasan kuyu heni sikalebut i Huhayay a kilakilangan i tapiingan niya taku.</FORM>
        <FORM kindOf="standard">dihep no bali (kamo no Holam: 風之谷) &quot;dihep no bali&quot; (kamo no Dipon sa: 風の谷のナウシカ) namakay i 1984 a mihcaan 3 a bolad 11 a demiadan nipaadih to katooday no manggay a kacodo, sinilacolan to kasaongayan ya o &quot;Topcraft&quot; ko mamisaigaay, ci Kong-ci-cing ko mamokeliday, kasomadan no kongko sa nikatolisen sikalecad no ngangan a mangga. nasolitang toynian a kongko naiti ayaway kasomamadan sitakelalan no ziday, mangayaw ko kitakitay a mamalawpes, ya cacayay ci &quot;Na-o-si-ka&quot; a limecedan ko ngangan nipialawan a kongko koynian.iti sipaadih to binawlan sa sinikaala to ya &quot;kacodoay Sinpaw a sinbong&quot; , paydemiadan no iga kaalaan to kawlah ko nikahinian, i no dikodan sa iti no Diponay a nipaigakangan, sikaala to masakapahay no kanatalay a mangga to cacay, ato mapapili no kitakitay salahaday ya ci-cing-hoy , sikapilian to mioyoy to siyakayay a katooday palomataen ko hekalay a kakitidaan tiya sakatalawan, ato no siading to aadopan a lalobangan no nipisolit a sapaadih. kongko no iga iti kitakit sa naidaw ko cacay no ngato nipalekalan to masatongdohay a &quot;kasilacolan a sikatakelal no kawaw&quot;, nika sicaliwayan to cacay a nipatodoan ya &quot;lamalay pitoay a demiadan&quot; a nikalpacawan i no dikodan sa, sikaidaw no sakalikat a bonkang mamalawpes i kasenon sa a demiadan. kalakowitan to malebot a mihcaan iziw sa, masitodong no domaay a cilekay kalalekalan, ya ngangan sa o &quot;Hohay han&quot; (o laholay a boyo') mahamin a sipatahpo niya balohayay a cilekay. zayhan ina Hohay hananay a cilekay oyda sa ya tabakiay a cilekay ko matatodongay, o tademaw sa itida sa i no liwanan adidiay a kakitidaan a maodip, misoayaw tina tabakiay a cilekay ato ya patahkalay to angsitay a bali, ina Hohay itini i kilakilangan patalaw to i paydemiadan a misaicelang to lalongocan a maodip. &quot;風之谷&quot; . &quot;dihep no bali&quot; o micapiay to bayo masaadidiay no hongtiay a kanatal, namapaading no bali no bayo, kyo caay pakadebong koya Hohay a kilakilangan cilekay micomod, sisa masimaw henay sikatokoh ayda. o tatayna a wawa ni ci Ci-el o dihep no baliay a tapang ko no dihepay a kong-co, kaladamsayan hinadihi ato sipono matalol aca cinida, o ngangan nida sa ci Na-o-si-ka han sabaw enem ko mihcaan. . o mitesekay a palbahoy to saselican a hikoki, matineng to bali ato sikangaayan no bali, sinilasolan to kalalacal matatengil ato mamokeliday no cilekay. alahicaan sa itida to i bayobayoan mitanam to sakatalawan, maadih nida koya mahelongay a padoh no tapangay a cilaekay, nadikodan sa makalitemoh to ya ci Iyo-pa a sasaydan matolon mitengil to piecawan nida kya masakoyoay a kapolos. ya ci Na-o-si-ka pananokas to a taloma' i balian a dihep sa, bai no bai sipasakamo cinida to cacay a nakamowan no kasomamadan, idaw ko cacayay a tademaw masakingmay a sidikoc no domaay kanatal, motideng cinida i somilaway a enal, a sinikelit paini to kitakitay masacalayay a sihedek. . toya labi colal sa kya cacayay a sapicolo a hikoki namakay i To-lo-mi-ci-ya no hongtiay a kanatal, ya mitopin to no makaydaay i Pey-ci-te a kenis , nikotkotan to i inaayaway ya lamalay pitoay a demiadan, sikapecian ya no howahakay sapingayaw no sadikec &quot;ya masalaway a sangayaw&quot;, kya hikoki mangayaw no tabakiay a cilekay kyo caay kalemet sikahtik i balian a dihep, kakayda sato ko balian a dihep masilodlod nina kalpacawan macacebis to ya masalaway a sangayaw. iti balian a dihep a binawlan namatabal misinanod, to ya To-lo-mi-ci-ya a kanatalay a hikoki sikapatay no tademaw sa, sakasepat no To-lo-ci-mi-ya hongtiay a kanatal ci Ko-sya-na kaydihan nida micebis kya masalaway a ngangayawan no hikoki sa, micolcol to hitay taydaen i dihep no bali. o wama ni Na-o-si-ka ci Ci-el iti kalaliwasakan mangayaw no To-lo-ci-mi-yaay a hitay. o hitay no To-lo-ci-mi-ya i no dikodan sa, maydih a miconos to kanatalay a toodtood, kyo oyda sa piala to sakaodip sobelit han kya masalaway a ngayaw hikoki, ci Kohsiya-na sipaini nida kya mamokeliday to hitay a tapang ci Keloto-wa a misanga misakapah, nodikodan sa mapabalod ci Na-o-si-ka ato no dihep no baliay sasepat malasiiloay topineng toya no hitayay a hikoki sipatayda icowa. sakatosa a demiadan sa ci Na-o-si-ka, Mi-te ato toloay a maloboay, kilol sato ci Ko-sya-na taydaan i Pey-ci-te a kenis , no To-lo-ci-mi-yaay a hikoki i kabahelan mapangayaw no makay i Pey-ci-teay a masakapahay ci A-se-pey-lo nipahikokian a ngayawki siadaen, iti kasasibotan sa liwan sa toya Kepeyte a ngayawki ato ya balianay dihepki micoloay to toodtood, no doma sepatay a no To-lo-ci-mi-yaay a hitayki mamin a maaoc sikahtik, oyda sato ci Na-o-si-ka ato ci Ko-sya-na a nipacolilan tiya kabahelan to sikowangay a malekoay a milaliw, milakasan koyo heni sikalebot i Hohayay a kilakilangan i tapiingan niya tako.</FORM>
    </S>
</TEXT>