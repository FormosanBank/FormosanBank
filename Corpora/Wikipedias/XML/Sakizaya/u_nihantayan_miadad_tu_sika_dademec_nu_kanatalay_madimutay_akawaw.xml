<?xml version="1.0" ?>
<TEXT id="Wiki_Sakizaya_u_nihantayan_miadad_tu_sika_dademec_nu_kanatalay_madimutay_akawaw" xml:lang="pwn" source="Paiwan Wikipedia, article: u_nihantayan_miadad_tu_sika_dademec_nu_kanatalay_madimutay_akawaw" copyright="CC BY-SA" citation="u_nihantayan_miadad_tu_sika_dademec_nu_kanatalay_madimutay_akawaw. (2024, November 18). In Wikipedia [Paiwan]. https://pwn.wikipedia.org/wiki/u_nihantayan_miadad_tu_sika_dademec_nu_kanatalay_madimutay_akawaw" BibTeX_citation="@misc{Wiki_pwn_u_nihantayan_miadad_tu_sika_dademec_nu_kanatalay_madimutay_akawaw, title = u_nihantayan_miadad_tu_sika_dademec_nu_kanatalay_madimutay_akawaw, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/u_nihantayan_miadad_tu_sika_dademec_nu_kanatalay_madimutay_akawaw} }">
    <S id="0">
        <FORM>u mamihantayay tu nipidimutan a kawaw sa (yingu: Counterintelligence, kitiwen misulit sa: CI) taneng a hinineng masakamu u mihantayay matatengil atu misabana tu sakatinengaw, u sakusaan anu ayaan i demidemiadan atu pingangayawan sa, sikatineng madakep mipulu atu mupenec tu ada sakacaay pakademec a sakikawaw, sapangangaw alingangula mamapabaliw nu tuudtuud a nikadademec, nikahida sa u sikaydihan tu sakangaay nu kanatalan nu udip. ku nuhitay nakamuwan a kawaw kuyni, nika ayda satu, sipasaydaen nu masasuayaway nu nikalalacal masasungayaw tu nipisiwbay a madademec u mahiniyay sa u mamihantayay a kawaw han. nipihantayan a nipidimud a sikatineng sa (u mamuhalhalay tu nidimutan a sakatineng), u mahiniyanpy a kawaw sa idaw ku satalakaway sakacaay ka adad nu madihay mikulih tu sakatineng. kanahatu u mihantayay nikahida a kawaw sa, nika anu malalacal atu ada madademec sa, amisuayaw tu misaicelang palima sakay malaheci a masitudang, zayhan a mihantayay tu midimutay a kawaw sa malatusaay adihen i nuayawanay a kawaw. tabaki ku nipatekelan sa taneng paading tu kanatalay nu udip a sakacay kamulecis nu aalaen nu ada, mamisimaw tu sakangaay nu kanatal nu udip atu yadah ku nipiedap. nilihecian atu nihantayan a nikaala sa mahida u saiduc atu saadig, u mamihantayay a kawaw sa idawaca ku sakacaay pakatineng tu ada a nipidimutan tu udip, imahida kasumamadan a namihcaan, umusakawaway nu tademaw sa hina miculcul ku mamikuwanay papingayaw tu nikalalacusan a mabelihay a nidateng a kaput, nikahiniyan a kawaw sa tada hinangayaw tu caayay kalecad a nidatengaan, sisa aydaay sihulicay a kanatalay pahulicen ku musakawaway a caay tu asiduma saan mipalawpes tu caayay kalecad nu nidatengan, ancaay sa sipalayadahan miwada' ku kawaw ngay a caay picalap ku dumaay a sakaku asa mitapat tu kabidangan nu udip.</FORM>
    </S>
</TEXT>
