<?xml version="1.0" ?>
<TEXT id="Wiki_Sakizaya_nikalpacawan_nu_takubuwan_a_kawaw" xml:lang="pwn" source="Paiwan Wikipedia, article: nikalpacawan_nu_takubuwan_a_kawaw" copyright="CC BY-SA" citation="nikalpacawan_nu_takubuwan_a_kawaw. (2024, December 07). In Wikipedia [Paiwan]. https://pwn.wikipedia.org/wiki/nikalpacawan_nu_takubuwan_a_kawaw" BibTeX_citation="@misc{Wiki_pwn_nikalpacawan_nu_takubuwan_a_kawaw, title = nikalpacawan_nu_takubuwan_a_kawaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nikalpacawan_nu_takubuwan_a_kawaw} }">
    <S id="0">
        <FORM kindOf="original">== kakilimaan == i tawya 1878 a mihcan, satabakiyay a kawaw nu nyadu' nu Sakidaya tu takubuwan, i tawya kaw adiding tu malawpes ku binacadan nu Sakidaya, madihi ku tumuk ci Kumud Padik tu binawlan nu nyadu' a malawpes sa, kyu palima satu ci Kumud amikusang, sisa sihahanhanan henay ku binacadan nu nyadu' ita katukuh ayda. namahicahica acasaw ku nyadu' nu mita asaca tu ku katuuday, ayda a hacacay hanaku mutelac tu nakamuwan nu babalaki. 1878 a mihcan i 1878 a mihcan, sayaway tayni a hitay nu Hulam, u hitayay hananay a hican caay pi'caw tu hitay, itawya sa sademidemiad sa ku hitay nu Hulam i liwliw nu Takubuwan sabelibelin sa, adihan nu babalaki nu Sakidaya sa malecad tu misalamaay nu wadi wawa, tuduma a demiad sa, tayni i niyanyadu'an nu binawlan misulut tu tipus paylumaluma', sakamu satu ku niyadu'ay, wamu tu namu sa demidemiad sa maduba', "misakunukunu i umaumahan, wyca ku mamaala, adasa amianin tu kakanen, mayca misaicelang maluk kya sikakanen, sa ku babalaki nu nyadu'", kyu caay pabeliyi nu binawlan tu tipus. " i tini a musakamu kaku i titanan, i tawya amatinetineng ku babalaki nu nyadu' tu nika u hitay kuydaan, ida uhitay kuydaan sa cima saw " caay katenes, sikuwang tu tayda i lumaluma'an, maleca tu waca uku mikukungay, u caayay pabeli tu tipus sapadeceng tu cepi' nu kuwang, matalaw ku binacadan a palun tu cepi' nu kuwang, kyai pabeli satu tu tipus. malingatu tu siapunang ku binawlan nanu tawya sa, malingatu tu malinges ku binacadan nu nyadu'ay, sakamu satu ku duma a tademaw." tada u kukung kinabiyaw, satu ku kamu, dateng satu ku babalaki nu nyadu' " sademidemiad sa masasalama a mukan tu hansa, mikukung tu i nyaduay tu kakanen, mayca unikaluk tu umah kya idaw ku sakaudip saan amin kumi tabalay a binacadan. u saka bales nu selal nu nyadu' mitapal ku binawlan, caay kasumad adihan ku wayway ninahulam, hatida kunipaculi nu nyadu'ay, i cuwa ku nika sumadan mangaleb kunipi sawacu tu minawlan, dateng satu ku selal, anucaay kasumad pacicitu a mikukung tu nyadu'sa, acay pakeda sa kita anu caay paculi i, caay kacenun satu ku katuuday, kyu misamawmaw tu ku selal nu binawlan. matatengil tu kuselal, mamin matatengil ku kakelidan nu selal, twyada alabi salabi satu ku masakapahay nu selal, pakaynu mudungdung tu namaka sabatu way a sawac tawali, tahekal i dadisapan nu bayu, tu amaliyut muliyut mucukis aca "tu namaka cikasuwan a sawac,"hacining" makatukah i pukpuk takuwal tatimul micumud i buntay nu hitay, cumud satu inikabi' nu hitay, batelikbatelik hantu ku nikabi'pinay hakya ku nipatay, cay katenes balutmut satu mu laliu, katukah i Takubuwan halalhalan tu ku labi. muadad tu tanyanyadu'an nanu tawya alabi, caaytu pa hanhan ku hitay nu hulam, sa demiad salabi satu tany anyadu'an, mu kilim tu namipacukay tu hitay a tademawan, nika kapah kunika lalihud nu sakidaya, tusakay tina kawawan nayi' ku matinengay, katukuh inika debung nu nyadu' nu kabalan tawya tu katinendan. sakatineng tu nidebungan u sakatineng nu hulam tunika u sakidaya ku midebungay tuni kabi' nu hitay sa, nawhica ku sakatineng, nu babalaki nu mita. sakidaya, nasipadu tu kabalan ku babalaki nu nyadu' napatawsi bacaywan, mabusuk sa sipalihud nida tu cabay kina kawaw kyu mabelbelay nu hitay nu hulam kya babalaki nu kabalan sa, sipasubana' hantu nuda i sakakay, kyukatinengan. u lingatu mutiyk tu takubuwan mabanutay tu nu hitay ku kabalan sa, maliyut taynin nu hitay i takubuwan kudicem nu kuwang, musamawmaw tu tu sakidaya, amusinasin tu takubuwan, tatenga' caayhen katenes tu cacay a labi, makadih kumi sebengay nu selal tunipi sadiwang nu tademaw i sauwac, kasenun satu patakus tu tumuk atu selal, balutbut sa twamin ku masakapahay a selal, malalabalaba' tayda i tadapanan mutena' tunika takuwal nya hitay, sa tedetedep satu ku selal muhalhal tuni picumud nya hitay. mudikec twamin tuni dicem tu awk ku selal, ni palasul tu anu cumud saca kuhitzysa, kasenun han mucucek mu tusul ku takulaw tu dicem nuawk kasenun sa mapatay caay pikakuykuys ku tademaw. masasetset tuyda a labi cumud sa ku sayaway a hitay, mausaw, kina cacayan mu cucuk tu iluc nuawk, talikunay sa caay pika kuykuys aca, caypi sa awangawang aca unika tepek tu. pa kilulsatu mahida tu salabi saan caay pahanhan tah sananal sa, katukuh tu i halhalan ma adihtu kunika saupu nukidu nuhitay, belutsatu pasukas kumukilulay i nudikudan, tuyda alabi salabi sa cayka kemet ku binawlan tah sananal saupu satu ku kidu. u selal numita inay'kuma hicahicay aca. sakinatusa anipi debung na mamin satu kuyniyan a kawaw, nay'tu kutekiteki nu hitay, sakamu satu kui nyadu'ay, "hakya matalatu ititaan mulaliu tu kya," saan ku binawlanq, nika caay kuhida kunidateng nu tumuk, caykaw ni alialiu sananay caykanca amutiku henay, a manatu ka baluduh saan ku kamu nutumuk. tatenga' maedem ku cacayay a lipay, malaliwasak ku dadan nu hitay micumud i nyadu',cacay pakayni itada panan micumud, sakatusa a butay pakayni i tebun nu nyadu' a dadan micumud. pakayniyay i tadapanan mi cumud a butaysa mahidatu malekep nu selal belih satu. pakayniyay i tebun a hitay, ahicannaca tada tahina kumi sebengay i tida, mali sapen kumi sebengay nu selal, kyu amed debungan nu hitay, cumudsa kasenun mupatay tu tatusay alaluma'an. maka tengil ku selal tunika alawaw kyu, lalabalaba' satu kuselal mu lawp tyami cumudsy a hitay, tu ama satedep kunipi debug itawya alabi.ahatidatu kukamu aku tuyniyan a kakawaw. sakina tusa anipidebung nu hulam tu takubuwan, u sakacaay paka debung nu hitay tu nyadu' nu takubuwan unika cebedan nu langat tu tungawen kyai, anu inay' ku tungawen hakya cay paka lawa' tu tabakiyay anipi debung nu hitaykya. tuduhan ku nyadu u saka tuduh nu takubuwan, u saka buliyas nu binacadan nu sakidaya, usasemsem nuhulam ulamal kyai, anucaay kaw lamal caay kyalu kawameday malawpes, itawya kinatusa midemung ku hitay nu hulam, caay paka debung kyu awaw satu tu namaka gilanay a buntay, nami kingkiu tukya tusapi cudet tu awk, kumami balaw kyai tu nyadu nu takubuwan, kiu liuliu hantu nuhitay ku nyadu', mudikec amin tuacin ku hitay nay'ku walsayay. pasiketan tu kupa ku dicem nubucul, palamal hatu ku tangah nu bucul. teki'sa kutuki tu teban nu kalahukan, siu siu siu satuku bucul nu pana' mahetik i tungatungawenan, cika tenes ciyap satu ku aw awkan kasenun sa ma bangbang ku lamal ahican micapi tanangtang saan. sakamu saku babalaki: "kumami laliu tu kuka tuud day, inay'ku lalaliuwan, nubinawlan sa muhmuh satu i labu nu nyadu'. cacay kulabi sika lawpes nu nyadu "pi adada nu balucu' makatengil tinakawaw" iawya halhal sananay tu tunika tuduh adatengen, liuliuen nu hitay ku takubuwan a hican nu tademaw mulecis kyahaw, katukuh inipi cumud nu hitay, ma luedemtu ku langat nu nyadu' i nay'tu ku padihingay tu binacadan, cumudan tu nuhitay kunyadu' a tacuwa mi cumimek amilimek ku binacadan. cumad satu ku hitay ilabu nu nyadu', dakephatu ku masakapahay atu bselal, pasa sikasikat hantu, u tumuk ci Kumud u padik aciIcep u kanasaw tal acawan pasa siket hantu. la tayen patacuwa i nay'ku matinengay, siliwan satusa u babalaki twamin atu wadiwawa, tawya alabi pasasiket hantu. alan namin kunisiketan a tademaw,patacuwan hakya inay' ku matinengay. teban nulabi malalihud ku babalaki, a papi laliu papi hinang tu wadiwawa, sakamu hantu nu babalaku kya wadiwawa, kasi katalan twamin tatimul han, amanatu kata luma' ma lekepa kita u sakidaya mapatay. hantu nu babalaki kya wadiwawa balutbut satu."simi hinangay satu nu adiwa itaw ya makala tu 172 ka katuud pasu tatayna" pihinangan nu binacadan mamin palaliu tu wadiw papi hinang sa, ma tatengil tu kulabu nuluma' anuhican kusapi laliu milimek tunipi patay nina hulam, kya acaay ka lekep mapatay ku binawlan nu takubuwan, mamin satu matatengil umeduk tu milaliu, tucila satu inaynay'tu kui takubuway amu enengay a tademaw. sakamu satu ku san bansya: " malekep matuduh ku takubuwan " saan amin kukamu nu mi tapalay, "tacuwa tu" kya binawlan nu takubuwan a tademaw, kai naynay' kuma adihay samin ku biyawbiyawan nu nyadu'. "hang, aican caaypilaliu nu maudipay patudu'an tu kuwang." sayaway masaupu anyadu u sakul micapi tu nu tipan i aadupan, tuyda al abi pakayni ipi daduman a panan mulaliu, tanin nu nyadu i cebecebedan milimek masaupu. u cipawkan dungdungen nuheni ku sawac nu namaka sabatuway, tahekal i dadisapan nu bayu', muliyut aca micumud tu sawac nu cikasuwan, tayni i bunelan. u cidaldalan nama laday atu cipawkan, miciwali i nuamisan nu lidaw itidatida satu muenang. u ciwidiyan namaluyaluy i cipawkan atu cibalbalan sa, makatukuh i bayusa u besuc nuheni tatimul, i pahutinan takuwalen nuheni talabun nu buyu' tidatida satu tah ayda. u takubuwa a nyadu' namalu ayaw tu kuheni mulaliw, sa cacaysa taydan nuheni i cascas mukayakay tubuyu' milimek i laelaedan nu ba'tu. katukuh i nika tapabaw nu namaka sakulay a masakapahay, tayni muwala tuheniyan, tawya mudebu. nukaunyadu' nu takubuwan cay tu kahacica ku tademaw, adihsatu ku tumuk tu tademaw nu takubuwan cayen tu kapapina sa, tahinaen kyai tu tademaw nu nyadu' dateng satu ku babalaki nu nyadu'ay tadatahina tu kutademaw,ahinaen kyahaw micidek misanyadu', kanahatu aycuw aca patideng tu nyadu' nay eneng han twaca i sakul midapu hantu nu katuuday kyu eneng satu isakul madadapu katukuh ayda.</FORM>
        <FORM kindOf="standard">== kakilimaan == i tawya 1878 a mihcan, satabakiyay a kawaw no nyado' no Sakidaya to takobowan, i tawya kaw adiding to malawpes ko binacadan no Sakidaya, madihi ko tomok ci Komod Padik to binawlan no nyado' a malawpes sa, kyo palima sato ci Komod amikosang, sisa sihahanhanan henay ko binacadan no nyado' ita katokoh ayda. namahicahica acasaw ko nyado' no mita asaca to ko katooday, ayda a hacacay hanako motelac to nakamowan no babalaki. 1878 a mihcan i 1878 a mihcan, sayaway tayni a hitay no Holam, o hitayay hananay a hican caay pi'caw to hitay, itawya sa sademidemiad sa ko hitay no Holam i liwliw no Takobowan sabelibelin sa, adihan no babalaki no Sakidaya sa malecad to misalamaay no wadi wawa, todoma a demiad sa, tayni i niyanyado'an no binawlan misolot to tipos paylomaloma', sakamo sato ko niyado'ay, wamo to namo sa demidemiad sa madoba', "misakonokono i omaomahan, wyca ko mamaala, adasa amianin to kakanen, mayca misaicelang malok kya sikakanen, sa ko babalaki no nyado'", kyo caay pabeliyi no binawlan to tipos. " i tini a mosakamo kako i titanan, i tawya amatinetineng ko babalaki no nyado' to nika o hitay koydaan, ida ohitay koydaan sa cima saw " caay katenes, sikowang to tayda i lomaloma'an, maleca to waca oko mikokongay, o caayay pabeli to tipos sapadeceng to cepi' no kowang, matalaw ko binacadan a palon to cepi' no kowang, kyai pabeli sato to tipos. malingato to siaponang ko binawlan nano tawya sa, malingato to malinges ko binacadan no nyado'ay, sakamo sato ko doma a tademaw." tada o kokong kinabiyaw, sato ko kamo, dateng sato ko babalaki no nyado' " sademidemiad sa masasalama a mokan to hansa, mikokong to i nyadoay to kakanen, mayca onikalok to omah kya idaw ko sakaodip saan amin komi tabalay a binacadan. o saka bales no selal no nyado' mitapal ko binawlan, caay kasomad adihan ko wayway ninaholam, hatida konipacoli no nyado'ay, i cowa ko nika somadan mangaleb konipi sawaco to minawlan, dateng sato ko selal, anocaay kasomad pacicito a mikokong to nyado'sa, acay pakeda sa kita ano caay pacoli i, caay kacenon sato ko katooday, kyo misamawmaw to ko selal no binawlan. matatengil to koselal, mamin matatengil ko kakelidan no selal, twyada alabi salabi sato ko masakapahay no selal, pakayno modongdong to namaka sabato way a sawac tawali, tahekal i dadisapan no bayo, to amaliyot moliyot mocokis aca "to namaka cikasowan a sawac,"hacining" makatokah i pokpok takowal tatimol micomod i bontay no hitay, comod sato inikabi' no hitay, batelikbatelik hanto ko nikabi'pinay hakya ko nipatay, cay katenes balotmot sato mo lalio, katokah i Takobowan halalhalan to ko labi. moadad to tanyanyado'an nano tawya alabi, caayto pa hanhan ko hitay no holam, sa demiad salabi sato tany anyado'an, mo kilim to namipacokay to hitay a tademawan, nika kapah konika lalihod no sakidaya, tosakay tina kawawan nayi' ko matinengay, katokoh inika debong no nyado' no kabalan tawya to katinendan. sakatineng to nidebongan o sakatineng no holam tonika o sakidaya ko midebongay toni kabi' no hitay sa, nawhica ko sakatineng, no babalaki no mita. sakidaya, nasipado to kabalan ko babalaki no nyado' napatawsi bacaywan, mabosok sa sipalihod nida to cabay kina kawaw kyo mabelbelay no hitay no holam kya babalaki no kabalan sa, sipasobana' hanto noda i sakakay, kyokatinengan. o lingato motiyk to takobowan mabanotay to no hitay ko kabalan sa, maliyot taynin no hitay i takobowan kodicem no kowang, mosamawmaw to to sakidaya, amosinasin to takobowan, tatenga' caayhen katenes to cacay a labi, makadih komi sebengay no selal tonipi sadiwang no tademaw i saowac, kasenon sato patakos to tomok ato selal, balotbot sa twamin ko masakapahay a selal, malalabalaba' tayda i tadapanan motena' tonika takowal nya hitay, sa tedetedep sato ko selal mohalhal toni picomod nya hitay. modikec twamin toni dicem to awk ko selal, ni palasol to ano comod saca kohitzysa, kasenon han mococek mo tosol ko takolaw to dicem noawk kasenon sa mapatay caay pikakoykoys ko tademaw. masasetset toyda a labi comod sa ko sayaway a hitay, maosaw, kina cacayan mo cocok to iloc noawk, talikonay sa caay pika koykoys aca, caypi sa awangawang aca onika tepek to. pa kilolsato mahida to salabi saan caay pahanhan tah sananal sa, katokoh to i halhalan ma adihto konika saopo nokido nohitay, belotsato pasokas komokilolay i nodikodan, toyda alabi salabi sa cayka kemet ko binawlan tah sananal saopo sato ko kido. o selal nomita inay'koma hicahicay aca. sakinatosa anipi debong na mamin sato koyniyan a kawaw, nay'to kotekiteki no hitay, sakamo sato koi nyado'ay, "hakya matalato ititaan molalio to kya," saan ko binawlanq, nika caay kohida konidateng no tomok, caykaw ni alialio sananay caykanca amotiko henay, a manato ka balodoh saan ko kamo notomok. tatenga' maedem ko cacayay a lipay, malaliwasak ko dadan no hitay micomod i nyado',cacay pakayni itada panan micomod, sakatosa a botay pakayni i tebon no nyado' a dadan micomod. pakayniyay i tadapanan mi comod a botaysa mahidato malekep no selal belih sato. pakayniyay i tebon a hitay, ahicannaca tada tahina komi sebengay i tida, mali sapen komi sebengay no selal, kyo amed debongan no hitay, comodsa kasenon mopatay to tatosay alaloma'an. maka tengil ko selal tonika alawaw kyo, lalabalaba' sato koselal mo lawp tyami comodsy a hitay, to ama satedep konipi debog itawya alabi.ahatidato kokamo ako toyniyan a kakawaw. sakina tosa anipidebong no holam to takobowan, o sakacaay paka debong no hitay to nyado' no takobowan onika cebedan no langat to tongawen kyai, ano inay' ko tongawen hakya cay paka lawa' to tabakiyay anipi debong no hitaykya. todohan ko nyado o saka todoh no takobowan, o saka boliyas no binacadan no sakidaya, osasemsem noholam olamal kyai, anocaay kaw lamal caay kyalo kawameday malawpes, itawya kinatosa midemong ko hitay no holam, caay paka debong kyo awaw sato to namaka gilanay a bontay, nami kingkio tokya tosapi codet to awk, komami balaw kyai to nyado no takobowan, kio liolio hanto nohitay ko nyado', modikec amin toacin ko hitay nay'ko walsayay. pasiketan to kopa ko dicem nobocol, palamal hato ko tangah no bocol. teki'sa kotoki to teban no kalahokan, sio sio sio satoko bocol no pana' mahetik i tongatongawenan, cika tenes ciyap sato ko aw awkan kasenon sa ma bangbang ko lamal ahican micapi tanangtang saan. sakamo sako babalaki: "komami lalio to koka tood day, inay'ko lalaliowan, nobinawlan sa mohmoh sato i labo no nyado'. cacay kolabi sika lawpes no nyado "pi adada no baloco' makatengil tinakawaw" iawya halhal sananay to tonika todoh adatengen, liolioen no hitay ko takobowan a hican no tademaw molecis kyahaw, katokoh inipi comod no hitay, ma loedemto ko langat no nyado' i nay'to ko padihingay to binacadan, comodan to nohitay konyado' a tacowa mi comimek amilimek ko binacadan. comad sato ko hitay ilabo no nyado', dakephato ko masakapahay ato bselal, pasa sikasikat hanto, o tomok ci Komod o padik aciIcep o kanasaw tal acawan pasa siket hanto. la tayen patacowa i nay'ko matinengay, siliwan satosa o babalaki twamin ato wadiwawa, tawya alabi pasasiket hanto. alan namin konisiketan a tademaw,patacowan hakya inay' ko matinengay. teban nolabi malalihod ko babalaki, a papi lalio papi hinang to wadiwawa, sakamo hanto no babalako kya wadiwawa, kasi katalan twamin tatimol han, amanato kata loma' ma lekepa kita o sakidaya mapatay. hanto no babalaki kya wadiwawa balotbot sato."simi hinangay sato no adiwa itaw ya makala to 172 ka katood paso tatayna" pihinangan no binacadan mamin palalio to wadiw papi hinang sa, ma tatengil to kolabo noloma' anohican kosapi lalio milimek tonipi patay nina holam, kya acaay ka lekep mapatay ko binawlan no takobowan, mamin sato matatengil omedok to milalio, tocila sato inaynay'to koi takoboway amo enengay a tademaw. sakamo sato ko san bansya: " malekep matodoh ko takobowan " saan amin kokamo no mi tapalay, "tacowa to" kya binawlan no takobowan a tademaw, kai naynay' koma adihay samin ko biyawbiyawan no nyado'. "hang, aican caaypilalio no maodipay patodo'an to kowang." sayaway masaopo anyado o sakol micapi to no tipan i aadopan, toyda al abi pakayni ipi dadoman a panan molalio, tanin no nyado i cebecebedan milimek masaopo. o cipawkan dongdongen noheni ko sawac no namaka sabatoway, tahekal i dadisapan no bayo', moliyot aca micomod to sawac no cikasowan, tayni i bonelan. o cidaldalan nama laday ato cipawkan, miciwali i noamisan no lidaw itidatida sato moenang. o ciwidiyan namaloyaloy i cipawkan ato cibalbalan sa, makatokoh i bayosa o besoc noheni tatimol, i pahotinan takowalen noheni talabon no boyo' tidatida sato tah ayda. o takobowa a nyado' namalo ayaw to koheni molaliw, sa cacaysa taydan noheni i cascas mokayakay toboyo' milimek i laelaedan no ba'to. katokoh i nika tapabaw no namaka sakolay a masakapahay, tayni mowala toheniyan, tawya modebo. nokaonyado' no takobowan cay to kahacica ko tademaw, adihsato ko tomok to tademaw no takobowan cayen to kapapina sa, tahinaen kyai to tademaw no nyado' dateng sato ko babalaki no nyado'ay tadatahina to kotademaw,ahinaen kyahaw micidek misanyado', kanahato aycow aca patideng to nyado' nay eneng han twaca i sakol midapo hanto no katooday kyo eneng sato isakol madadapo katokoh ayda.</FORM>
    </S>
</TEXT>