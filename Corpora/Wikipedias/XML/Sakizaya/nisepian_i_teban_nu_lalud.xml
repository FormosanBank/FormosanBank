<?xml version="1.0" ?>
<TEXT id="Wiki_Sakizaya_nisepian_i_teban_nu_lalud" xml:lang="szy" source="Sakizaya Wikipedia, article: nisepian_i_teban_nu_lalud" copyright="CC BY-SA" citation="nisepian_i_teban_nu_lalud. (2025, May 05). In Wikipedia [Sakizaya]. https://szy.wikipedia.org/wiki/nisepian_i_teban_nu_lalud" BibTeX_citation="@misc{Wiki_szy_nisepian_i_teban_nu_lalud, title = nisepian_i_teban_nu_lalud, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nisepian_i_teban_nu_lalud} }">
    <S id="0">
        <FORM kindOf="original">nisepian i teban nu lalud (kamu nu Hulam: 仲夏夜之夢) kakungkuan a kamu tulu kina sasakamuen tu kunku, tumian u sakalimulakkan ni Ke-siw-se kun-cea atu ci Si-puo-li-te ni-wan pikikungan nuheni a kunku. linga tu sa, ci yama ni He-mi-ya pacician ci He-mi-ya pakasiacawa ci Di-mi-te'-lu-se an, tawyaay nu Si-la a lumaan taneng pabalucu tu wawaan nida a tatayna pakasiacawa, tataynaan a limucedan kanca amiduduc tu kawaw , anucaay piduduc a patayan atu pahutinan. kaisa ci He-mi-ya , atu ci La-san-de nikasasuwalan nuheni tu labii itida i kalakilanga masasuadih tiya milaliw. ci He-mi-ya sakamuen nida ku sakapahay nida a cabay ci Hay-li-na tu kiyaku nu heni, ci Hay-li-na' caay henay kaw matenesay nikaiyan ni Di-mi-te'-lu-se , mangalay pakanamuh ci Di-mi-te'-lu-se tu nabalucuan, sisa ci Hay-li-na' sakamuen nida ci Di-mi-te'-lu-se tuni kiyakian. . katukuh tu labii, ci Di-mi-te'-lu-se kilulen nida ci Hay-li-na , ci Hay-li-na mikilul ci He-mi-ya an, ci He-mi-ya makalah mikilim ci La-san-de an, sasepat ku nu heni i tini i kilakilangan masasungaliw, mangelu tu ku nuheni bi'satu i sasa nu kilang pahanhan. tawya, ci Sian-wan Aw-pu-lan atu ci Sian-huo Ti-tay-ni-ya makatukuh tina kilakilangan, mikiyaku milihida tu ci Ke-siw-se kun-cea atu ci Si-puo-li-te ni-wan pikikungan nuheni. . ci Ti-tay-ni-ya kaiyan nida pacaliw ku Iin-tu a lalimena'h a kalung pacaliw ci Aw-pu-lan mala kalung nida, sisa ci Aw-pu-lan pabalucu mibakin ci Ti-tay-ni-ya an. ci Aw-pu-lan mangalay tu lalimenah ci Pa-ke' mipelu' tu balu , milikemet ci Ti-tay-ni-ya tu balu nu cica' matela' i matanida nida, mahini sa ci Ti-tay-ni-ya sa anu palal sa a manamuh i takuwan sayaway ni kadihan nida a tademawan. . dumasatu ci Pa-ke' maadih nida tu nikabi ni La-san-de a tademaw, peluen nida ku balu nu cica' sipatelia' i mata nuheni, kya mapalal ku nuheni nu masasumidangay a tademaw kiya masasuacawa namin ku nuheni. i tawya, mitenunay ci Puo-tun atu mikuliay a cabay nida itida i kilakilangan migiki tu kalaluman a gikian &quot;Pi-la-muo-se atu Si-se-pey&quot;皮拉摩斯和西斯貝&quot;&quot;, kiyaku nu heni a itini i nipikikunngan ni Ke-siw-se kun-cea atu ci Si-puo-li-te ni-wan sapigiki, u saka tawaan a gagikian. kadihiyan kiya mitenunay ci Puo-tun paliyun sa tu dikuc, lawlawan nu lalimenah ci Pa-ke' mala tangah nu luy . nama hida satu ci Sian-huo Ti-tay-ni-ya manengil satu sayaay nikaadihan nida a tademaw u cinida, sisa ci Sian-huo mapatay nu ngalay ci tangah nu luy a udip ci Puo-tun nan. tapiingan nu kilakilangan, ci La-san-de atu ci Di-mi-te'-lu-se manengil sa sayaway kaadihan nu heni ci Hay-li-na' , sisa ci Hay-li-na' mala kanamuhan nuheni a tatusa, sulecad sa ci He-mi-ya kaiyan nina tatusaay. ci La-san-de atu ci Di-mi-te'-lu-se mangalay ci Hay-li-na' an malalebu' ku nuheni, ina tatusaay itini i kilakilangan mungangaw ku culil i sasa satu nu kilakilanga pahanhan. . ci Sian-wan Aw-pu-lan adih han nida caay kaw matatudungay, kiyu miyukiw tu lalimenah ci Pa-ke' kaw uysu tu kumin hulakay tu kawaw nu misu han. sisa ci Pa-ke' mikuliniw ci Ti-tay-ni-ya atu ci La-san-de tuni kakemetan, patelaen nida ku balu nu cica' i mata' nuheni. i tini ci Ti-tay-ni-ya makaadih tu sayawa a tademaw ci Aw-pu-lan , ci La-san-de sayaway makaadih ci He-mi-ya , mitenunay ci Puo-tun a tangah ni timaan mahulak tu, ci Di-mi-te'-lu-se ni timaan caay henay ka hulak, cinida atu ci Hay-li-na' a tahadauc sa ku nikasasungayan. Sin-wan atu Sian-huo masasukapah tu. kanihalan satu, masasumidangay atu mikuliay sibalucu tu tina labiian nuni kasi kawawan nai ku tatengaay a kawaw mahida u tahsepi hannanay. taluma' satu ku masasumidangay i Ya-tin , ci ama ni He-mi-ya caay tu pacici tu nabalucuan nida, maadih nida ku nika sumadan nu balucu ni Di-mi-te'-lu-se . masasumidangay tanunamuh sa milihida tunipi kikungan ni Ke-siw-se kun-cea atu ci Si-puo-li-te ni-wan nuheni, nina tatuluay a baluhay a tademaw malecad ku demiad a mikikun, miadih tu mitenunay ci Puo-tun atu cabay nuheni migiki caay kaw kalaluman nu katawatawaan a gikian. namakayiniay a nasulitan</FORM>
        <FORM kindOf="standard">nisepian i teban no lalod (kamo no Holam: 仲夏夜之夢) kakongkoan a kamo tolo kina sasakamoen to konko, tomian o sakalimolakkan ni Ke-siw-se kon-cea ato ci Si-poo-li-te ni-wan pikikongan noheni a konko. linga to sa, ci yama ni He-mi-ya pacician ci He-mi-ya pakasiacawa ci Di-mi-te'-lo-se an, tawyaay no Si-la a lomaan taneng pabaloco to wawaan nida a tatayna pakasiacawa, tataynaan a limocedan kanca amidodoc to kawaw , anocaay pidodoc a patayan ato pahotinan. kaisa ci He-mi-ya , ato ci La-san-de nikasasowalan noheni to labii itida i kalakilanga masasoadih tiya milaliw. ci He-mi-ya sakamoen nida ko sakapahay nida a cabay ci Hay-li-na to kiyako no heni, ci Hay-li-na' caay henay kaw matenesay nikaiyan ni Di-mi-te'-lo-se , mangalay pakanamoh ci Di-mi-te'-lo-se to nabalocoan, sisa ci Hay-li-na' sakamoen nida ci Di-mi-te'-lo-se toni kiyakian. . katokoh to labii, ci Di-mi-te'-lo-se kilolen nida ci Hay-li-na , ci Hay-li-na mikilol ci He-mi-ya an, ci He-mi-ya makalah mikilim ci La-san-de an, sasepat ko no heni i tini i kilakilangan masasongaliw, mangelo to ko noheni bi'sato i sasa no kilang pahanhan. tawya, ci Sian-wan Aw-po-lan ato ci Sian-hoo Ti-tay-ni-ya makatokoh tina kilakilangan, mikiyako milihida to ci Ke-siw-se kon-cea ato ci Si-poo-li-te ni-wan pikikongan noheni. . ci Ti-tay-ni-ya kaiyan nida pacaliw ko Iin-to a lalimena'h a kalong pacaliw ci Aw-po-lan mala kalong nida, sisa ci Aw-po-lan pabaloco mibakin ci Ti-tay-ni-ya an. ci Aw-po-lan mangalay to lalimenah ci Pa-ke' mipelo' to balo , milikemet ci Ti-tay-ni-ya to balo no cica' matela' i matanida nida, mahini sa ci Ti-tay-ni-ya sa ano palal sa a manamoh i takowan sayaway ni kadihan nida a tademawan. . domasato ci Pa-ke' maadih nida to nikabi ni La-san-de a tademaw, peloen nida ko balo no cica' sipatelia' i mata noheni, kya mapalal ko noheni no masasomidangay a tademaw kiya masasoacawa namin ko noheni. i tawya, mitenonay ci Poo-ton ato mikoliay a cabay nida itida i kilakilangan migiki to kalaloman a gikian &quot;Pi-la-moo-se ato Si-se-pey&quot;皮拉摩斯和西斯貝&quot;&quot;, kiyako no heni a itini i nipikikonngan ni Ke-siw-se kon-cea ato ci Si-poo-li-te ni-wan sapigiki, o saka tawaan a gagikian. kadihiyan kiya mitenonay ci Poo-ton paliyon sa to dikoc, lawlawan no lalimenah ci Pa-ke' mala tangah no loy . nama hida sato ci Sian-hoo Ti-tay-ni-ya manengil sato sayaay nikaadihan nida a tademaw o cinida, sisa ci Sian-hoo mapatay no ngalay ci tangah no loy a odip ci Poo-ton nan. tapiingan no kilakilangan, ci La-san-de ato ci Di-mi-te'-lo-se manengil sa sayaway kaadihan no heni ci Hay-li-na' , sisa ci Hay-li-na' mala kanamohan noheni a tatosa, solecad sa ci He-mi-ya kaiyan nina tatosaay. ci La-san-de ato ci Di-mi-te'-lo-se mangalay ci Hay-li-na' an malalebo' ko noheni, ina tatosaay itini i kilakilangan mongangaw ko colil i sasa sato no kilakilanga pahanhan. . ci Sian-wan Aw-po-lan adih han nida caay kaw matatodongay, kiyo miyokiw to lalimenah ci Pa-ke' kaw oyso to komin holakay to kawaw no miso han. sisa ci Pa-ke' mikoliniw ci Ti-tay-ni-ya ato ci La-san-de toni kakemetan, patelaen nida ko balo no cica' i mata' noheni. i tini ci Ti-tay-ni-ya makaadih to sayawa a tademaw ci Aw-po-lan , ci La-san-de sayaway makaadih ci He-mi-ya , mitenonay ci Poo-ton a tangah ni timaan maholak to, ci Di-mi-te'-lo-se ni timaan caay henay ka holak, cinida ato ci Hay-li-na' a tahadaoc sa ko nikasasongayan. Sin-wan ato Sian-hoo masasokapah to. kanihalan sato, masasomidangay ato mikoliay sibaloco to tina labiian noni kasi kawawan nai ko tatengaay a kawaw mahida o tahsepi hannanay. taloma' sato ko masasomidangay i Ya-tin , ci ama ni He-mi-ya caay to pacici to nabalocoan nida, maadih nida ko nika somadan no baloco ni Di-mi-te'-lo-se . masasomidangay tanonamoh sa milihida tonipi kikongan ni Ke-siw-se kon-cea ato ci Si-poo-li-te ni-wan noheni, nina tatoloay a balohay a tademaw malecad ko demiad a mikikon, miadih to mitenonay ci Poo-ton ato cabay noheni migiki caay kaw kalaloman no katawatawaan a gikian. namakayiniay a nasolitan</FORM>
    </S>
</TEXT>