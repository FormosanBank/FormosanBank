<?xml version="1.0" ?>
<TEXT id="Wiki_Sakizaya_lalangawan" xml:lang="szy" source="Sakizaya Wikipedia, article: lalangawan" copyright="CC BY-SA" citation="lalangawan. (2025, May 05). In Wikipedia [Sakizaya]. https://szy.wikipedia.org/wiki/lalangawan" BibTeX_citation="@misc{Wiki_szy_lalangawan, title = lalangawan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/lalangawan} }">
    <S id="0">
        <FORM kindOf="original">lalangawan (kamu nu Hulam: 文化) kakiliman lalangawan sa, napulungen tusa a sulit, lala' atu ngawan. kuizaway sa, anu malengawan i lala'ay a tuutuud, u lalangawan. sakamu sa ku babalaki. tina sulit nu lalangawan, nasanga'an ni Tiway Sayun. sapuelac nu lalangawan u lalangawan hananay namakayni i sinmung tu tapukuway sayaway nu luma patizeng tu Lating a cudadan ci Sicaylu, u sakasa pasikul tu adingu nika uzipan a punu' atu nikayzaan, kya mananam tu sakay hekal, mapulung nika uzipan a punu' atu nikayzaan, kya mananam tu sakay hekal, mapulung mauzip itini i kapulungan a hekal atu sapisanga' tu kalisiw anikayzaan u zuma a nikasasawalan tu hekahekal a wayway. sakay &quot;lalangawan&quot; idaw ku nika sazumazumaay, u zuma a heci sa &quot;masasunanam tu tadaheciyay anizatengan atu wayway nu tademaw kya salungan&quot;; u tahap nu lalangawan mamin sa u cudad, u kamu, u pisaluma', u kakanen, u gicu, u napunu'an, u nanam, atu nalimaan. pakaynihan i wayway nu nikauzip nu pinacadan ku sapangangan tu lalangawan. ini nanaman kasumamadan a &quot;lalangawan&quot; hananay sa unisubelidan nunuyzaan a mihecaan a nazipa'an, u pulung nisubelid tu tuutuud. malecad tu sapisanga', u sadikec, misanga' tu gicu sa malecaday a lalangawan. u lalangawan atu nikacakat a lahican zikecen sa inay' ku wantan. anu i layak tu u lalangawan hananay u ameday a kamu &quot;a sapasubana' nu tademaw&quot;. u aayaw sa kya izaw ku tademaw saka izaw ku nu lalangawan, u sakasa u syanac nu syakay tu sakasakamu nu tademaw; u &quot;cudad&quot; sa u angangan atu sazikec, pasukamu atu cudad; &quot;sapasubana'&quot; han nanay sa u ngangan nina kamu tuyniyan: u tada ngangan nina &quot;sapasubana'&quot; sa u ingay nu tademaw tu sasa ungay atu nu tuuday a kawaw aka pulungan mucuduh(malecad mududucen kina ingay a kawaw atu nu tuud a kawaw tu mamelaway tu a tada heci) u mukeliday tu a &quot;sapasubana'&quot; hananay sapalecad mududuc tu sasanga', sapakutay,sapatinak atu sakakilulan pakelid a kawaw. lalangawan hananay pasudubu &quot;nu tuud a lalangawan&quot;, ulic, ulic a lalangawan atu nadatengan, &quot;ingay a lalangawan&quot; tuluway kya, pulung han pasukamu, cudad, u nanam, u sadateng, icelang nu kanatal mapulung, kalazateng han musakamu u lalangawan kapulungan aca nu syakay. mukilul u sazikec u tademaw micaculi tu hekal atu paladay tu hekal, misanga' tu tuud a lalangawan, paamed han musakamu sa u sazikec, u cadung u kan u eneng u saculil cay kaynay' a tuud, pasunuaydaay macakatay a kikay. sipakaynin nu tademaw ini sanga'an tu tuud a lalangawan, miala tu sakaudip a tuud. mukilul u ulic u sakangaay tu tu sakay tademaw, misanga' ku tademaw tu nu ulic a lalangawan, sasangaay ibalec, u daduducen nu syakay, u ulic nu syakay, u nanam tu lisin, nisaulic tu hulic. sipaedap nu tademaw i syakay ini kawaw tu lalangawan, malasasibutay tu nu syakay. mukilul u nabalucu' sakanay' nu balucuay sakaytademaw, pazateng tu balucu' atu sinuay, misanga' tu tademaw tu nu ingay a lalangawan. pasugicu, dadiw, giki, sacudad, tied tu lisin . sipaedap nu tademaw i sapaheci i wayway kya matumes nu lipahek, kya matenes supice . kakuniza nu lalangawan kilulen tu mauzipay : ayam, buting, sicucuay ...... kilulen tu kakitizaan : Ya-Cuo, O-Cuo, Fei-Cuo ...... kilulen tu lawad : mabaaday a lawad, naaayaway, macibulay ...... kilulen tu lalekalan : lahad, saungay nu tademaw ...... kilulen tu kakuniza : tuutuud mahicaay u tedus, luma', kakanen ......, atu caay ku tuutuud mahicaay u nisang'an nu lima, kamu, taneng ...... kilulen tu mihcaan : mabalakiay, kapah, wawa ......</FORM>
        <FORM kindOf="standard">lalangawan (kamo no Holam: 文化) kakiliman lalangawan sa, napolongen tosa a solit, lala' ato ngawan. koizaway sa, ano malengawan i lala'ay a tootood, o lalangawan. sakamo sa ko babalaki. tina solit no lalangawan, nasanga'an ni Tiway Sayon. sapoelac no lalangawan o lalangawan hananay namakayni i sinmong to tapokoway sayaway no loma patizeng to Lating a codadan ci Sicaylo, o sakasa pasikol to adingo nika ozipan a pono' ato nikayzaan, kya mananam to sakay hekal, mapolong nika ozipan a pono' ato nikayzaan, kya mananam to sakay hekal, mapolong maozip itini i kapolongan a hekal ato sapisanga' to kalisiw anikayzaan o zoma a nikasasawalan to hekahekal a wayway. sakay &quot;lalangawan&quot; idaw ko nika sazomazomaay, o zoma a heci sa &quot;masasonanam to tadaheciyay anizatengan ato wayway no tademaw kya salongan&quot;; o tahap no lalangawan mamin sa o codad, o kamo, o pisaloma', o kakanen, o gico, o napono'an, o nanam, ato nalimaan. pakaynihan i wayway no nikaozip no pinacadan ko sapangangan to lalangawan. ini nanaman kasomamadan a &quot;lalangawan&quot; hananay sa onisobelidan nonoyzaan a mihecaan a nazipa'an, o polong nisobelid to tootood. malecad to sapisanga', o sadikec, misanga' to gico sa malecaday a lalangawan. o lalangawan ato nikacakat a lahican zikecen sa inay' ko wantan. ano i layak to o lalangawan hananay o ameday a kamo &quot;a sapasobana' no tademaw&quot;. o aayaw sa kya izaw ko tademaw saka izaw ko no lalangawan, o sakasa o syanac no syakay to sakasakamo no tademaw; o &quot;codad&quot; sa o angangan ato sazikec, pasokamo ato codad; &quot;sapasobana'&quot; han nanay sa o ngangan nina kamo toyniyan: o tada ngangan nina &quot;sapasobana'&quot; sa o ingay no tademaw to sasa ongay ato no tooday a kawaw aka polongan mocodoh(malecad mododocen kina ingay a kawaw ato no tood a kawaw to mamelaway to a tada heci) o mokeliday to a &quot;sapasobana'&quot; hananay sapalecad mododoc to sasanga', sapakotay,sapatinak ato sakakilolan pakelid a kawaw. lalangawan hananay pasodobo &quot;no tood a lalangawan&quot;, olic, olic a lalangawan ato nadatengan, &quot;ingay a lalangawan&quot; toloway kya, polong han pasokamo, codad, o nanam, o sadateng, icelang no kanatal mapolong, kalazateng han mosakamo o lalangawan kapolongan aca no syakay. mokilol o sazikec o tademaw micacoli to hekal ato paladay to hekal, misanga' to tood a lalangawan, paamed han mosakamo sa o sazikec, o cadong o kan o eneng o sacolil cay kaynay' a tood, pasonoaydaay macakatay a kikay. sipakaynin no tademaw ini sanga'an to tood a lalangawan, miala to sakaodip a tood. mokilol o olic o sakangaay to to sakay tademaw, misanga' ko tademaw to no olic a lalangawan, sasangaay ibalec, o dadodocen no syakay, o olic no syakay, o nanam to lisin, nisaolic to holic. sipaedap no tademaw i syakay ini kawaw to lalangawan, malasasibotay to no syakay. mokilol o nabaloco' sakanay' no balocoay sakaytademaw, pazateng to baloco' ato sinoay, misanga' to tademaw to no ingay a lalangawan. pasogico, dadiw, giki, sacodad, tied to lisin . sipaedap no tademaw i sapaheci i wayway kya matomes no lipahek, kya matenes sopice . kakoniza no lalangawan kilolen to maozipay : ayam, boting, sicocoay ...... kilolen to kakitizaan : Ya-Coo, O-Coo, Fei-Coo ...... kilolen to lawad : mabaaday a lawad, naaayaway, macibolay ...... kilolen to lalekalan : lahad, saongay no tademaw ...... kilolen to kakoniza : tootood mahicaay o tedos, loma', kakanen ......, ato caay ko tootood mahicaay o nisang'an no lima, kamo, taneng ...... kilolen to mihcaan : mabalakiay, kapah, wawa ......</FORM>
    </S>
</TEXT>