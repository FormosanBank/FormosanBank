<?xml version="1.0" ?>
<TEXT id="Wiki_Sakizaya_bangcalay_a_tatayna_atu_l’causay_a_aadupan" xml:lang="szy" source="Sakizaya Wikipedia, article: bangcalay_a_tatayna_atu_l’causay_a_aadupan" copyright="CC BY-SA" citation="bangcalay_a_tatayna_atu_l’causay_a_aadupan. (2025, May 05). In Wikipedia [Sakizaya]. https://szy.wikipedia.org/wiki/bangcalay_a_tatayna_atu_l’causay_a_aadupan" BibTeX_citation="@misc{Wiki_szy_bangcalay_a_tatayna_atu_l’causay_a_aadupan, title = bangcalay_a_tatayna_atu_l’causay_a_aadupan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/bangcalay_a_tatayna_atu_l’causay_a_aadupan} }">
    <S id="0">
        <FORM kindOf="original">bangcalay a tatayna atu l'causay a aadupan (kamu nu Hulam: 美女與野獸) kakungkuan a kawaw . yumahida sa, idaw ku mabataday nu kanatal idaw ku cacaya a talahaday mabawbaway ku balucu makatalay a Ya-tan wan-ce . idaw ku cacayay a demiad salabi sa maudad tabaki ku bali, idaw ku cacaya a micidekay ku la'cus a babalaki tayni itniyi i cen-paw , mangalay tuna nikapetan tu bangcalay a sicekaay a balu mangalay miliyun tu sapilabinaw ci wan-ceanan, nika ci wan-ce macikien la'cusen cinidaan bahbah han ni wance kiya babalaki, edep hantu nida ku pana', ya la'cusay a babalaki alaw masumad mala bangcalay a sian-niw . . ci sian-niw hantu mangalay mibakin tina talahaday a wan-ce mala lacusay a mapaydangay a aadupan, cen-paw nu tademaw mala sakaudip nu cancanan atu tatakalan, pabali han nida tu dadingu' atu caaya ka cebal nu sicekaay a balu sipabeli ci wan-cean. idasa ci wan-ce i sadikuday nu nikapecaan nu balu amahetik sa amatineng tunu tademawan, satimaan han ala amalawpes, anunayi ku sakalawpes, nika udip nida hidasatu malapaydangay nu aadupan. Be-el , cacaysa itida i Fa-kuo nu adidi'ay a niyadu manamuh mibelihay tu cudad a limucedan, sisa ci Be-el hina libut tina niyaduan caaya kasumad kuni kaudipan, mangalay pasayda i cudad mikilim tu balihenaway a sakaudip. mikihida tu niyaduay a limuceda, hinacudaday icudad ci Be-el kaisa ku katuuday milihida cinidaan, caay katapa ku mapelukay a cacabayan. wama ni Be-el ci Mu-wey-se (Mo-wey-se, 莫維斯) u sitangahay matinengay mikinkiw tu cancanan a kawawan, sawni mikinkiw tu cancanan caay ka laheci kuni kinkiwan tu tuud katawantu nu niyaduay a tademaw u maapaay han cinida. mangalay cinida milihida tu sapisetset tuni kinkiw nida tu tiyun hannanay malineng tu ku sapiletek tu kasuy a kikayan, alaen nida ku nikinkiwan tu masangaay malingad tayda i sakasetsetan a dadan mungangaw ku culil, manglay cinida miliyas tuni lalabaan nu kuyu a wacu pacebasatu micumud i cenpaw micaliw milabin. ci l'causay a aadupan maadih nida ku caaya kaw kaka tinengan a tademaw micumud mapatay nu linges, pulul hantu nida ci Mu-wey-se (Mo-wey-se, 莫維斯) i papululan. 同時加斯頓(Gaston)和來富(Lefou), . tawya ci Ka-se-tun (Gaston, 加斯頓) atu ci Lefou , kanamuhan nu niyaduay a tademaw, pabalucu pasayda i niyaduay u sabangcalay a limucedan ci Be-el mikikun kitasa. kaiyan ni Be-el ku ngalay sananay a tademaw, tabaki masatatama'ay ci Ka-se-tun (Gaston, 加斯頓). maadih ni Be-el ci subayu—Fi-li-pe sacacay sa taluma caay nayi maadih nida ku wama, kacaw satu cinida ci Fi-li-pe pasayda i cen-paw mikilim. mangalay miala ci Be-el ci yamaan nida hidasatu milabin. tawya a labii miyukiw ci paydangan a aadupan ci Be-el an mapulung kita malabisa, kaiyan ni Be-el , ci paydangan a aadupan mapatay nu linges, sakamusa i katuuday amana' pakani ku katuuday tu cancanan. (Lumiere),時鐘－葛士華(Cogsworth),茶壺－茶煲太太(Mrs. Potts) . teban nulabii mapateluh ci Be-el taydan nina i paladah mikilim tu kakanen, amica kunipihapu ni paydangan a aadupan tu nakamuan, nika aenengan nu lacik — Lu-mi-er (Lumiere 盧米亞), tuki – Ke-se-hwa (Cogsworth 葛士華), tiwi – O-cia bai (Mrs. Potts 茶煲太大), atu kupu — A-ci , manamuh tu kataydaan nida mapalaw ku katuuday paadih tui takalay a kakanen cinidaan. katuuday a tademaw mangalay papilabin ci Be-el mangalay papilawpes tu tatimaan. namamin satu namalabi ci Lumiere atu ci Cogsworth ladayen nuheni ci Be-el miadih tu cenpaw, hina paawpaaway ci Be-el litawalan nida kiya tatusay haymaw hannida micumud miubiy taydan nida i pabaw mibuhat tu kakabian. kalapecipecian kiya kakabian u kakabian ni paydangan a aadupan, ci paydangan a aadupan makaadih tuni cumudan ni Be-el mapatay nu linges bahbahantu nida ci Be-el . matawid ci Be-el caay pakahemhem tunabalucuan ci paydangan a aadupan tu ni kaynah, kanahatu u teban nulabii, kacawan nida ku subayu ci Fi-li-pe milaliw. idadan henay lalabaen nu kuyu a wacu, kakalahan satu ci paydangan a aadupan katukuh sa bahbahen nida kiya kuyu a wacu namim, nika ci paydangan a aadupan hida satu maduka mabulilah, ahican tu kiya haw pataluma' hantu ni Be-el i cenpaw lihida satu mikukay ci paydangan a aadupan. ci Mo-wey-se taluma' satu i niyadu' pasayda ci Gaston miawaw pakaudipen kakusa, nika inai ku palutatengaay ci Mo-wey-se nakamuan a paydangan a aadupan, micili cinidaan u maapaay kisu han ba'ba'hen naca cinida i kakanen. paydangan a aadupan maduka satu sadimelen ni Be-el amidiput, maadih cinida tuni kacaay ka lipahak ni Be-el ngalay saca mangalay mipadang tuci Be-el an aw hica ku papadangan numaku sa, pabali hantu nida tu cenpaw aadihan tu cuda ci Be-el mala sinubu nida. sademiad sa kunuheni maladay, paydangan a aadupan hamaw satu masumad ku balucu, ci Be-el makaadih tunika sumadan ni paydangan a aadupan tu kapah hamaw satu manamuh cinidaan. lipahak namim namapalaw, paydangan a aadupan palita hanida ci Be-el kiya makenud ku bihid numisu han, sakamusatu ci Be-el mabulah kaku ci amaan numaku, paydangan a aadupan pacaliw hantu nida ci Be-el tu dadingu, ci Be-el i dadingu maka makaadih tui dadinguay a babalaki ci amaaku mabulilah tuni kataynian tuni kangalayan miala i takuwanay aidadan. manamuhay ci Be-el an a paydangan a aadupan caay kalesen makaadih tuni ka lalum ni Be-el , pabalucu satu pakalihalay, lalitumuh satu kunuheni maluwama, sipabeli hantu nida ku dadingu cinidaan. i cenpaway a katuuday a tademaw kaisa makaadih tu pahedekan amalalum. . tawya ci Gaston mangalay makaala ci Be-el an, cakayan nida ku maapaay a sakakaay, palulen nida ci Mo-wey-se u maapaay han a ngangan ku sapulul cinidaan , patalawan nida ci Be-el mangalay pakasi acawa cinidaan. pacudaden nida tuni kacaay kaapa ni ama aku, pacudaden nida tu tatengaay kawaw, ci Be-el patahekalen nida ku dadingu paadih ci paydangan a aadupan tu tatengay nu nabalucuan nida pakatineng tu katuuday a palutatengan. ci Gaston makaadih ci Be-el an miadih ci paydangan a aadupan tu wayway nida sasa mainapsa, sakamuen nida ku katuuday a tademaw tuci paydangan a aadupan a sapakatalawan, miwuywuy tu niyaduay a tademaw atayda mipatay ci paydangan a aadupan, pululen nida ci Be-el atu ci Mo-wey-se tangeden i sasa nu luma'. ci O-cia bai a wawa nida ci A-ci hamawsa micumud i tisagi ni Be-el makatukuh i luma' ni Be-el , maadih nida ku kawaw namakayda miala cinida tu sakalihalay nu dinki a sapiletek tu kasuy a kikay sa mapatahekal ci Be-el . namakayniay a nasulitan nasakamuan atu natinengan</FORM>
        <FORM kindOf="standard">bangcalay a tatayna ato l'caosay a aadopan (kamo no Holam: 美女與野獸) kakongkoan a kawaw . yomahida sa, idaw ko mabataday no kanatal idaw ko cacaya a talahaday mabawbaway ko baloco makatalay a Ya-tan wan-ce . idaw ko cacayay a demiad salabi sa maodad tabaki ko bali, idaw ko cacaya a micidekay ko la'cos a babalaki tayni itniyi i cen-paw , mangalay tona nikapetan to bangcalay a sicekaay a balo mangalay miliyon to sapilabinaw ci wan-ceanan, nika ci wan-ce macikien la'cosen cinidaan bahbah han ni wance kiya babalaki, edep hanto nida ko pana', ya la'cosay a babalaki alaw masomad mala bangcalay a sian-niw . . ci sian-niw hanto mangalay mibakin tina talahaday a wan-ce mala lacosay a mapaydangay a aadopan, cen-paw no tademaw mala sakaodip no cancanan ato tatakalan, pabali han nida to dadingo' ato caaya ka cebal no sicekaay a balo sipabeli ci wan-cean. idasa ci wan-ce i sadikoday no nikapecaan no balo amahetik sa amatineng tono tademawan, satimaan han ala amalawpes, anonayi ko sakalawpes, nika odip nida hidasato malapaydangay no aadopan. Be-el , cacaysa itida i Fa-koo no adidi'ay a niyado manamoh mibelihay to codad a limocedan, sisa ci Be-el hina libot tina niyadoan caaya kasomad koni kaodipan, mangalay pasayda i codad mikilim to balihenaway a sakaodip. mikihida to niyadoay a limoceda, hinacodaday icodad ci Be-el kaisa ko katooday milihida cinidaan, caay katapa ko mapelokay a cacabayan. wama ni Be-el ci Mo-wey-se (Mo-wey-se, 莫維斯) o sitangahay matinengay mikinkiw to cancanan a kawawan, sawni mikinkiw to cancanan caay ka laheci koni kinkiwan to tood katawanto no niyadoay a tademaw o maapaay han cinida. mangalay cinida milihida to sapisetset toni kinkiw nida to tiyon hannanay malineng to ko sapiletek to kasoy a kikayan, alaen nida ko nikinkiwan to masangaay malingad tayda i sakasetsetan a dadan mongangaw ko colil, manglay cinida miliyas toni lalabaan no koyo a waco pacebasato micomod i cenpaw micaliw milabin. ci l'caosay a aadopan maadih nida ko caaya kaw kaka tinengan a tademaw micomod mapatay no linges, polol hanto nida ci Mo-wey-se (Mo-wey-se, 莫維斯) i papololan. 同時加斯頓(Gaston)和來富(Lefoo), . tawya ci Ka-se-ton (Gaston, 加斯頓) ato ci Lefoo , kanamohan no niyadoay a tademaw, pabaloco pasayda i niyadoay o sabangcalay a limocedan ci Be-el mikikon kitasa. kaiyan ni Be-el ko ngalay sananay a tademaw, tabaki masatatama'ay ci Ka-se-ton (Gaston, 加斯頓). maadih ni Be-el ci sobayo—Fi-li-pe sacacay sa taloma caay nayi maadih nida ko wama, kacaw sato cinida ci Fi-li-pe pasayda i cen-paw mikilim. mangalay miala ci Be-el ci yamaan nida hidasato milabin. tawya a labii miyokiw ci paydangan a aadopan ci Be-el an mapolong kita malabisa, kaiyan ni Be-el , ci paydangan a aadopan mapatay no linges, sakamosa i katooday amana' pakani ko katooday to cancanan. (Lomiere),時鐘－葛士華(Cogsworth),茶壺－茶煲太太(Mrs. Potts) . teban nolabii mapateloh ci Be-el taydan nina i paladah mikilim to kakanen, amica konipihapo ni paydangan a aadopan to nakamoan, nika aenengan no lacik — Lo-mi-er (Lomiere 盧米亞), toki – Ke-se-hwa (Cogsworth 葛士華), tiwi – O-cia bai (Mrs. Potts 茶煲太大), ato kopo — A-ci , manamoh to kataydaan nida mapalaw ko katooday paadih toi takalay a kakanen cinidaan. katooday a tademaw mangalay papilabin ci Be-el mangalay papilawpes to tatimaan. namamin sato namalabi ci Lomiere ato ci Cogsworth ladayen noheni ci Be-el miadih to cenpaw, hina paawpaaway ci Be-el litawalan nida kiya tatosay haymaw hannida micomod miobiy taydan nida i pabaw mibohat to kakabian. kalapecipecian kiya kakabian o kakabian ni paydangan a aadopan, ci paydangan a aadopan makaadih toni comodan ni Be-el mapatay no linges bahbahanto nida ci Be-el . matawid ci Be-el caay pakahemhem tonabalocoan ci paydangan a aadopan to ni kaynah, kanahato o teban nolabii, kacawan nida ko sobayo ci Fi-li-pe milaliw. idadan henay lalabaen no koyo a waco, kakalahan sato ci paydangan a aadopan katokoh sa bahbahen nida kiya koyo a waco namim, nika ci paydangan a aadopan hida sato madoka mabolilah, ahican to kiya haw pataloma' hanto ni Be-el i cenpaw lihida sato mikokay ci paydangan a aadopan. ci Mo-wey-se taloma' sato i niyado' pasayda ci Gaston miawaw pakaodipen kakosa, nika inai ko palotatengaay ci Mo-wey-se nakamoan a paydangan a aadopan, micili cinidaan o maapaay kiso han ba'ba'hen naca cinida i kakanen. paydangan a aadopan madoka sato sadimelen ni Be-el amidipot, maadih cinida toni kacaay ka lipahak ni Be-el ngalay saca mangalay mipadang toci Be-el an aw hica ko papadangan nomako sa, pabali hanto nida to cenpaw aadihan to coda ci Be-el mala sinobo nida. sademiad sa konoheni maladay, paydangan a aadopan hamaw sato masomad ko baloco, ci Be-el makaadih tonika somadan ni paydangan a aadopan to kapah hamaw sato manamoh cinidaan. lipahak namim namapalaw, paydangan a aadopan palita hanida ci Be-el kiya makenod ko bihid nomiso han, sakamosato ci Be-el mabolah kako ci amaan nomako, paydangan a aadopan pacaliw hanto nida ci Be-el to dadingo, ci Be-el i dadingo maka makaadih toi dadingoay a babalaki ci amaako mabolilah toni kataynian toni kangalayan miala i takowanay aidadan. manamohay ci Be-el an a paydangan a aadopan caay kalesen makaadih toni ka lalom ni Be-el , pabaloco sato pakalihalay, lalitomoh sato konoheni malowama, sipabeli hanto nida ko dadingo cinidaan. i cenpaway a katooday a tademaw kaisa makaadih to pahedekan amalalom. . tawya ci Gaston mangalay makaala ci Be-el an, cakayan nida ko maapaay a sakakaay, palolen nida ci Mo-wey-se o maapaay han a ngangan ko sapolol cinidaan , patalawan nida ci Be-el mangalay pakasi acawa cinidaan. pacodaden nida toni kacaay kaapa ni ama ako, pacodaden nida to tatengaay kawaw, ci Be-el patahekalen nida ko dadingo paadih ci paydangan a aadopan to tatengay no nabalocoan nida pakatineng to katooday a palotatengan. ci Gaston makaadih ci Be-el an miadih ci paydangan a aadopan to wayway nida sasa mainapsa, sakamoen nida ko katooday a tademaw toci paydangan a aadopan a sapakatalawan, miwoywoy to niyadoay a tademaw atayda mipatay ci paydangan a aadopan, pololen nida ci Be-el ato ci Mo-wey-se tangeden i sasa no loma'. ci O-cia bai a wawa nida ci A-ci hamawsa micomod i tisagi ni Be-el makatokoh i loma' ni Be-el , maadih nida ko kawaw namakayda miala cinida to sakalihalay no dinki a sapiletek to kasoy a kikay sa mapatahekal ci Be-el . namakayniay a nasolitan nasakamoan ato natinengan</FORM>
    </S>
</TEXT>