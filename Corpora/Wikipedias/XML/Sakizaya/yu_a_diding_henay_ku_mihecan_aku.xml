<?xml version="1.0" ?>
<TEXT id="Wiki_Sakizaya_yu_a_diding_henay_ku_mihecan_aku" xml:lang="szy" source="Sakizaya Wikipedia, article: yu_a_diding_henay_ku_mihecan_aku" copyright="CC BY-SA" citation="yu_a_diding_henay_ku_mihecan_aku. (2025, May 05). In Wikipedia [Sakizaya]. https://szy.wikipedia.org/wiki/yu_a_diding_henay_ku_mihecan_aku" BibTeX_citation="@misc{Wiki_szy_yu_a_diding_henay_ku_mihecan_aku, title = yu_a_diding_henay_ku_mihecan_aku, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/yu_a_diding_henay_ku_mihecan_aku} }">
    <S id="0">
        <FORM kindOf="original">yu wawahenay manamuh milakalak tayda I nutawan anyadu`,miadih tu limulak nunutaw anyadu`,I tawya caayhanay pi siked kungngan nu sakidaya a binacadan,u amis henay ku kakawsan nungngan nu sakidaya,yu adiding nayi`henay kusikad nu balucu`, malecad tunika I nyadu`ay tu alimulak tapalan nuudip i balucu` sakasaan: 1,sakasaan,katuud henay ku matinengay musakamu tu kamu nu sakidaya.saka. 2,malecad henkusaka lalikid a dadiu,malcad aca ku lukiuSaka 3,malecaday tu uamis ku kakawsan nu pinacadan. Kyu inayi` ku sikasi-kad aca nu balucu`misuayaw tu katuuday katukuh i nika sakapah nu nikaudip nu maku, adihan ku nu mita ku inyadu'ay tepektepek satu ku babalaki, u matinengay musakamu tu nu sakiday a babalaki, hacacacacay satu malawpes. pasudadiw tu u atu lalikid,atu lukyaw nu tatayna malawpes amin, kadukuh ada masumad tuwamin ku lukyaw atu dadiw, inayi'tu ku malecaday tu sapilisin nu nyadu' katukuh ayda. Katukuh ayda, malalikeluh kuni pahecekan tu ngangan nu sakidaya aydasa, malecapicapi' malalaba' amin ku tademaw atayni pangangan tu sapicangad pangangan. sipanganganay sa i cacangdan, makatukuh tu enem a malebut ku tademaw panganganay kakatuud. maedem satu kina cacangdayan a kawaw, awsapisiked tu kusapa hansa, talbelu belut tu mulaliw, yanu sayaway pangangan itawya, u sitangahay amin ci Cangwenlyang ,ci Wucuensen ,ci Liwencen , katuud henay, u mahicaay kamulaliw kapasubelu tu katuuday, cikaw hica ku sapiliyas nu heni. tayni mihidahida tu sakidaya sa, wyca ku mamaala wydamin u puwatang saan, makayi milhida tu puwatang pangangan, matalaw amalalid amalpuwatang sa.nika caaykahida！unipa hemul dada'nuheni, matalaw a wa niken nu katuuday I nyadu'. makatukuh ayda nipa nganganan nu sakidaya sa, makala tu sabaw tusa tu kumihcan, hanca tahini ku tademaw nu sakidaya, mahica adihan ayda, mangaleb ku nikabalud nu balucu' nu wawa nu sakidaya , masadep minanam tu kamu nu sakidaya i cacudadan, mihicahica u aadihan nu katuudday kumi cudaday numita usakidaya hananay. tadaw ni siwasiwan nu tuas, nipili'an nu paudipay kita amin, u panganganay nu binacadan, lecalecad sa ku balucu', nayi' ku misiwatiday, amisaicelang amin mucuduh palekal tu tuud a kawawan, nayi' kumi idaay tusa kakawawen, simu adadday tulalangawan,sipa peluay pasubana'tu lalangawan imi cudaday nu adiwawa icacudadan,simi sanga'ay tu dikuc,sipatidengay tu mapalaway,atu pasubana' tu tuud amin nu lalangawen. musaungay amin padadutudutus, tunu makayniyay i tuas nu sakidaya. ayda maadih tu ku nipisiked nu sakidaya, pasusun tu makatukuh tu, i cuwacuwa a nyadu'an ku ngangan nu sakidaya, nayi'tu ku maliwhay, malakakaymawan tuwaca ku binacadan nu sakidaya ayda, wyniya a heci unanaicelangan nu mita amin kinaheci, nayi'tu ku maliyuhay tu sakidaya hananay ayda.</FORM>
        <FORM kindOf="standard">yo wawahenay manamoh milakalak tayda I notawan anyado`,miadih to limolak nonotaw anyado`,I tawya caayhanay pi siked kongngan no sakidaya a binacadan,o amis henay ko kakawsan nongngan no sakidaya,yo adiding nayi`henay kosikad no baloco`, malecad tonika I nyado`ay to alimolak tapalan noodip i baloco` sakasaan: 1,sakasaan,katood henay ko matinengay mosakamo to kamo no sakidaya.saka. 2,malecad henkosaka lalikid a dadio,malcad aca ko lokioSaka 3,malecaday to oamis ko kakawsan no pinacadan. Kyo inayi` ko sikasi-kad aca no baloco`misoayaw to katooday katokoh i nika sakapah no nikaodip no mako, adihan ko no mita ko inyado'ay tepektepek sato ko babalaki, o matinengay mosakamo to no sakiday a babalaki, hacacacacay sato malawpes. pasodadiw to o ato lalikid,ato lokyaw no tatayna malawpes amin, kadokoh ada masomad towamin ko lokyaw ato dadiw, inayi'to ko malecaday to sapilisin no nyado' katokoh ayda. Katokoh ayda, malalikeloh koni pahecekan to ngangan no sakidaya aydasa, malecapicapi' malalaba' amin ko tademaw atayni pangangan to sapicangad pangangan. sipanganganay sa i cacangdan, makatokoh to enem a malebot ko tademaw panganganay kakatood. maedem sato kina cacangdayan a kawaw, awsapisiked to kosapa hansa, talbelo belot to molaliw, yano sayaway pangangan itawya, o sitangahay amin ci Cangwenlyang ,ci Wocoensen ,ci Liwencen , katood henay, o mahicaay kamolaliw kapasobelo to katooday, cikaw hica ko sapiliyas no heni. tayni mihidahida to sakidaya sa, wyca ko mamaala wydamin o powatang saan, makayi milhida to powatang pangangan, matalaw amalalid amalpowatang sa.nika caaykahida！onipa hemol dada'noheni, matalaw a wa niken no katooday I nyado'. makatokoh ayda nipa nganganan no sakidaya sa, makala to sabaw tosa to komihcan, hanca tahini ko tademaw no sakidaya, mahica adihan ayda, mangaleb ko nikabalod no baloco' no wawa no sakidaya , masadep minanam to kamo no sakidaya i cacodadan, mihicahica o aadihan no katoodday komi codaday nomita osakidaya hananay. tadaw ni siwasiwan no toas, nipili'an no paodipay kita amin, o panganganay no binacadan, lecalecad sa ko baloco', nayi' ko misiwatiday, amisaicelang amin mocodoh palekal to tood a kawawan, nayi' komi idaay tosa kakawawen, simo adadday tolalangawan,sipa peloay pasobana'to lalangawan imi codaday no adiwawa icacodadan,simi sanga'ay to dikoc,sipatidengay to mapalaway,ato pasobana' to tood amin no lalangawen. mosaongay amin padadotodotos, tono makayniyay i toas no sakidaya. ayda maadih to ko nipisiked no sakidaya, pasoson to makatokoh to, i cowacowa a nyado'an ko ngangan no sakidaya, nayi'to ko maliwhay, malakakaymawan towaca ko binacadan no sakidaya ayda, wyniya a heci onanaicelangan no mita amin kinaheci, nayi'to ko maliyohay to sakidaya hananay ayda.</FORM>
    </S>
</TEXT>