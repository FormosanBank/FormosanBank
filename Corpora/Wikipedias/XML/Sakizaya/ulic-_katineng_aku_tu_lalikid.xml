<?xml version="1.0" ?>
<TEXT id="Wiki_Sakizaya_ulic-_katineng_aku_tu_lalikid" xml:lang="szy" source="Sakizaya Wikipedia, article: ulic-_katineng_aku_tu_lalikid" copyright="CC BY-SA" citation="ulic-_katineng_aku_tu_lalikid. (2025, May 05). In Wikipedia [Sakizaya]. https://szy.wikipedia.org/wiki/ulic-_katineng_aku_tu_lalikid" BibTeX_citation="@misc{Wiki_szy_ulic-_katineng_aku_tu_lalikid, title = ulic-_katineng_aku_tu_lalikid, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ulic-_katineng_aku_tu_lalikid} }">
    <S id="0">
        <FORM kindOf="original">== satangahan nu ulic == katineng aku tu lalikid ngatu ngatu-1 kalalikidan sa i pabaway nu niyadu' a lisin, tabaatay mikuli a wawa taluma' amin, waniken amin ku kawaw taluma' milhida. pakatu ku lisin, pakatusa sa i pabaway a lisin, i sananal matabal pasuni tu tu dadiw nu yincumin, muwiwi tu ku tumuk patayni i kalalikidan. pacadungan nu bayi kami tu saka lalikid a cuung, manamuh a tayda kalalikidan, mabaat madih tu ku matatunguday a picacekulan, hang u cuung tu yincumin ku idaan. katukuh sa u wawa u babalaki sicaedung amin tu lusid, u amelimelitan belibeliyangan, u duma tu kasalungan. ngatu-2 sa cangad sa u satakus a lukiyaw, cacay ku mutengaway micaladaw tu wamin ku katuuday, palecad tu kuku' sa kimulumulu sa kakaliwhan aku kinatulu tu lusa mananam tu, miladay tu katuuday u duma kalipahak. ngatu-3 kalahukan i tida i putah malahuk, sakabin ku titi nu pabuy, nicikahan a titi, lukut, sakicala' sipahemay tu hakhak sa asu'ay a lahuk. saedem tu tuluay a demiad a lisin, u masakapahay tabukelal mibuting, sapakan tu babalaki nu niyadu', nu tuas a lisin, saduduc a palaw, unipili atu nu kalas nu niyadu', sipaucul i masakapahay. u sakatineng aku tu lalikid i hekal, lidalid sa mudadiw misalukiyaw, nu tuas sapataheka tu , maydih kaku tu lawla nu niyadu'ay, tada paydang tu namuh nu balucu', cay ka cakay nu kalisiw kina tatenga'ay lipahak. ngatu-4 caykaw wayca, aydaay ani kalalikid haymaw sa tu masumad i nayi' tu ku nu kasumamadan a natuasan﹐ naayaway a nikalalikid sa u nipasubana` munanam tu selal ku salalabun﹐widaan haw u milecekay sa ngelu'ay nu selal kuyda﹐munanam tu selal nu masakapahay sayaway sa sakay sadiput tu niyadu' atu salitin. anu cacaw haw sikatusa a bulad ku sananam haw﹐ sadikuday palada', mapulung ku kan, malipahak, mipili' tu sasakadabun. namakay sacakayay a sakaniyadu' sa. miliyas tu wamin ku masakapahay tu niyadu' taputah﹐ misakuli tu sakaudip﹐ misaselal hananay sa mahaymaw tu masidsid﹐ lawpes satu. anu kalalikidan tu nu mita sa﹐ katineng tu i ayaw sakakaay nu niyadu' tu i labuay a lalangawen.</FORM>
        <FORM kindOf="standard">== satangahan no olic == katineng ako to lalikid ngato ngato-1 kalalikidan sa i pabaway no niyado' a lisin, tabaatay mikoli a wawa taloma' amin, waniken amin ko kawaw taloma' milhida. pakato ko lisin, pakatosa sa i pabaway a lisin, i sananal matabal pasoni to to dadiw no yincomin, mowiwi to ko tomok patayni i kalalikidan. pacadongan no bayi kami to saka lalikid a coong, manamoh a tayda kalalikidan, mabaat madih to ko matatongoday a picacekolan, hang o coong to yincomin ko idaan. katokoh sa o wawa o babalaki sicaedong amin to losid, o amelimelitan belibeliyangan, o doma to kasalongan. ngato-2 sa cangad sa o satakos a lokiyaw, cacay ko motengaway micaladaw to wamin ko katooday, palecad to koko' sa kimolomolo sa kakaliwhan ako kinatolo to losa mananam to, miladay to katooday o doma kalipahak. ngato-3 kalahokan i tida i potah malahok, sakabin ko titi no paboy, nicikahan a titi, lokot, sakicala' sipahemay to hakhak sa aso'ay a lahok. saedem to toloay a demiad a lisin, o masakapahay tabokelal miboting, sapakan to babalaki no niyado', no toas a lisin, sadodoc a palaw, onipili ato no kalas no niyado', sipaocol i masakapahay. o sakatineng ako to lalikid i hekal, lidalid sa modadiw misalokiyaw, no toas sapataheka to , maydih kako to lawla no niyado'ay, tada paydang to namoh no baloco', cay ka cakay no kalisiw kina tatenga'ay lipahak. ngato-4 caykaw wayca, aydaay ani kalalikid haymaw sa to masomad i nayi' to ko no kasomamadan a natoasan﹐ naayaway a nikalalikid sa o nipasobana` monanam to selal ko salalabon﹐widaan haw o milecekay sa ngelo'ay no selal koyda﹐monanam to selal no masakapahay sayaway sa sakay sadipot to niyado' ato salitin. ano cacaw haw sikatosa a bolad ko sananam haw﹐ sadikoday palada', mapolong ko kan, malipahak, mipili' to sasakadabon. namakay sacakayay a sakaniyado' sa. miliyas to wamin ko masakapahay to niyado' tapotah﹐ misakoli to sakaodip﹐ misaselal hananay sa mahaymaw to masidsid﹐ lawpes sato. ano kalalikidan to no mita sa﹐ katineng to i ayaw sakakaay no niyado' to i laboay a lalangawen.</FORM>
    </S>
</TEXT>