<?xml version="1.0" ?>
<TEXT id="Wiki_Sakizaya_wina_nu_kakadabuwan" xml:lang="szy" source="Sakizaya Wikipedia, article: wina_nu_kakadabuwan" copyright="CC BY-SA" citation="wina_nu_kakadabuwan. (2025, May 05). In Wikipedia [Sakizaya]. https://szy.wikipedia.org/wiki/wina_nu_kakadabuwan" BibTeX_citation="@misc{Wiki_szy_wina_nu_kakadabuwan, title = wina_nu_kakadabuwan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/wina_nu_kakadabuwan} }">
    <S id="0">
        <FORM kindOf="original">mulekal i paysananal sa, palumata i samataay,makaazih tu matepikay niza a pada maheza u misaduhuay ku pisilut maydemidemiad.mahiza ku kawaw caay ka sumat ciniza. nu i zekuzan a kamu sa, nu nizaay a kungku, han satu: i sabaw tulu henay ku mihecaan niza sa, papikatabuen tu ciniza,tayza i Hucu, i tabakiay a luma' , yadahay kusalima'an a kawaw, u katuuday nu luma' nu datemaw.a mihinum tu sabasabaan a minanam misahemay, misacacak,a mibaca,miasik henay,milisimut ku kasuy, mahiza u culen, sademiad sa mulineng, maliyut, maliyuh tu ngelu', maliyuh tu lipahak atu malalum, u mahizaay ku sakauzip nu mikatabuay. i sabaw enem ku mihecaan, na mulecu tu ciniza ku tatama a lutungay, harmay hani, maliyuh kya misimaw, imelang, pihaceng aca kay lutungay,yada satu mabelec, tanulalum sa muwangic ku balucu', maheni ku ka uzip nu niza? i tawya malapacaw aca Kumim Cinghu tayni i Taiwan, zateng satu ciniza, a mikilul tu acawa i, ngaay sakapahay saku balucu', ladayen nu niza tu siwaay a miheca a limecedan, tayni i Taiwan. mikilim ci amaan nu niyam. tatenga makakilim tu,i tawya, caay han kalihalay kuni sakauzip, sadakaydakay sa mauzip, tahedauc ku luma'. izaw tu ku tatama a wawa(u acawa. u maku) sa, sulsul sa tu ku kauzip nu heni. u mahiniay a ku kalimuciay a sakauzip.caay katenes tu, mulaliw mapatay ci ama niyam, tataytay satu ciniza katukuh ayza.a hicaan saw, nu saaniwiw nu balucu', hemhem han, muwangic sa sibu han ku lusa, dungdung han ku kangeluh nu balucu', mahini ku mauzipay i tawya. ayzaay a sakauzip,sa kainalan niina aku saw,i zaw tu ku mibacaayki,lzaw tu ku pakulian a haku (pinsian), izaw tu ku dingku atu gasulu dinkiay ku tuudtuud. tadawwa tu mahecek ku kawaw. ci lawad tu,yadah tu ku sapinanaman.izaw aca ku Tilibi(Tv), yadah ku kaazihan asakatineng. izaw aca ku ka saka namuhan adatiw,a lukiyaw,izaw tu amim. manay kamu u wawa,cilalah han ku miheca sa, pisadakaydakay tu mizawis tu sakatineng nu tineng. amana patahtah tu i cilalahay a uzip. kinacacay kuyni,usakapahay kuynian,amana pilawpes tu cilalah a kauzip. sa ci ina niyam misakamu.</FORM>
        <FORM kindOf="standard">molekal i paysananal sa, palomata i samataay,makaazih to matepikay niza a pada maheza o misadohoay ko pisilot maydemidemiad.mahiza ko kawaw caay ka somat ciniza. no i zekozan a kamo sa, no nizaay a kongko, han sato: i sabaw tolo henay ko mihecaan niza sa, papikataboen to ciniza,tayza i Hoco, i tabakiay a loma' , yadahay kosalima'an a kawaw, o katooday no loma' no datemaw.a mihinom to sabasabaan a minanam misahemay, misacacak,a mibaca,miasik henay,milisimot ko kasoy, mahiza o colen, sademiad sa molineng, maliyot, maliyoh to ngelo', maliyoh to lipahak ato malalom, o mahizaay ko sakaozip no mikataboay. i sabaw enem ko mihecaan, na moleco to ciniza ko tatama a lotongay, harmay hani, maliyoh kya misimaw, imelang, pihaceng aca kay lotongay,yada sato mabelec, tanolalom sa mowangic ko baloco', maheni ko ka ozip no niza? i tawya malapacaw aca Komim Cingho tayni i Taiwan, zateng sato ciniza, a mikilol to acawa i, ngaay sakapahay sako baloco', ladayen no niza to siwaay a miheca a limecedan, tayni i Taiwan. mikilim ci amaan no niyam. tatenga makakilim to,i tawya, caay han kalihalay koni sakaozip, sadakaydakay sa maozip, tahedaoc ko loma'. izaw to ko tatama a wawa(o acawa. o mako) sa, solsol sa to ko kaozip no heni. o mahiniay a ko kalimociay a sakaozip.caay katenes to, molaliw mapatay ci ama niyam, tataytay sato ciniza katokoh ayza.a hicaan saw, no saaniwiw no baloco', hemhem han, mowangic sa sibo han ko losa, dongdong han ko kangeloh no baloco', mahini ko maozipay i tawya. ayzaay a sakaozip,sa kainalan niina ako saw,i zaw to ko mibacaayki,lzaw to ko pakolian a hako (pinsian), izaw to ko dingko ato gasolo dinkiay ko toodtood. tadawwa to mahecek ko kawaw. ci lawad to,yadah to ko sapinanaman.izaw aca ko Tilibi(Tv), yadah ko kaazihan asakatineng. izaw aca ko ka saka namohan adatiw,a lokiyaw,izaw to amim. manay kamo o wawa,cilalah han ko miheca sa, pisadakaydakay to mizawis to sakatineng no tineng. amana patahtah to i cilalahay a ozip. kinacacay koyni,osakapahay koynian,amana pilawpes to cilalah a kaozip. sa ci ina niyam misakamo.</FORM>
    </S>
</TEXT>