<?xml version="1.0" ?>
<TEXT id="Wiki_Sakizaya_Guanshan" xml:lang="szy" source="Sakizaya Wikipedia, article: Guanshan" copyright="CC BY-SA" citation="Guanshan. (2025, May 05). In Wikipedia [Sakizaya]. https://szy.wikipedia.org/wiki/Guanshan" BibTeX_citation="@misc{Wiki_szy_Guanshan, title = Guanshan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Guanshan} }">
    <S id="0">
        <FORM kindOf="original">Guanshan a sakuwan ku Taitung. kumud nu kalesakan, 60.34 km². (kalesakan nu linpanti 5.4 km², kalesakan nu pawliwti 1.18 km²), u kasabinawlan, izaw ku 3,845 a tademaw. u kasalumaluma' sa, izaw ku 1,392 a luma'. i labu nu kasaniyazu' nu siyang sa, izaw ku 1,704 a tademaw nu yincumin. u kasabinawlan, Pakalatu 44%(Pangcah) ku kasabinawlan. u tademaw i labu nu siyang u paylang ku alumanay. nikasakuwakuwan Guanshan mala 7 a cuwen atu 6 ku niyazu'. kina 6 a niyazu'sa, Parupu , Takofan , Himoti , Ciwcia , Cu ki ngo , Cipurungan . 關山鎮(郡群布農語:Kinalaungan) . ina Guanshan sa (kapulungan nu kasaupu nu Bunun a kamu sa: Kinalaungan) han, i nu Taywanay Pusung a kakitidaan a kenis, kalaamisan nu Pusung, nutipan sa micapi tu Haiduan, i kaamisan sa malalitin atu Chishang, nuwalian sa u Donghe a kenis, kalaidaw nu tademaw sa makaala tu 8500 kayadah, i kanatal sa mala u saadidingay, u masacacayay a caay pakaidaw tu mangay a kasakenis. ina kakitidaan sa u eneng sananay i kalingku atu pusunay a dihep kasatimulanay a enal, nikaydaan nu nanum sa ya sauwac niya Beinan hananay, nu walian sa u Hay-an a buyubuyu'an, nutipan sa ya ya Cung-yang hananay a buyubuyu'an, u demiad sa kasacaledesan atu kasibalian a nikahida, mihmihcaan kalaidaw nu udad sa makaala tu tusaay a depah ku masausiay, u nikasabaladan sa 23.7 tu ku nutineng nu banges. sakay nu laylay i masahungtiay a kalingatuan a nipikuwan sa, ya Tangabulan hananay a binacadan (u sakasaan sa ya Taulung hananay a binacadan) micumud tu i tini a patadas. nu dikudan sa u Pangcah masaupu tu itini maluk patideng tu kasaniyadu'. u Layak sa katukuh tu tiya hungtiay a hulaman ya Kuwang-si hananay sa kakilukilul satu tayni i Taywan mabulaw patadas. u nipikuwan tu nu Dipun sa ya Taywanay a mamikuwanay itawya a malingatu a pamicumud tu Ngayngay a binacadan, taynien i walian miteka a patadas, u kasahenulan a kakitidaan sa i Malihud a kenis, u masadumaay a tademaw sa taydaen i Guanshan caay sa misaahebal i nu walian a kakitidaan mueneng. ina Guanshan a kenis sa u malumanay a ngangan sa ya &quot;Li-lung&quot; han (nu Layak a kamu sa: u Lí-lāng) nikasingangan sa namakay nu Pangcah a sikalekal, mapatudu'ay nu nakamuwan itawya sa, yadah ku masasumanahay a cilekay sa, 1920 a mihcaan (kaDipunan i siwaay a mihcaan) patideng tu Li-lung hananay a yakuba a kakitidaan, kilul sa mikaykung tu sapadadan tu nu kasayubian nu taylingay a kakaydaan, kasahida sa maysasa nu tabakiay a Guanshan buyu' asa, mahica a sipangangan tu ya Guanshan han satu mapasumad. 1946 a mihcaan u kaHulaman tu ku patidengay tu yakuba nu Guanshan, nudikudan sa sipasumad han tu ya Li-lung hananay a kenis, nika katukuh i 1954 a mihcaan sa kinacacay aca sipasumaden tu ya Guanshan han a sipangangan. u eneng nu kakitidaan i labu nu Guanshan a kenis sa idaw ku ya Beinan hananay a sauwac maycaliway, i nu walian sa Hay-an a buyubuyu'an atu ya Cung-yang hananay a buyubuyu'an, sanu Pusungay a mamikuwan tina sadihepan a enal, sikalecad tu ya Chishang atu Luye a kenis masadihep ku kasabukelal, u enal sa malcadcad ku nikatatibac matatungus a kasasilacul nu sapalekal tu kakalukan, pulung han ku nipitapal sa, u kitidaan nu Guanshan kisasaan nu Chishang a kenis, u demiad sa kasengetan atudi. sakay nu paydemiad a nikaudip a lalacalan nu Guanshan a kenis &quot;nu walianay a kenis nipabalucu'an&quot; sa, u Guanshan sa masa nu Guanshanay a kakaudipan a sasaupuan nu katuuday, nikalawilawan a kenis sa mapalilit tu ku belaw a niyadu', u Guanshan, Chishang, atu ya Haiduan a kakitidaan, nu aydaay a mamikuwanay malateban ku Guanshan a sasikawawan tu kasasiket, singangan tu ya (Guanshan a kenis han), sabaatay sa katukuh i Luye, Yanping a kenis, ayda satu idaw tu ku Guanshan a patideng tu masakaputay nu tayling atu ciit nu kasakaput, ya mikuwanay tu lala', nu kikaay, idaw aca ku nipalekal tu Ceci a papaisingan, sakay nu isingay a tuudtuud sa kasahecian kalaidaw. i 2016 a mihcaan kalingatuan, ina Guanshan a kenis sa mangaleb tu idaw ku sakalihalayan nu sakaudipan a lukedawan. singanganay tu ya Ciyen-liyen hananay a papacakayay tu tuudtuud sa mapatideng tu, sakay nu limaki a misiwbayay sa mahida tu a mikilul, ya kanamuhan nu masakapahay a pauciyaay sa taynien tu pakalihalay tu tademaw, ya nukayay a nipatideng cacakayan, ya 7-11 a patiyamay, ya Ciyen-ciya hananay milihida tu tayni midademec, nu patelayay a mamiedapay, nu padingkiay, pasimalay, atu ya pacakayay tu tabu nu hemay, atu aidangan a kasaupuan, atu mapicaay nu Ceci a paisingan taynien tu a miedap tu sakay udipan nu binawlan kalabangbangan nu kenis ku nikahinian. nikasilaculan a laylay ina Li-lung a kenis namakay i kaDipunan sa kasenun sa a kalabangbangan ku maci a lukedaw, pasu ina Guanshan a kakitidaan sa masa nu kenisay a kakuwanan tu kacacamulan nu kawaw itini, masa nu taylingay a kasaupuan atu pikunglingan, u tayling i tini muneng sa, u wawa atu i luma'ay sa sicunus tu kasamata nu sasiwbayan, kalalidan ku nu laylayay a sikatineng, atu nu sakay pasubana'ay a nikalalekal, matiyung ku masabesucay nina dihepay a kakaydaan, mala u sakahenulanay tu a kasaupuan nu tayniay atu miidangay. sakay nu pakadidengay a nikacumelakan sa, itini i Guanshan a kenis sa idaw ku nipatideng tu sadebu nu silamalay atu kakacawan tu basu, sakalihalayan nu tayniay i niyadu' nu Guanshan, atu nipicepcepan tu balucu' nu labang, kasahini sa u sakahenulan nu picumud i kenis nina pangiduan a nipatideng. i sakay nu kasasilacul a kalukawaw sa, i kasumamadan nu Dipun a nipikuwan sa, idaw tu ku patideng tu kuba a misawanengay, misanga'an tu masaangsitay a sasanekan, u kohi, u sasanga'an tu tatipeluk, atu nu dikudan a mamalais a nipatadasan tu umah, idaw aca ku mikilangay u mamisidaysiway a kawaw, nu patatipelukay, atu ya nu uliay a nipisanga' tu simal a kawaw. ina tuudtuud sa u mamicepcepay tu sikatayni nu mabulaway a kasaupu, itini sa sicunus tu tademaw masamata tu ku kasasilacul nu kenis, mabangbang tu ku kalalacalay nu misiwbayay, kakayda satu ku binawlan a kibetul ku pakay a lubuc. u Guanshan a kakitidaan sa i teban nu Puseku a kenis atu ya Pusung a maci, pasu u sakaedeman nu Taywanan a pabanggu a dadan Tay 20 hananay a cacaliwayan, nikabasalan tu kitidaan atu Chenggong sa ya Hay-an a buyubuyu'an ku mamitenaay, kiyu kasaidaw nina Guanshan a kenis kunida sananay a kasamicidek.</FORM>
        <FORM kindOf="standard">Goanshan a sakowan ko Taitong. komod no kalesakan, 60.34 km². (kalesakan no linpanti 5.4 km², kalesakan no pawliwti 1.18 km²), o kasabinawlan, izaw ko 3,845 a tademaw. o kasalomaloma' sa, izaw ko 1,392 a loma'. i labo no kasaniyazo' no siyang sa, izaw ko 1,704 a tademaw no yincomin. o kasabinawlan, Pakalato 44%(Pangcah) ko kasabinawlan. o tademaw i labo no siyang o paylang ko alomanay. nikasakowakowan Goanshan mala 7 a cowen ato 6 ko niyazo'. kina 6 a niyazo'sa, Paropo , Takofan , Himoti , Ciwcia , Co ki ngo , Ciporongan . 關山鎮(郡群布農語:Kinalaongan) . ina Goanshan sa (kapolongan no kasaopo no Bonon a kamo sa: Kinalaongan) han, i no Taywanay Posong a kakitidaan a kenis, kalaamisan no Posong, notipan sa micapi to Haidoan, i kaamisan sa malalitin ato Chishang, nowalian sa o Donghe a kenis, kalaidaw no tademaw sa makaala to 8500 kayadah, i kanatal sa mala o saadidingay, o masacacayay a caay pakaidaw to mangay a kasakenis. ina kakitidaan sa o eneng sananay i kalingko ato posonay a dihep kasatimolanay a enal, nikaydaan no nanom sa ya saowac niya Beinan hananay, no walian sa o Hay-an a boyoboyo'an, notipan sa ya ya Cong-yang hananay a boyoboyo'an, o demiad sa kasacaledesan ato kasibalian a nikahida, mihmihcaan kalaidaw no odad sa makaala to tosaay a depah ko masaosiay, o nikasabaladan sa 23.7 to ko notineng no banges. sakay no laylay i masahongtiay a kalingatoan a nipikowan sa, ya Tangabolan hananay a binacadan (o sakasaan sa ya Taolong hananay a binacadan) micomod to i tini a patadas. no dikodan sa o Pangcah masaopo to itini malok patideng to kasaniyado'. o Layak sa katokoh to tiya hongtiay a holaman ya Kowang-si hananay sa kakilokilol sato tayni i Taywan mabolaw patadas. o nipikowan to no Dipon sa ya Taywanay a mamikowanay itawya a malingato a pamicomod to Ngayngay a binacadan, taynien i walian miteka a patadas, o kasahenolan a kakitidaan sa i Malihod a kenis, o masadomaay a tademaw sa taydaen i Goanshan caay sa misaahebal i no walian a kakitidaan moeneng. ina Goanshan a kenis sa o malomanay a ngangan sa ya &quot;Li-long&quot; han (no Layak a kamo sa: o Lí-lāng) nikasingangan sa namakay no Pangcah a sikalekal, mapatodo'ay no nakamowan itawya sa, yadah ko masasomanahay a cilekay sa, 1920 a mihcaan (kaDiponan i siwaay a mihcaan) patideng to Li-long hananay a yakoba a kakitidaan, kilol sa mikaykong to sapadadan to no kasayobian no taylingay a kakaydaan, kasahida sa maysasa no tabakiay a Goanshan boyo' asa, mahica a sipangangan to ya Goanshan han sato mapasomad. 1946 a mihcaan o kaHolaman to ko patidengay to yakoba no Goanshan, nodikodan sa sipasomad han to ya Li-long hananay a kenis, nika katokoh i 1954 a mihcaan sa kinacacay aca sipasomaden to ya Goanshan han a sipangangan. o eneng no kakitidaan i labo no Goanshan a kenis sa idaw ko ya Beinan hananay a saowac maycaliway, i no walian sa Hay-an a boyoboyo'an ato ya Cong-yang hananay a boyoboyo'an, sano Posongay a mamikowan tina sadihepan a enal, sikalecad to ya Chishang ato Loye a kenis masadihep ko kasabokelal, o enal sa malcadcad ko nikatatibac matatongos a kasasilacol no sapalekal to kakalokan, polong han ko nipitapal sa, o kitidaan no Goanshan kisasaan no Chishang a kenis, o demiad sa kasengetan atodi. sakay no paydemiad a nikaodip a lalacalan no Goanshan a kenis &quot;no walianay a kenis nipabaloco'an&quot; sa, o Goanshan sa masa no Goanshanay a kakaodipan a sasaopoan no katooday, nikalawilawan a kenis sa mapalilit to ko belaw a niyado', o Goanshan, Chishang, ato ya Haidoan a kakitidaan, no aydaay a mamikowanay malateban ko Goanshan a sasikawawan to kasasiket, singangan to ya (Goanshan a kenis han), sabaatay sa katokoh i Loye, Yanping a kenis, ayda sato idaw to ko Goanshan a patideng to masakapotay no tayling ato ciit no kasakapot, ya mikowanay to lala', no kikaay, idaw aca ko nipalekal to Ceci a papaisingan, sakay no isingay a toodtood sa kasahecian kalaidaw. i 2016 a mihcaan kalingatoan, ina Goanshan a kenis sa mangaleb to idaw ko sakalihalayan no sakaodipan a lokedawan. singanganay to ya Ciyen-liyen hananay a papacakayay to toodtood sa mapatideng to, sakay no limaki a misiwbayay sa mahida to a mikilol, ya kanamohan no masakapahay a paociyaay sa taynien to pakalihalay to tademaw, ya nokayay a nipatideng cacakayan, ya 7-11 a patiyamay, ya Ciyen-ciya hananay milihida to tayni midademec, no patelayay a mamiedapay, no padingkiay, pasimalay, ato ya pacakayay to tabo no hemay, ato aidangan a kasaopoan, ato mapicaay no Ceci a paisingan taynien to a miedap to sakay odipan no binawlan kalabangbangan no kenis ko nikahinian. nikasilacolan a laylay ina Li-long a kenis namakay i kaDiponan sa kasenon sa a kalabangbangan ko maci a lokedaw, paso ina Goanshan a kakitidaan sa masa no kenisay a kakowanan to kacacamolan no kawaw itini, masa no taylingay a kasaopoan ato pikonglingan, o tayling i tini moneng sa, o wawa ato i loma'ay sa siconos to kasamata no sasiwbayan, kalalidan ko no laylayay a sikatineng, ato no sakay pasobana'ay a nikalalekal, matiyong ko masabesocay nina dihepay a kakaydaan, mala o sakahenolanay to a kasaopoan no tayniay ato miidangay. sakay no pakadidengay a nikacomelakan sa, itini i Goanshan a kenis sa idaw ko nipatideng to sadebo no silamalay ato kakacawan to baso, sakalihalayan no tayniay i niyado' no Goanshan, ato nipicepcepan to baloco' no labang, kasahini sa o sakahenolan no picomod i kenis nina pangidoan a nipatideng. i sakay no kasasilacol a kalokawaw sa, i kasomamadan no Dipon a nipikowan sa, idaw to ko patideng to koba a misawanengay, misanga'an to masaangsitay a sasanekan, o kohi, o sasanga'an to tatipelok, ato no dikodan a mamalais a nipatadasan to omah, idaw aca ko mikilangay o mamisidaysiway a kawaw, no patatipelokay, ato ya no oliay a nipisanga' to simal a kawaw. ina toodtood sa o mamicepcepay to sikatayni no mabolaway a kasaopo, itini sa siconos to tademaw masamata to ko kasasilacol no kenis, mabangbang to ko kalalacalay no misiwbayay, kakayda sato ko binawlan a kibetol ko pakay a loboc. o Goanshan a kakitidaan sa i teban no Poseko a kenis ato ya Posong a maci, paso o sakaedeman no Taywanan a pabanggo a dadan Tay 20 hananay a cacaliwayan, nikabasalan to kitidaan ato Chenggong sa ya Hay-an a boyoboyo'an ko mamitenaay, kiyo kasaidaw nina Goanshan a kenis konida sananay a kasamicidek.</FORM>
    </S>
</TEXT>