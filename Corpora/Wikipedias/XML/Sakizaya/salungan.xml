<?xml version="1.0" ?>
<TEXT id="Wiki_Sakizaya_salungan" xml:lang="pwn" source="Paiwan Wikipedia, article: salungan" copyright="CC BY-SA" citation="salungan. (2024, December 07). In Wikipedia [Paiwan]. https://pwn.wikipedia.org/wiki/salungan" BibTeX_citation="@misc{Wiki_pwn_salungan, title = salungan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/salungan} }">
    <S id="0">
        <FORM kindOf="original">salungan 美女,少女,可愛 sapuelac ngatu cacay salungan sa, u bangcalay a tatayna , atu u limecedan a tatayna. salungan sa azihen kya kidu nya limecedan. caay kalecad ku namihcaan, caay kalecaday a kanatal, caay kalecaday a lalangawan, caay tu kalecad ku maazihan nu salungan, caay kalecad tu naazih nu bangcal . nasumamaday a salunga caay kalecad tu ayzaay a salungan. nu Amilikaay a salungan caay kalecad tu Lipunay a salungan. nu Taywan Yincumin sa salungan sa, caay kalecad ku binacadan sa, caay tu kalecad, u nu Sakizaya a salungan, caay kalecad tu nu Tayan. ngatu tusa u dadiw nu Sakizaya sapuelac tu salungan a tatayna sa: aya u papah kalitang ku mata , tabaki ku udu , maihza ku ciid nu kilang ku lima nya salungan. mahiza ku damay nu nanum ku bukes . kapah a azihen ku laway. maylay misakakawaw a tatayna. u Oco a maazihan nu salungan sa, sikapahay a icel nu palamu atu kidu. pibihun tawya salunganen ku tau miazih. i Yaco sa, sanglacay atu lameneng ku banges, tabaki ku mata, adidi' ku cihek atu laway, tusa mata-pudac . ayzaay a maazihan sa, maydih tu kapahay a kidu, tabaki ku cucu, adidi' ku tatelecan , adidi' ku kuku', tanaya' ku kuku', takalaw ku kidu. namakayniyan a nasulitan nasakamuwan atu natinengan Wikipayke paybalucu'ay pulungamin a cudad-美女 nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun Taywan Sakizaya putiput i Youtube-dadipasan nakulitan ni Yiyang Sayun-原住民的審美觀</FORM>
        <FORM kindOf="standard">salongan 美女,少女,可愛 sapoelac ngato cacay salongan sa, o bangcalay a tatayna , ato o limecedan a tatayna. salongan sa azihen kya kido nya limecedan. caay kalecad ko namihcaan, caay kalecaday a kanatal, caay kalecaday a lalangawan, caay to kalecad ko maazihan no salongan, caay kalecad to naazih no bangcal . nasomamaday a salonga caay kalecad to ayzaay a salongan. no Amilikaay a salongan caay kalecad to Liponay a salongan. no Taywan Yincomin sa salongan sa, caay kalecad ko binacadan sa, caay to kalecad, o no Sakizaya a salongan, caay kalecad to no Tayan. ngato tosa o dadiw no Sakizaya sapoelac to salongan a tatayna sa: aya o papah kalitang ko mata , tabaki ko odo , maihza ko ciid no kilang ko lima nya salongan. mahiza ko damay no nanom ko bokes . kapah a azihen ko laway. maylay misakakawaw a tatayna. o Oco a maazihan no salongan sa, sikapahay a icel no palamo ato kido. pibihon tawya salonganen ko tao miazih. i Yaco sa, sanglacay ato lameneng ko banges, tabaki ko mata, adidi' ko cihek ato laway, tosa mata-podac . ayzaay a maazihan sa, maydih to kapahay a kido, tabaki ko coco, adidi' ko tatelecan , adidi' ko koko', tanaya' ko koko', takalaw ko kido. namakayniyan a nasolitan nasakamowan ato natinengan Wikipayke paybaloco'ay polongamin a codad-美女 nasolitan nay paybaloco'ay a kawaw no sobana'ay a po 2018-1, nasolitan ni Toko Sayon Taywan Sakizaya potipot i Yootobe-dadipasan nakolitan ni Yiyang Sayon-原住民的審美觀</FORM>
    </S>
</TEXT>