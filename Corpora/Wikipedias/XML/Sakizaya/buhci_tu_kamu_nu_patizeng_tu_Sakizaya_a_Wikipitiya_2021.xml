<?xml version="1.0" ?>
<TEXT id="Wiki_Sakizaya_buhci_tu_kamu_nu_patizeng_tu_Sakizaya_a_Wikipitiya_2021" xml:lang="pwn" source="Paiwan Wikipedia, article: buhci_tu_kamu_nu_patizeng_tu_Sakizaya_a_Wikipitiya_2021" copyright="CC BY-SA" citation="buhci_tu_kamu_nu_patizeng_tu_Sakizaya_a_Wikipitiya_2021. (2024, December 07). In Wikipedia [Paiwan]. https://pwn.wikipedia.org/wiki/buhci_tu_kamu_nu_patizeng_tu_Sakizaya_a_Wikipitiya_2021" BibTeX_citation="@misc{Wiki_pwn_buhci_tu_kamu_nu_patizeng_tu_Sakizaya_a_Wikipitiya_2021, title = buhci_tu_kamu_nu_patizeng_tu_Sakizaya_a_Wikipitiya_2021, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/buhci_tu_kamu_nu_patizeng_tu_Sakizaya_a_Wikipitiya_2021} }">
    <S id="0">
        <FORM kindOf="original">patizeng ayza buhci tu kamu nu patizeng tu Sakizaya a Wikipitiya 2021 nilacul ngatu cacay u kaput atu cabay nu Wikipitiya, mahicatu, iniwtu haw kita! ci Tuku Sayuen kaku, u Sakizaya a cidekay a tademaw. ayza a demiad, mutayli kaku tu Sakizaya Wikipitiya putiput, musakamu kaku "u bitelak nazipa'an nu Sakizaya Wikipitiya". i ayaw nu musakamuan nu maku, apakungku kaku nu Sakizya. u wawa nu niyazu', izaw ku nizeteng niza nanu adidi' henay, maydih malaheci tu nizateng i uzip niza. nazikuzay, paedap ku di'tu atu binawlan, sisa, malaheci tuway, zumasatu, taneng miedap tu binawlan ciniza haynisazikuz. mahiza musakamu kya kungku:u kamu nu i sumanaday, izaw kya niyazu' nu Sakizaya, adidi'ay a subal i bayu, izaw ku cecay a wawa, ci Pitay Kakalaw. nanu makatineng a mihcaan ciniza, sipabalucu' tu ciniza maydih mala bunac i tapuku, pakuniza malalacal a mubahel. saungay ciniza tu malumanay a pulun, nanibalucu' niza misanga' tu kakelic a balunga, u ni tenunan tu muwa ku paypay nya balunga. yu cacay a bataan izaw ku tusa a mihcaan, itiza i pabaw nu kakelic a balunga, patizengen ku nu bunac a paypay. nani niyazu' a mumul, nika mumulan katukuh i hezek nu bayu a tayza i tapuku, amalaheci ku nizatengan niza. makabalunga i bayu ciniza, malabadesay kalitemuhan tu tabakiay a baliyus atu cakeb, kinapina mabelin ku balunga. namahiza sikalitemuh tu kukung, u balunga atu nisupetan tu canacanan, u budawan niza sa mahmin a maalaw walesay tu nanialawan. malikid i nayi'nayay ku tademaw a subal, kaseluan micumud i subal nu tatayna sikalubu tu pina a mihca. mahiza, malalid henay tu sapitulik a mikilim tu simpi' kayadah mihcaan, katukuh maubad tu ku bukes niza. namahiza cacay a demiad, tansul sa ku di'tu nu bayu namaka bayu a tahkal, misakamu cinizaan : "palutatengaen,tatukel,likec isu,u atekakay a nizateng, maseneng kaku, ayzasa, apatizengen naku kisu mamikwanay nu bunac". nanu tawya a demiad, ci Pitay Kakalaw tahkal i sananal, maazih i batad nu wali, misabelabelat patuzu' tu tademaw tu tuki atu pasayzan. ngatu tusa u tademaw nu Sakizaya, caay henay mangsiw cacay a malebut, nanu 2015 a mihcaan 9 a bulad, malingatu patizeng tu Wikipitiya sapibielakay a dibu nu Sakizaya. caliway 17 a bulad mitanam atu sadakadakayan, i 2017 a mihcaan 1 a bulad micumud tu "sapakengay a kalungangan". u nakawawan nu Sakizaya nu mubitelak tu Wikipitiya, izaw ku enem a ngatu atu lacul: sakacacay. musaupu,mucelak atu nipatizeng tu putiput:Ceng-ta yuan-min cong-sin nipatizeng tu musaupuay nu paybinacadan, pabeli tu sadimata' amisulit, zumasatu, tayza cuwacuwa nu Taywan subal, muedap musaupu satangahay nu paybinacadan, patizeng tu misulitay a putiput, patizeng tu sapiecaway a sapicudad. sakatusa. mubelih tu satangan mitanam misulit tu satinakuan a sapacelilan. mayza i "Taywan yicumin nazipa'an kamu lalangawan a sukudad" atu Wikipitiya kitakit a sapacelilan, mipili' 100 a sapacelian, mubelih tu Wikipitiya nu Sakizaya satinaku a sapacelian, u satinaku nu misulit tu sapacelilan. sakatulu. micunus patizengay atu misang'ay a sapacelian:sisetyimo nu Wikipitiya sapibitelakay a dibu sawsawni sa miazih tu paykamu a kawaw, zumasatu pasilsil tu sakapahay a kamu itiza i "sapakengay a kalungangan". kya sapakengay a patuzu'ay a kalic, sawsawni sa mitadas, pabinawlan atu pawacay. sisa, wizasatu saicelang mubelih tu taypuolayta a sulit, matuling atu pasatezep patizeng atu musanga' tu sapacelian, kyu matuling kauzip i "sapakengay a kalungangan". sakasepat. mubelih atu mutimadaw tu taypuolayta a sulit:ilabu nu sapibitelakay a dibu, mahmin 67,448 a taypuolayta a sulit, kakaydihan kasiwantanen sainayi'ay 8,250 taypuolayta a sulit. winiyan a kawaw sa, u sasadakayan a kawaw ilabu nu sapibitelakay a dibu. Ceng-ta yuan-min cong-sin micekiw atu patahkal tu "takalaway a tumiyac mitesekay a sulit — saayaw mubelih zumasa muliyaw — sazikuzay sakapahen" a kawaw, sapawazay tu sasadakayan a kawaw. sisa, taneng madapesut pahezek mubelih tu 8250 taypuolayta a sulit, atu namahiza mahmin mutimadaw. ngatu tulu sakalima. patizeng tu bacu a saupu nu sapacelilan nu paenengay a lacul: Ceng-ta putiput mucekiw atu patahkal tu "bacu a saupu nu sapacelilan", papulungen tu lalid masasiketay a kakuniza nu sapacelilan. zumasatu malecad saungay lacacay mubelih,lacacay muliyaw misulit atu sanga'ay a sasakawawen, micunus masibekay a sapacelilan. tinaku: kanatal,kakitizaan,niyazu',tademaw… sakaenem. sacacayen masanga' atu mabalud mukawaw: misuayaw tu baluhayay a saungay nu kamu, paybinacadan malecad misuayaw tu "caaykatepa tu misulitay". haca, katuud henay ku babalaki i niyazu', nika, misuayaw tu ayzaay a Wikipitaya, nayi' tu ku lahci ku babalaki. sisa, anu amisanga' tu sapacelian, kakaydihan sacacayen kalu caykalecaday a tademaw, kapulungan malaheci tu kawaw. sakasapawazay tu mahiniay a sasadakayan, Sakizaya putiput papulung tademaw mala "pasaupuay—Ceng-ta Wikipitiya muedapay — misulitay — babalaki" a putiput, u mabaluday a putiput. sapibitelak a kawaw sasadakayan, saicelang kami mihmihcaan, mangelu' tuway. pasilsil hanaku ku sasadakayan tuniyan a kawaw: 1.caaykakapah ku sapasaungayan, da'cus misaungay. 2.taypuolayta a sulit mangaleb matesek, utiih matineng. 3.caaykakapah ku kamu nu adiwawa, caaykakapah misulit ku babalaki. 4.mueneng i batad a niyazu' ku banacadan, caaykakapah musaupu tu tademaw. 5.caykatineng tu Wikipitiya a lacul. 6.kakaydihan musaungay atu misawatan i demidemiad mihmihcaan. 7.caykaw Natawlan a kamu ku Sakizaya. misuaywaw tu Wiki mei-ti a kwanay pazazan a timadaw, atu sakadademec nu baluhay a kamu ilabu nu sapibitelakay a dipu nu Wikipitiya, amaydih pasilsil ilabu nu "sapakengay a kalungangan", kakaydihan demidemiad sa i sainayi'ay a nikayadah. u sasadakayan nu adidi'ay a binacadan. 2017 a mihcaan 8 a bulad, Sakizaya putiput malingatu misulit tu 8250 taypuolayta, kabilil mahmin mubelih atu mutimadaw. ngatu sepat ayaw nu 2018 a mihcaan, milunguc misumad tu kitakitay a bangku, i malecaday a mihcaan, maalatu ku heci, pasumad tu ku Natawlan a bangku "ais", masumad 'szy" tuway. 2019 a mihcaan 11 a bulad 22 a demiad, sapacelilan nu Sakizaya katukuh 3600 a belih, mikawaway tu kalumyiti mangasiw 6 a mang, sazikuzay, maala tu ku heci nu tatapang nu Wikipitiya, tatenga'ay macakat i calay. mayza 2015 a mihcaan 9 a bulad katukuh 2019 a mihcaan 11 a bulad, namilawat 4 a mihcaan 3 a bulad, izaw 2500 ku demiad, mala saka 331 tacalayay a Wikipitiya,sakacacay nu Taywan yincumincu a sulit, zumasatu, u saka 29 a kamu nu Wikipitiya ilabu nu mangasiw cacay a malebtu a kamu nu kamu nu Satimulay a subal. Wikipitiya tatenga' pacuzuh tu idih nu binacadan tu nu kamu nu binacadan, pacunus tu ku icel nu sulit nu kamu, tatenga' malisimet,masamata atu padutus tu kamu. mahiza ayaway a kungku, u kaput nu Sakizaya Wikipitiya, mahiza kya wawa ci Pitay Kakalaw, maydih mubahel i tapuku. pahezek tu sapalumata satu, caykatalaw tu sasadakayan, matalul taayaw, pinapinasa tu ku sasadakayan, sazikuzay, paedap ku ipabaway a di'tu, malaheci tu ku kawaw niza. mala sananalay a banac tu ku Sakizaya Wikipitiya, mahiza ci Pitay Kakalaw, belatbelat satu i tapuku, palikat tu zazan nu kamu a kawaw, patuzu' tu binacadan, matalul taayaw muculil. hatizatu ku kamu nu maku, mikukay tamuwan mitingil takuwan a kamu, sahaymawen,sakapahen ku uzip namu, kukay! cucucucu kukay!</FORM>
        <FORM kindOf="standard">patizeng ayza bohci to kamo no patizeng to Sakizaya a Wikipitiya 2021 nilacol ngato cacay o kapot ato cabay no Wikipitiya, mahicato, iniwto haw kita! ci Toko Sayoen kako, o Sakizaya a cidekay a tademaw. ayza a demiad, motayli kako to Sakizaya Wikipitiya potipot, mosakamo kako "o bitelak nazipa'an no Sakizaya Wikipitiya". i ayaw no mosakamoan no mako, apakongko kako no Sakizya. o wawa no niyazo', izaw ko nizeteng niza nano adidi' henay, maydih malaheci to nizateng i ozip niza. nazikozay, paedap ko di'to ato binawlan, sisa, malaheci toway, zomasato, taneng miedap to binawlan ciniza haynisazikoz. mahiza mosakamo kya kongko:o kamo no i somanaday, izaw kya niyazo' no Sakizaya, adidi'ay a sobal i bayo, izaw ko cecay a wawa, ci Pitay Kakalaw. nano makatineng a mihcaan ciniza, sipabaloco' to ciniza maydih mala bonac i tapoko, pakoniza malalacal a mobahel. saongay ciniza to malomanay a polon, nanibaloco' niza misanga' to kakelic a balonga, o ni tenonan to mowa ko paypay nya balonga. yo cacay a bataan izaw ko tosa a mihcaan, itiza i pabaw no kakelic a balonga, patizengen ko no bonac a paypay. nani niyazo' a momol, nika momolan katokoh i hezek no bayo a tayza i tapoko, amalaheci ko nizatengan niza. makabalonga i bayo ciniza, malabadesay kalitemohan to tabakiay a baliyos ato cakeb, kinapina mabelin ko balonga. namahiza sikalitemoh to kokong, o balonga ato nisopetan to canacanan, o bodawan niza sa mahmin a maalaw walesay to nanialawan. malikid i nayi'nayay ko tademaw a sobal, kaseloan micomod i sobal no tatayna sikalobo to pina a mihca. mahiza, malalid henay to sapitolik a mikilim to simpi' kayadah mihcaan, katokoh maobad to ko bokes niza. namahiza cacay a demiad, tansol sa ko di'to no bayo namaka bayo a tahkal, misakamo cinizaan : "palotatengaen,tatokel,likec iso,o atekakay a nizateng, maseneng kako, ayzasa, apatizengen nako kiso mamikwanay no bonac". nano tawya a demiad, ci Pitay Kakalaw tahkal i sananal, maazih i batad no wali, misabelabelat patozo' to tademaw to toki ato pasayzan. ngato tosa o tademaw no Sakizaya, caay henay mangsiw cacay a malebot, nano 2015 a mihcaan 9 a bolad, malingato patizeng to Wikipitiya sapibielakay a dibo no Sakizaya. caliway 17 a bolad mitanam ato sadakadakayan, i 2017 a mihcaan 1 a bolad micomod to "sapakengay a kalongangan". o nakawawan no Sakizaya no mobitelak to Wikipitiya, izaw ko enem a ngato ato lacol: sakacacay. mosaopo,mocelak ato nipatizeng to potipot:Ceng-ta yoan-min cong-sin nipatizeng to mosaopoay no paybinacadan, pabeli to sadimata' amisolit, zomasato, tayza cowacowa no Taywan sobal, moedap mosaopo satangahay no paybinacadan, patizeng to misolitay a potipot, patizeng to sapiecaway a sapicodad. sakatosa. mobelih to satangan mitanam misolit to satinakoan a sapacelilan. mayza i "Taywan yicomin nazipa'an kamo lalangawan a sokodad" ato Wikipitiya kitakit a sapacelilan, mipili' 100 a sapacelian, mobelih to Wikipitiya no Sakizaya satinako a sapacelian, o satinako no misolit to sapacelilan. sakatolo. miconos patizengay ato misang'ay a sapacelian:sisetyimo no Wikipitiya sapibitelakay a dibo sawsawni sa miazih to paykamo a kawaw, zomasato pasilsil to sakapahay a kamo itiza i "sapakengay a kalongangan". kya sapakengay a patozo'ay a kalic, sawsawni sa mitadas, pabinawlan ato pawacay. sisa, wizasato saicelang mobelih to taypoolayta a solit, matoling ato pasatezep patizeng ato mosanga' to sapacelian, kyo matoling kaozip i "sapakengay a kalongangan". sakasepat. mobelih ato motimadaw to taypoolayta a solit:ilabo no sapibitelakay a dibo, mahmin 67,448 a taypoolayta a solit, kakaydihan kasiwantanen sainayi'ay 8,250 taypoolayta a solit. winiyan a kawaw sa, o sasadakayan a kawaw ilabo no sapibitelakay a dibo. Ceng-ta yoan-min cong-sin micekiw ato patahkal to "takalaway a tomiyac mitesekay a solit — saayaw mobelih zomasa moliyaw — sazikozay sakapahen" a kawaw, sapawazay to sasadakayan a kawaw. sisa, taneng madapesot pahezek mobelih to 8250 taypoolayta a solit, ato namahiza mahmin motimadaw. ngato tolo sakalima. patizeng to baco a saopo no sapacelilan no paenengay a lacol: Ceng-ta potipot mocekiw ato patahkal to "baco a saopo no sapacelilan", papolongen to lalid masasiketay a kakoniza no sapacelilan. zomasato malecad saongay lacacay mobelih,lacacay moliyaw misolit ato sanga'ay a sasakawawen, miconos masibekay a sapacelilan. tinako: kanatal,kakitizaan,niyazo',tademaw… sakaenem. sacacayen masanga' ato mabalod mokawaw: misoayaw to balohayay a saongay no kamo, paybinacadan malecad misoayaw to "caaykatepa to misolitay". haca, katood henay ko babalaki i niyazo', nika, misoayaw to ayzaay a Wikipitaya, nayi' to ko lahci ko babalaki. sisa, ano amisanga' to sapacelian, kakaydihan sacacayen kalo caykalecaday a tademaw, kapolongan malaheci to kawaw. sakasapawazay to mahiniay a sasadakayan, Sakizaya potipot papolong tademaw mala "pasaopoay—Ceng-ta Wikipitiya moedapay — misolitay — babalaki" a potipot, o mabaloday a potipot. sapibitelak a kawaw sasadakayan, saicelang kami mihmihcaan, mangelo' toway. pasilsil hanako ko sasadakayan toniyan a kawaw: 1.caaykakapah ko sapasaongayan, da'cos misaongay. 2.taypoolayta a solit mangaleb matesek, otiih matineng. 3.caaykakapah ko kamo no adiwawa, caaykakapah misolit ko babalaki. 4.moeneng i batad a niyazo' ko banacadan, caaykakapah mosaopo to tademaw. 5.caykatineng to Wikipitiya a lacol. 6.kakaydihan mosaongay ato misawatan i demidemiad mihmihcaan. 7.caykaw Natawlan a kamo ko Sakizaya. misoaywaw to Wiki mei-ti a kwanay pazazan a timadaw, ato sakadademec no balohay a kamo ilabo no sapibitelakay a dipo no Wikipitiya, amaydih pasilsil ilabo no "sapakengay a kalongangan", kakaydihan demidemiad sa i sainayi'ay a nikayadah. o sasadakayan no adidi'ay a binacadan. 2017 a mihcaan 8 a bolad, Sakizaya potipot malingato misolit to 8250 taypoolayta, kabilil mahmin mobelih ato motimadaw. ngato sepat ayaw no 2018 a mihcaan, milongoc misomad to kitakitay a bangko, i malecaday a mihcaan, maalato ko heci, pasomad to ko Natawlan a bangko "ais", masomad 'szy" toway. 2019 a mihcaan 11 a bolad 22 a demiad, sapacelilan no Sakizaya katokoh 3600 a belih, mikawaway to kalomyiti mangasiw 6 a mang, sazikozay, maala to ko heci no tatapang no Wikipitiya, tatenga'ay macakat i calay. mayza 2015 a mihcaan 9 a bolad katokoh 2019 a mihcaan 11 a bolad, namilawat 4 a mihcaan 3 a bolad, izaw 2500 ko demiad, mala saka 331 tacalayay a Wikipitiya,sakacacay no Taywan yincominco a solit, zomasato, o saka 29 a kamo no Wikipitiya ilabo no mangasiw cacay a malebto a kamo no kamo no Satimolay a sobal. Wikipitiya tatenga' pacozoh to idih no binacadan to no kamo no binacadan, paconos to ko icel no solit no kamo, tatenga' malisimet,masamata ato padotos to kamo. mahiza ayaway a kongko, o kapot no Sakizaya Wikipitiya, mahiza kya wawa ci Pitay Kakalaw, maydih mobahel i tapoko. pahezek to sapalomata sato, caykatalaw to sasadakayan, matalol taayaw, pinapinasa to ko sasadakayan, sazikozay, paedap ko ipabaway a di'to, malaheci to ko kawaw niza. mala sananalay a banac to ko Sakizaya Wikipitiya, mahiza ci Pitay Kakalaw, belatbelat sato i tapoko, palikat to zazan no kamo a kawaw, patozo' to binacadan, matalol taayaw mocolil. hatizato ko kamo no mako, mikokay tamowan mitingil takowan a kamo, sahaymawen,sakapahen ko ozip namo, kokay! cocococo kokay!</FORM>
    </S>
</TEXT>