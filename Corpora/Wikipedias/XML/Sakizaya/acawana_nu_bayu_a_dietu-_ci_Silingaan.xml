<?xml version="1.0" ?>
<TEXT id="Wiki_Sakizaya_acawana_nu_bayu_a_dietu-_ci_Silingaan" xml:lang="szy" source="Sakizaya Wikipedia, article: acawana_nu_bayu_a_dietu-_ci_Silingaan" copyright="CC BY-SA" citation="acawana_nu_bayu_a_dietu-_ci_Silingaan. (2025, May 05). In Wikipedia [Sakizaya]. https://szy.wikipedia.org/wiki/acawana_nu_bayu_a_dietu-_ci_Silingaan" BibTeX_citation="@misc{Wiki_szy_acawana_nu_bayu_a_dietu-_ci_Silingaan, title = acawana_nu_bayu_a_dietu-_ci_Silingaan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/acawana_nu_bayu_a_dietu-_ci_Silingaan} }">
    <S id="0">
        <FORM kindOf="original">acawana nu bayu a dietu- ci Silingaan 小海神的新娘— nilacul nagtu1: u kungku nu Sakizaya uyniyan a kungku nu Sakizaya, musakamu tu tatayna a di'tu ci Silingaan, u pauzip tu mibutingay a tademaw i bayu', anu masatebuc ku tademaw nu Sakizaya. tina di'tu sanay, mahiza tu di'tu nu Hulam ci Macu . malecad nu kawaw nu heni. pauzip tu i bayu'ay a tademaw. ngatu2: nalecuh ci Silingaan nakamuan nu mihecaan, nayi' ku laed nu bayu atu enal, katukuh sa ku bayu' icuwacuwa nu tukus, muenengay i tukus a cidekay sa, hina balad nu bayu ku tuutuud atu nika uzip nu tademaw. u wawana nu kakawsan nu Sakizaya ci Butuc aci Sabak, ci Lubas, siwawana ciniza izaw ku wawa tu tatayna ci Silingan. salengac ku banges mabunal tu, u zuma ku salungan. u zuma a demiad, tabayu ci Silingan i cabiyas, maazih nu wawa nu bayu adietu ci Balakas, maala nu sangulan ci Balakas, kinapina mipasungit, nayi' ku laheci. mabalucu' ku wawa nu bayu a dietu, patapeliken mialulul ku niyazu'. ngatu3: milunguc ku binawlan u liwan nu cidekay milunguc ci Lubasan, bakahen ku wawana i su pauzip tu niyazu', a hicanaca ni Lubas, sulul han tu niza. pakay haku han ku wawana ci Silingan, sipialul i bayu, tansul sa kubayu a masamata, haymau satu malawpes ku tapelik. ngatu4: mikilim tu wawa ci Lubas nazikuzan, mabulah tu ci Lubas tu wawana, liliden niza ku tatulu a wawa, mikilul tu nalikidan niya haku tatimulen ku culil mikilim tu wawana. u zuma a demiad, katukuh tu i &quot;talawadaw&quot; i sacumud nu talawadaw, sa sipiwait niza kiya culekul a mukin amalinges, tu bayu adietu misakam, &quot; i naculekul ku salaedan, amana tu picalap a tayni! &quot; namahiza, tahekal ku salengacay akulit saka siwantan ku tukus atu bayu a salaedan, namahiza cayay tu kacacalap. u wawa ni Lubas amin lalid sa mikilim tu sabana, namahiza, iziluz kuheni sa mala kakawsan tu nu yicumin(cidekay). kiya malacul nu bayu ci-Silingan, pauzip tu i bayuway a cidekay. ngatu5: u adingu katukuh i buyu nu Pazik kami u Sakizaya sa u dietu haniyam ku adingu, palu tatenga' tu adingu, palu tatenga' tu lahad, nayi' ku caay ka i tiza, namapatay ku tademaw sa, mala dietu ku adingu', u adingu niza sa milakuwit tu talakaway a buyu' katukuh i helun, pasayza, i wali, mapawpaw i bayu, iyu silisin ku niyazu', sa pasawali ku mapalaway, pahalhal ku mapalaway tu tunuz, daedac atu epah. mikapet tu papah nu tayu a papasepi tu dietu, u kakawsan a dietu sa namaka bayu milakuwit tu buyu' nu pazik a tahelun i sasalisinan, kiyu u nika uzip nu Sakizaya ku mahiniyay, ahican midimut, kiyu u kaka biyalawan kina mahiniyay kiya! namakayniay a nasulitan nasakamuan atu natinenganː nasakamuwan ni Tiway Sayuen. nasulitan nay pabalucu'ay a kawaw nu subana'ay a pu 2018-1 malaalitin tu i hekalay atu zumaay a natinenganː 撒奇萊雅族 -</FORM>
        <FORM kindOf="standard">acawana no bayo a dieto- ci Silingaan 小海神的新娘— nilacol nagto1: o kongko no Sakizaya oyniyan a kongko no Sakizaya, mosakamo to tatayna a di'to ci Silingaan, o paozip to mibotingay a tademaw i bayo', ano masateboc ko tademaw no Sakizaya. tina di'to sanay, mahiza to di'to no Holam ci Maco . malecad no kawaw no heni. paozip to i bayo'ay a tademaw. ngato2: nalecoh ci Silingaan nakamoan no mihecaan, nayi' ko laed no bayo ato enal, katokoh sa ko bayo' icowacowa no tokos, moenengay i tokos a cidekay sa, hina balad no bayo ko tootood ato nika ozip no tademaw. o wawana no kakawsan no Sakizaya ci Botoc aci Sabak, ci Lobas, siwawana ciniza izaw ko wawa to tatayna ci Silingan. salengac ko banges mabonal to, o zoma ko salongan. o zoma a demiad, tabayo ci Silingan i cabiyas, maazih no wawa no bayo adieto ci Balakas, maala no sangolan ci Balakas, kinapina mipasongit, nayi' ko laheci. mabaloco' ko wawa no bayo a dieto, patapeliken mialolol ko niyazo'. ngato3: milongoc ko binawlan o liwan no cidekay milongoc ci Lobasan, bakahen ko wawana i so paozip to niyazo', a hicanaca ni Lobas, solol han to niza. pakay hako han ko wawana ci Silingan, sipialol i bayo, tansol sa kobayo a masamata, haymao sato malawpes ko tapelik. ngato4: mikilim to wawa ci Lobas nazikozan, mabolah to ci Lobas to wawana, liliden niza ko tatolo a wawa, mikilol to nalikidan niya hako tatimolen ko colil mikilim to wawana. o zoma a demiad, katokoh to i &quot;talawadaw&quot; i sacomod no talawadaw, sa sipiwait niza kiya colekol a mokin amalinges, to bayo adieto misakam, &quot; i nacolekol ko salaedan, amana to picalap a tayni! &quot; namahiza, tahekal ko salengacay akolit saka siwantan ko tokos ato bayo a salaedan, namahiza cayay to kacacalap. o wawa ni Lobas amin lalid sa mikilim to sabana, namahiza, iziloz koheni sa mala kakawsan to no yicomin(cidekay). kiya malacol no bayo ci-Silingan, paozip to i bayoway a cidekay. ngato5: o adingo katokoh i boyo no Pazik kami o Sakizaya sa o dieto haniyam ko adingo, palo tatenga' to adingo, palo tatenga' to lahad, nayi' ko caay ka i tiza, namapatay ko tademaw sa, mala dieto ko adingo', o adingo niza sa milakowit to talakaway a boyo' katokoh i helon, pasayza, i wali, mapawpaw i bayo, iyo silisin ko niyazo', sa pasawali ko mapalaway, pahalhal ko mapalaway to tonoz, daedac ato epah. mikapet to papah no tayo a papasepi to dieto, o kakawsan a dieto sa namaka bayo milakowit to boyo' no pazik a tahelon i sasalisinan, kiyo o nika ozip no Sakizaya ko mahiniyay, ahican midimot, kiyo o kaka biyalawan kina mahiniyay kiya! namakayniay a nasolitan nasakamoan ato natinenganː nasakamowan ni Tiway Sayoen. nasolitan nay pabaloco'ay a kawaw no sobana'ay a po 2018-1 malaalitin to i hekalay ato zomaay a natinenganː 撒奇萊雅族 -</FORM>
    </S>
</TEXT>