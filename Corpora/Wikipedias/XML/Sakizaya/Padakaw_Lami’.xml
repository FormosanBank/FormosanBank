<?xml version="1.0" ?>
<TEXT id="Wiki_Sakizaya_Padakaw_Lami’" xml:lang="pwn" source="Paiwan Wikipedia, article: Padakaw_Lami’" copyright="CC BY-SA" citation="Padakaw_Lami’. (2024, December 07). In Wikipedia [Paiwan]. https://pwn.wikipedia.org/wiki/Padakaw_Lami’" BibTeX_citation="@misc{Wiki_pwn_Padakaw_Lami’, title = Padakaw_Lami’, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Padakaw_Lami’} }">
    <S id="0">
        <FORM kindOf="original">== u kungku ni Padakaw. == ci Padakaw ku ngangan nu maku. ci Lami' ku ina nu maku. sisa ci Padakaw Lami' ku ngangan nu maku. padakaw Lami' (1990-), ci kaw, u wawa ni Lami' Kulang (1954-), u micudaday ni Nuwa saydang kaku, atu micudaday i 2018 a mihecan i picudadan nu Sakidaya tu kalihanawan a malawlawpes akamua. nanuwawa a mauzip nani lecuhan kaku sa i cacayay a malebut izaw ku siwa a lasubu siwa a bataan a mihcaan. kuni lecuhan itakuan. katukuh ayda sa tusa a bataan izaw ku walu nu mihcaan nu maku ayda. kaydihan salungan ku udip numaku salungan adihan ku pising nu maku. u kumcetay adihan a kaying kaku yadah ku maydihan i takuwanan. inay' hanay ku acawa ayza. pacilu'en aku mu kilam ku kanamuhan aku a tatama. u sitangahay/sipunuhay ku kanamuhan numfaku. maydihay i takuwan a tatamasa a mukunuy mudimata, tu 'kim tayni inu ayawan akukya akapah, amana kaw ebah kuni pimukutayni, ca'ay kaw maapaay ku balucu' numaku! kumceday kunikauzip ninatileng. siwacah ku nadikudan nu mulalabaay i takuwan. i Hupu ku niyazu' nu maku, nanuadidi' kaku itini a niyazu' mauzip. izaw ku bayu, izaw ku buyu'. kapah ku nyadu' numaku sikawaw amin ku biyabiyawwan numaku. yadah ku lami' iumaumahan atu kakanen. yadah ku buting atu kalang i sa'uwac. tabayu, yadah ku lalacan, u uzang, u kanasaw, u muli; manamuh kaku mukan. tabuyu', izaw ku dungec, izaw ku puwakih, izaw ku tana'; palamel hang tu buting atu kalang, ama zengang nima ku asu'. manamuh kaku tu niyazu' nu maku. minanaman 2003 a mihcaan ma pahedek i Min-Li adidiay a cacudadan. u mimaliay nu cacudadan kaku mikaput kaku, misetset mimali sa, u sakacacay tu kami nu mimaliyay i Kalingku kami. 2006 a mihcaan ma pahedek i Hua-Kang kuwcung, u mimaliay nu cacudadan kukaput numaku, misetset mimali usakacacay kuniyam akaput nu kalingku. 2009 a mihcaan ma pahedek tu i Hualien u talakaway nu tatayna a cacudadan, u mimaliay tu nu cacudadan mi kaput kaku; sakapahay a misulitay nu kaput kaku. 2012 a mihcaan ma pahetak micudad, inu talakaway a Tung-Hua a cacudadan, tayda aca i nukamuwan a kaput, mi binkiw tunu talakaway a Cing-Hua talakaway a cacudadan,mi binkiw tunu saydanka, malalid kaku makaala tu ciang-sye-cin tu mihmihcaan. kanamuhan a kawaw sakanamuhan ni padakaw sa, miazih tu cudad, izaw ku nalipaan a cudad, izaw ku masasunidanay a cudad , izaw ku Harry Potter, izaw ku Game of thrones, atu hicahi:ca a kalawcudad manamuh mitengil tu datukan, mitengil tu kulasik a datukan atu hicahica:nan kya nidatukan. sakanamuhan aku tayza izuma a niyazu' midang. natayza kaku i Macau , HongKong , Philippines atu Vitenam , namakadih kaku tu tabakiay a buting i Bohol subal, kapah kay miazihan. maydih kaku tu tayza kitakit midang. manamuh mukan tu canaca:nan a kawawan a kaka'nan, izaw ku kanasaw, izaw ku salipit, izaw ku damay, izaw ku muli. manamuh kaku minanam tu canaca:nan a kawawan nu Sakizaya, izaw ku yadahay a nananaman nu laylay nu Sakizaya.</FORM>
        <FORM kindOf="standard">== o kongko ni Padakaw. == ci Padakaw ko ngangan no mako. ci Lami' ko ina no mako. sisa ci Padakaw Lami' ko ngangan no mako. padakaw Lami' (1990-), ci kaw, o wawa ni Lami' Kolang (1954-), o micodaday ni Nowa saydang kako, ato micodaday i 2018 a mihecan i picodadan no Sakidaya to kalihanawan a malawlawpes akamoa. nanowawa a maozip nani lecohan kako sa i cacayay a malebot izaw ko siwa a lasobo siwa a bataan a mihcaan. koni lecohan itakoan. katokoh ayda sa tosa a bataan izaw ko walo no mihcaan no mako ayda. kaydihan salongan ko odip nomako salongan adihan ko pising no mako. o komcetay adihan a kaying kako yadah ko maydihan i takowanan. inay' hanay ko acawa ayza. pacilo'en ako mo kilam ko kanamohan ako a tatama. o sitangahay/siponohay ko kanamohan nomfako. maydihay i takowan a tatamasa a mokonoy modimata, to 'kim tayni ino ayawan akokya akapah, amana kaw ebah koni pimokotayni, ca'ay kaw maapaay ko baloco' nomako! komceday konikaozip ninatileng. siwacah ko nadikodan no molalabaay i takowan. i Hopo ko niyazo' no mako, nanoadidi' kako itini a niyazo' maozip. izaw ko bayo, izaw ko boyo'. kapah ko nyado' nomako sikawaw amin ko biyabiyawwan nomako. yadah ko lami' iomaomahan ato kakanen. yadah ko boting ato kalang i sa'owac. tabayo, yadah ko lalacan, o ozang, o kanasaw, o moli; manamoh kako mokan. taboyo', izaw ko dongec, izaw ko powakih, izaw ko tana'; palamel hang to boting ato kalang, ama zengang nima ko aso'. manamoh kako to niyazo' no mako. minanaman 2003 a mihcaan ma pahedek i Min-Li adidiay a cacodadan. o mimaliay no cacodadan kako mikapot kako, misetset mimali sa, o sakacacay to kami no mimaliyay i Kalingko kami. 2006 a mihcaan ma pahedek i Hoa-Kang kowcong, o mimaliay no cacodadan kokapot nomako, misetset mimali osakacacay koniyam akapot no kalingko. 2009 a mihcaan ma pahedek to i Hoalien o talakaway no tatayna a cacodadan, o mimaliay to no cacodadan mi kapot kako; sakapahay a misolitay no kapot kako. 2012 a mihcaan ma pahetak micodad, ino talakaway a Tong-Hoa a cacodadan, tayda aca i nokamowan a kapot, mi binkiw tono talakaway a Cing-Hoa talakaway a cacodadan,mi binkiw tono saydanka, malalid kako makaala to ciang-sye-cin to mihmihcaan. kanamohan a kawaw sakanamohan ni padakaw sa, miazih to codad, izaw ko nalipaan a codad, izaw ko masasonidanay a codad , izaw ko Harry Potter, izaw ko Game of thrones, ato hicahi:ca a kalawcodad manamoh mitengil to datokan, mitengil to kolasik a datokan ato hicahica:nan kya nidatokan. sakanamohan ako tayza izoma a niyazo' midang. natayza kako i Macao , HongKong , Philippines ato Vitenam , namakadih kako to tabakiay a boting i Bohol sobal, kapah kay miazihan. maydih kako to tayza kitakit midang. manamoh mokan to canaca:nan a kawawan a kaka'nan, izaw ko kanasaw, izaw ko salipit, izaw ko damay, izaw ko moli. manamoh kako minanam to canaca:nan a kawawan no Sakizaya, izaw ko yadahay a nananaman no laylay no Sakizaya.</FORM>
    </S>
</TEXT>