<?xml version="1.0" ?>
<TEXT id="Wiki_Sakizaya_timulbayu_mingayaway_Amis_Lipu_a_hitay" xml:lang="pwn" source="Paiwan Wikipedia, article: timulbayu_mingayaway_Amis_Lipu_a_hitay" copyright="CC BY-SA" citation="timulbayu_mingayaway_Amis_Lipu_a_hitay. (2024, December 07). In Wikipedia [Paiwan]. https://pwn.wikipedia.org/wiki/timulbayu_mingayaway_Amis_Lipu_a_hitay" BibTeX_citation="@misc{Wiki_pwn_timulbayu_mingayaway_Amis_Lipu_a_hitay, title = timulbayu_mingayaway_Amis_Lipu_a_hitay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/timulbayu_mingayaway_Amis_Lipu_a_hitay} }">
    <S id="0">
        <FORM kindOf="original">== kakiliman == cacay aniwiwiway a subal i kilakilangan saapa sa tuluay lasubu a mihcaan, patatenga u Lipun mingayaw cay kademec sa ku kamu, namakay sakatusa a ngangayaw nu Lipun kapawanatu tu nu Lipunay ahita Amis a tademawan. ayza satu maazih tu ita ku lalum nu Taywan, ciniza namakay Taywan nipaculculan patayza i timulbayu mingayaw, i lalabu nu kilakilangan cacay mauzip itiza tulu izaw ku cacay a mihcaan. nilaculan 1974 a mihcaan MOROTAI i labu nu buyubuyu'an maazih ya cacay tademaw nu tusaay ka ngangayawan henay nu Lipunay a hitay, yu matepa ciniza haw sa tunu tuwa' sa mihanu Lipun musakamu, sakamu sa caay ka zemec ku Lipun mingayaw sa musakamu, satu u Lipun itawya tu tuluay bataan a mihecaan mingayaw mazemec tuway kaliyu han niza, u tabesiw sanay tayni ci niza hakya asaan, azihan misapinang tatengaay namakayzaay i Taywan pusungay Amis a tademaw ci S-ni-iyw, i kaLipunan henay micumud tu nu binacaday iyung a sakaputay mala u hitayay nu Lipun, u Lipun a ngangan niza ci Cung-cun- huy- bu han, namakapabaw ku nipikuwang nu ada haw sa masasiwatid tuway tu cabay ciniza, satu tataytay tu i buyubuyu'an niya subal a mauzip tu tuluay lasubu izaw ku cacay a mihecaan.namahicaay ku kawaw kya tayza sa i timulbayu a subal mingangayaw saw? i tawya Lipun a Cebu malingatu mingayaw tu walibayu, katuud ku kakaydiha a tademaw a pacumud tuynian a ngangayawan,caay dada' ka pinaay a mihcean tu pikuwan a pikilul tu kawaw nu Lipun, pasumana' tu Taywanay a tademaw, kacacayen ku balucu' a mikawaw tu Lipun asa, hakay aca katuud tu ku tademaw maydihay a paazih tu cay ku mapidahay ku Taywanay a tademaw asaan, uzuma maydih aca itiza i ngangayawan a singangan.1942 a mihcaan hawsa malingatu tu ku Lipuan misulup tu a cima ku maydihay a malahita sa tu Taywanay a tademaw, saayayaw 1020 ku tademaw taneng tu sa ku pizateng nu Lipun, azihan malaalaw a maydih milihiza malahitay, satu pakala tu sepat izaw ku tusa mang tu ka katuud nu tademaw, itawya tuwaca katuud ku caay kaalaay a tademaw uzuma kinapatay sa.matineng ku Lipun tu binacadan a tademaw matineng siicelang mangangayaw i buyu' atu i kilakilangan a zazan, sisa misapuput tu nu binacaday iyung a hitay, nacacay tahkal ku masakaputay a hitay cacalasubu katukuh enem lasubu ku tademaw, patayzaen i timulbayu Philippines a kakitizaan mangangayaw, tayzaay itiza a tademaw caytu ka taluma', kadihian sa ku madukaay katuud ku mapatayay nu tademaw. halu ci Sniiw a tademaw.1944 a mihcaan, tusa bataan izaw ku sepet ku mihcaan niza miecaw tu micidekay nu zazan bayu pabaway mapahezek, patayzaen tu ciniza i MOROTAI. itawya pingayaw kasaicelang nu pikuwang a lacu nu America hawsa, caliway tu tusa a bulad ku nipucumud pikuwang nu America. u Lipun a hitay cay tu pakademec tu ada,tazikuz satu micumud tu kacebed nu kilakilangan malingatu mingayaw tu kinapatay sanay a hitay,itawya malasuninipay a hitay ci Sniiw satu malaliwasa' tuway ciniza tu cabay, cumud satu ciniza i lalabu macebeda a kilangkilangan a mihalhal tu mipadangay a hitay.uyza satu u nikatineng niza i buyu' a mauzip, yu matepa ciniza hawsa sizikuz tu nu kalahitayanay nu Lipunay a zikuz, u kang a tupel, i limaay niza tusa a balud ya tulu walu amahizaay a kuwangan, pakala tu cacabataan ku lacu', iza henay nu hitayanay a bakan, uyza u kakanan a siuy mamin nu hitayay a tuud ku sakauzip niza, mahini ku nikauzip niza i lalabu nu buyubuyu'an, katukuh i tulu izaw ku cacay bataan a mihcaan ka tenes itiza mauzip.uyza u nisakapu niza a hitay a tademaw pihacenng ku nikalasawad katuud ku mapatayay nu tademaw, ciniza satu u mapatayay i ngangayawa ku pilisimet cinizaan. i lalabu nu buyu'an atu i hekalay caytu ka lalicay maketun tu, uyza u nikademec nu Lipun mangangayaw cakatineng kaliyuhan niza.namatepat ciniza musuayaw tu situngusa mikawaway nu Lipun mipalita cinizaan, mahapinang ku nu Lipun akamu niza a patubili, namamin mitengil tu zikuza a ngangayaw tu pisakamu a kawaw hawsa tunutuw saca musakamu, caay ka demec ku Lipun, a tamuma' i Lipun kaku sa.nazikuza satu Taywan a cenbu atu cenbu nu Lipun misulimet tuynian a kawaw, uynian ci Sniiyw a tademaw u sazikuzay tu a hungti a hitay nu Lipun sa, pakawlahen nu Lipun a canbu cinizaan tusa lekal micidekay a hitay tu mukiliday atu pipabeli pakalahan tu kalisiw mapulung pakala tu walu lasubu amang nu lipunay a kulisiw, sipangangan hantu nu mita Taywan cenbu tu kapahay baluhay a ngangan ci li- kuwang- buy han.taluma' satu i Taywan ciniza, litemuhen nu Taywanan a cenbu lipahak sanamin ku binawlan pakazih cinizaan.1975 a mihcaan taluma' satu i niyazu' niza, nika mikadabu tu ku acawa niza, ayaw na malahitay sibili tu ku acawa niza tu ayzaay a tatamaan a wawa, ayza balakitu siacawa tu siwawatu,Taywan a canacanan a kawawan cinizaan mahiza u silaeday tu hekalay, musuaway tu kananamanay tu kika liwliw nu hekal cay kat, sangaleb satu nizatengan aku budibud sa ku balucu', ci S-ni-iyw a balucu' atu nikauzipan niza masatabaki kuni kasasuma cay tu kalecad tu nu ayaway nikauzipan niza,cay katenes a mihcaan sigang tu nu balaay a imelang mabelec tu ciniza, nikauzip a mihcaan niza limaizaw ku siwa a mihcaan ci S-ni-iyw u sazikuzay sautangay matepa masubeliday nu Lipun a hitay.u culal niza, mazateng tu nu Taywan a lalay cudadanay tuyni u malahitayay nu binacadan palatatenga' tu lalay, tulin a milusimet tahkal tu yadah ku nu Taywanay nu binacadan yu ngangayaw henay mipadang tu lipun iza ku nisulitan tu mahinaay a kawaw, maazih tu kuynian nisulitan tu madukaay mapatayan a tademaw, palecad tu nu zumaay a hitay u pihacengay a kaput, nayi' ku nipabelian tu kaizaway tu nipakulisiwan, palekal tu zumaay binawlan a nisakaputan papising tu pakayniay Taywanay lipun a hitay, milunguc tu cenbu nu Lipun pabeli tu tatudungay a nipabeli tu kalisiw.namahini kinakawa mazateng tu naayaway cungtung ci Li-ten-huy, namisakamu tu, matineng tu kaku tu lalum angec nu Taywawan a tademaw, Taywan a tademaw lacus a misakaku, lacus a misakaku tu nu uzip a kawaw, amisabaluhay tu sakauzip nu uzip. hinisa ku misulitay a tademaw, namakayni ci S-ni-iyw,Cung-huy-hu katukuh ci Li-kung-huyan, a caay ka hini ku labades u lalum haw? namakani tu laliyunliyun niza tu ngangan, a maazih tu nu mita ku Taywanay a tademaw lasubu a mihcaan kuni pisukut a dingu i kauzipan.1945 a mihcaan iayaw micaliw ku Lipun tu icelang nu mita u Taywan amisahungti i walibayu,1949 a mihcaan tu zikuzan Taywanay a tademaw amingayaw tu Talu a mipalikal tu nu uzipay a kakitizaan, satu ayza i nuayawan a dadipasan sademiad aliyaliyac sa amaydih mikuwang mitamud tu Taywan.mauzip tuyni a lala'an ku tademaw amin, ayaan tuway hakya taneng malatademaw tu nu uzip. nisulitan nasulitan ni Sabak Tutuy i 2020 a mihcaan itiza Hupu a niyazu'. wikipitiya timulbayu mingayaway Amis Lipun a hitay.</FORM>
        <FORM kindOf="standard">== kakiliman == cacay aniwiwiway a sobal i kilakilangan saapa sa toloay lasobo a mihcaan, patatenga o Lipon mingayaw cay kademec sa ko kamo, namakay sakatosa a ngangayaw no Lipon kapawanato to no Liponay ahita Amis a tademawan. ayza sato maazih to ita ko lalom no Taywan, ciniza namakay Taywan nipacolcolan patayza i timolbayo mingayaw, i lalabo no kilakilangan cacay maozip itiza tolo izaw ko cacay a mihcaan. nilacolan 1974 a mihcaan MOROTAI i labo no boyoboyo'an maazih ya cacay tademaw no tosaay ka ngangayawan henay no Liponay a hitay, yo matepa ciniza haw sa tono towa' sa mihano Lipon mosakamo, sakamo sa caay ka zemec ko Lipon mingayaw sa mosakamo, sato o Lipon itawya to toloay bataan a mihecaan mingayaw mazemec toway kaliyo han niza, o tabesiw sanay tayni ci niza hakya asaan, azihan misapinang tatengaay namakayzaay i Taywan posongay Amis a tademaw ci S-ni-iyw, i kaLiponan henay micomod to no binacaday iyong a sakapotay mala o hitayay no Lipon, o Lipon a ngangan niza ci Cong-con- hoy- bo han, namakapabaw ko nipikowang no ada haw sa masasiwatid toway to cabay ciniza, sato tataytay to i boyoboyo'an niya sobal a maozip to toloay lasobo izaw ko cacay a mihecaan.namahicaay ko kawaw kya tayza sa i timolbayo a sobal mingangayaw saw? i tawya Lipon a Cebo malingato mingayaw to walibayo, katood ko kakaydiha a tademaw a pacomod toynian a ngangayawan,caay dada' ka pinaay a mihcean to pikowan a pikilol to kawaw no Lipon, pasomana' to Taywanay a tademaw, kacacayen ko baloco' a mikawaw to Lipon asa, hakay aca katood to ko tademaw maydihay a paazih to cay ko mapidahay ko Taywanay a tademaw asaan, ozoma maydih aca itiza i ngangayawan a singangan.1942 a mihcaan hawsa malingato to ko Lipoan misolop to a cima ko maydihay a malahita sa to Taywanay a tademaw, saayayaw 1020 ko tademaw taneng to sa ko pizateng no Lipon, azihan malaalaw a maydih milihiza malahitay, sato pakala to sepat izaw ko tosa mang to ka katood no tademaw, itawya towaca katood ko caay kaalaay a tademaw ozoma kinapatay sa.matineng ko Lipon to binacadan a tademaw matineng siicelang mangangayaw i boyo' ato i kilakilangan a zazan, sisa misapopot to no binacaday iyong a hitay, nacacay tahkal ko masakapotay a hitay cacalasobo katokoh enem lasobo ko tademaw, patayzaen i timolbayo Philippines a kakitizaan mangangayaw, tayzaay itiza a tademaw cayto ka taloma', kadihian sa ko madokaay katood ko mapatayay no tademaw. halo ci Sniiw a tademaw.1944 a mihcaan, tosa bataan izaw ko sepet ko mihcaan niza miecaw to micidekay no zazan bayo pabaway mapahezek, patayzaen to ciniza i MOROTAI. itawya pingayaw kasaicelang no pikowang a laco no America hawsa, caliway to tosa a bolad ko nipocomod pikowang no America. o Lipon a hitay cay to pakademec to ada,tazikoz sato micomod to kacebed no kilakilangan malingato mingayaw to kinapatay sanay a hitay,itawya malasoninipay a hitay ci Sniiw sato malaliwasa' toway ciniza to cabay, comod sato ciniza i lalabo macebeda a kilangkilangan a mihalhal to mipadangay a hitay.oyza sato o nikatineng niza i boyo' a maozip, yo matepa ciniza hawsa sizikoz to no kalahitayanay no Liponay a zikoz, o kang a topel, i limaay niza tosa a balod ya tolo walo amahizaay a kowangan, pakala to cacabataan ko laco', iza henay no hitayanay a bakan, oyza o kakanan a sioy mamin no hitayay a tood ko sakaozip niza, mahini ko nikaozip niza i lalabo no boyoboyo'an, katokoh i tolo izaw ko cacay bataan a mihcaan ka tenes itiza maozip.oyza o nisakapo niza a hitay a tademaw pihacenng ko nikalasawad katood ko mapatayay no tademaw, ciniza sato o mapatayay i ngangayawa ko pilisimet cinizaan. i lalabo no boyo'an ato i hekalay cayto ka lalicay maketon to, oyza o nikademec no Lipon mangangayaw cakatineng kaliyohan niza.namatepat ciniza mosoayaw to sitongosa mikawaway no Lipon mipalita cinizaan, mahapinang ko no Lipon akamo niza a patobili, namamin mitengil to zikoza a ngangayaw to pisakamo a kawaw hawsa tonotow saca mosakamo, caay ka demec ko Lipon, a tamoma' i Lipon kako sa.nazikoza sato Taywan a cenbo ato cenbo no Lipon misolimet toynian a kawaw, oynian ci Sniiyw a tademaw o sazikozay to a hongti a hitay no Lipon sa, pakawlahen no Lipon a canbo cinizaan tosa lekal micidekay a hitay to mokiliday ato pipabeli pakalahan to kalisiw mapolong pakala to walo lasobo amang no liponay a kolisiw, sipangangan hanto no mita Taywan cenbo to kapahay balohay a ngangan ci li- kowang- boy han.taloma' sato i Taywan ciniza, litemohen no Taywanan a cenbo lipahak sanamin ko binawlan pakazih cinizaan.1975 a mihcaan taloma' sato i niyazo' niza, nika mikadabo to ko acawa niza, ayaw na malahitay sibili to ko acawa niza to ayzaay a tatamaan a wawa, ayza balakito siacawa to siwawato,Taywan a canacanan a kawawan cinizaan mahiza o silaeday to hekalay, mosoaway to kananamanay to kika liwliw no hekal cay kat, sangaleb sato nizatengan ako bodibod sa ko baloco', ci S-ni-iyw a baloco' ato nikaozipan niza masatabaki koni kasasoma cay to kalecad to no ayaway nikaozipan niza,cay katenes a mihcaan sigang to no balaay a imelang mabelec to ciniza, nikaozip a mihcaan niza limaizaw ko siwa a mihcaan ci S-ni-iyw o sazikozay saotangay matepa masobeliday no Lipon a hitay.o colal niza, mazateng to no Taywan a lalay codadanay toyni o malahitayay no binacadan palatatenga' to lalay, tolin a milosimet tahkal to yadah ko no Taywanay no binacadan yo ngangayaw henay mipadang to lipon iza ko nisolitan to mahinaay a kawaw, maazih to koynian nisolitan to madokaay mapatayan a tademaw, palecad to no zomaay a hitay o pihacengay a kapot, nayi' ko nipabelian to kaizaway to nipakolisiwan, palekal to zomaay binawlan a nisakapotan papising to pakayniay Taywanay lipon a hitay, milongoc to cenbo no Lipon pabeli to tatodongay a nipabeli to kalisiw.namahini kinakawa mazateng to naayaway congtong ci Li-ten-hoy, namisakamo to, matineng to kako to lalom angec no Taywawan a tademaw, Taywan a tademaw lacos a misakako, lacos a misakako to no ozip a kawaw, amisabalohay to sakaozip no ozip. hinisa ko misolitay a tademaw, namakayni ci S-ni-iyw,Cong-hoy-ho katokoh ci Li-kong-hoyan, a caay ka hini ko labades o lalom haw? namakani to laliyonliyon niza to ngangan, a maazih to no mita ko Taywanay a tademaw lasobo a mihcaan koni pisokot a dingo i kaozipan.1945 a mihcaan iayaw micaliw ko Lipon to icelang no mita o Taywan amisahongti i walibayo,1949 a mihcaan to zikozan Taywanay a tademaw amingayaw to Talo a mipalikal to no ozipay a kakitizaan, sato ayza i noayawan a dadipasan sademiad aliyaliyac sa amaydih mikowang mitamod to Taywan.maozip toyni a lala'an ko tademaw amin, ayaan toway hakya taneng malatademaw to no ozip. nisolitan nasolitan ni Sabak Totoy i 2020 a mihcaan itiza Hopo a niyazo'. wikipitiya timolbayo mingayaway Amis Lipon a hitay.</FORM>
    </S>
</TEXT>