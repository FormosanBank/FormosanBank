<?xml version="1.0" ?>
<TEXT id="Wiki_Sakizaya_Ukraine" xml:lang="szy" source="Sakizaya Wikipedia, article: Ukraine" copyright="CC BY-SA" citation="Ukraine. (2025, May 05). In Wikipedia [Sakizaya]. https://szy.wikipedia.org/wiki/Ukraine" BibTeX_citation="@misc{Wiki_szy_Ukraine, title = Ukraine, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Ukraine} }">
    <S id="0">
        <FORM kindOf="original">Ukraine u Ukraine sa i labu nu Europe, itiza i 49 00 N, 32 00 E, u ahebal nu lala' mapulung sa 603,550 km2, u ahebal nu lala'ay sa 579,330 km2, u ahebal nu nanumay sa 24,220 km2, hamin nu tademaw sa 44,209,733. kakalukan umah sa 71.20%, kilakilangan umah sa 16.80%, zumaay henay umah sa 12%. tapang tusu nu kanatal u tapang tusu nu kanatal sa u Kyiv . kakininan nu kanatal demiad kakining nu kanatal demiad sa 24 bulad 8 demiad. tabakiay a tapang nu kanatal u tabakiay a tapang nu kanatal (congtung) ayza sa ci Volodymyr Zelensky, micakat a demiad sa i 2019 a mihca 5 bulad 20 demiad. u Ukraine a kanatal sa u eneng i ti kawalianay nu Europe, kapulunganay nu binacadan a masakanatal. ina Ukraine sa i Europe a kakitidaan, u sakatusa nikaahebalan ku lala' a kanatal, kiadidian ku nu Russia a dada, u nikatuudan nu tademaw sa makaala tu 4220 a malebut ku mang kayadah. (kamu nu hulam: ,人口4220萬人.) nikalingatu nu sipangangan tina &quot;Ukraine&quot; hananay sa, caay kaltasem ku sikahida, mahkalingatu a maypangangan tina nganganan sa nitapalan nu tademaw sa, hakay ina &quot;Україна&quot; (Ukraine) sa malatusa ku sulit a nikatiyapan a micukaymas: &quot;Y; ita atu itiniyay tu&quot; atu &quot;Kраїна: u kanatal/ liwliwan nu kenis&quot;, taneng a hulaken a masakamu tu &quot;u kanatal nu mita, anu caay sa u nu tuas a kanatal han&quot;. (kamu nu hulam: &quot;烏克蘭&quot; &quot;和&quot;K &quot;.) i tidaay a Rus a tademaw sa sipangangan han tu &quot;Ukraine hananay a tademaw&quot;, (U-ke-la-ina), nu &quot;liwliwanay a tademaw&quot;, u kasingangan nu kanatal sa makay binacadanay a sakaidaw nu nipangangan. uyni sa sakalekal nu kasingangan nu Ukraine a binacadan atu nu kanatalay. (kamu nu hulam: .) laylay sipakay masulitay tu nu kasumamadan a cudad, ina Ukraine na i malumanay a ziday nu sidikecan tu ba'tu a sikaudip, atu kabaluhayan a sakaudip nu ba'tuay a ziday sa, u nikaydaanay tu nu tademaw a kakitidaan nu aenengan. i Ukraine a kakitidaan sa u sakahenulan a malumanay nu ba'tuan a ziday, ni laliwan a kakitidaan silaad katukuh ayda sa, makaala tu tusa a mang atu kaayawan tu tuluay nu mang a mihcaan, ya kalumanan a ba'tuay nituktukan i ba'tu a kulit nitukan han. ina Ukraine kalailikisi sa nau Uy-cin a tademaw ku situdung, i ti celahcan siwaay a seci sa, patideng tu ya Ci-bu Rus u aidaanay a kakitidaan, masa u nu ayaydaay a ziday nu Russia, a silaculay tu kalisiw sakakuay a nipalekalan, tu sikaayaway nu kakitidaan. cacay a bataan nu seci i nadikudan, ya Tung-se-la-bu a tademawan i ti kasaniyadu'an sa, i aydaay nu Ukraine a kenis, masaupu kapulungan a mala u nu kasumamaday ya Lose a binacadan a niyadu', kakayda satu a patideng tu ya Ci-bu Rus a kanatal, i masulitay nu likisi a nipitapa sa, ina Ci-bu Rus sa sipaheci tu masatuluay nu, aydaay a ziday ya walianay a Tung-se-la-bu a tademaw kinakanatal sa, (Belarus, Russia atu Ukraine) atu nu ayaway a sipatungus. ya Hu-la-ti-mi-el a hungti, Se-wi-ya-tu-se-la-wi-ci atu u wawa nida, ya sipunuay ci Ya-lo-se-la-hu a nipikuwan i mahida sa, sipaheci nu itawya sa u nu Ci-buay a masakingmay a ziday sa. kotusi sa u nu heni maylayap tu ya Tung-cen hananay a kiwkay, i mahida sa patideng tu ya Rus a hulic. sabaw tusa katukuh i sabaw sepat a seci sa, u kasumamaday a Rus sakay nu pikuwanan, na pakalisiwan, atu sakay nu lalangawan a kapulungan a mamikuwan, sipakay nu ya Ci-bu hananay a nuwalian makaamis a kenis, ya Hu-la-ti-mi-el masaliyut malimad, micumud i nu Rusan a laylayay nu kalatatapangan a nikacacebisan atu macacalap a ziday, ya kasumamadan a Rus nu niyadu' sa haymaw sa malcinuwas, kalaliwasak masa nu (tabakiay nu Russia), atu Ukraine a tademaw (u adidi'ngay a Russia a tademaw), atu ya Belarus a tademaw masatulu ku ngatu nu kasakaput. ya Ci-bu Rus i ti sabaw tulu a seci sa kaladebungan nu Mongolia masahungtiay a kanatal. kilul satu i 1187 a mihcaan sa ya Ci-bu hananay i satimulan nu kakitidaan, maysuayaw tu nu masacebetay bukebukelalan nu enal a salawa tu, nipikuwanay a nipasilac tu ya Pey-liye-ya-se-la-hu a kanatal, ci Hu-la-ti-mi-el. Ke-liye-po-wi-ci a nikabelec, ya ci I-pa-ci-ye-hu idaw ku nipilasulan tu sakay nu likisiay nitulikan dadadiwan a ulic, ya masulitay sa (U-ke-la-ina sidayit a paayaw tu mudadiw). nu dikudanay a pinapinaay a bataan nu mihcaan, atu seci kayilabu, ina sikanina a malakamuay a dadiw sa, sipatudu tu nu i ti Kay-zu-si-ya-wo-li-ni-ya, Pu-se-ke-hu, atu Liyang-can adada a sakahekalay, u Rusay caayay kalecad a kapulungan a kanatal i nu liwliwan a kenis maydadiw, kiyu ina ngangan nu Ukraine sa itawya a kalingatuan a culal sa sikatineng nu kitakitay. u Hata nu Ukraine sa sumilaway atu nu kalawlaway tusa ku nikatanayu atu nikasabaladan, u kulit atu nikalecad nu ditak nayay ku mikiyadahay, malecad tu ku katabakian, u sikatatungus nu hada sa, sipakay kalaidaw nu habayay a kalubic atu sikay idaw nu tapukuay a sumilaway a demiad. u kulit nu Ukraine maylabuay nu hata ya kanatalay a sasitungus a kulit sa malecad tu: sipasiket tu kalawlalawan a masatisaay tuluay nu pitena a sadikec, i na mahiniay sa sipakay na muenegay i Ukraine katenesan i kasumamadanya Se-la-hu a niyadu' a sasitungus a nipabacuan, sakusaan sa sipilayap nu Lo-say-ni-ya atu Ci-bu Rus a mamikuwanay hang sa nipikuwan. idaw aca ku maysakamuay, u sakatebanay a tatungusan masasingguay nu kamisama, masatuluay kakadadepit nu sikahenulan nu angil, susitey masasitudungay sa, ya nu ciwluay henay a kalaayawan a ziday ya Ukraine a binacadan sa, u singgu nu heni sa ya Te-li-ke-la-hu, sikalecad satu nu kalatuluay nu nidatengan a idih. (kamu nu hulam: .) u datuk nu Ukraine a datuk sa kahaminan a matahpu ku nu walianay atu nutipanay a lalangawan sacunus tu i labu nu datuk, kasahini sa taneng a maykatepa tu masasidumaay a nikacamulan tu canacanan a nikalalacalan nu datuk. kutusi sa idaw aca ku pihacengay sakay nu icelangay masa nu Se-la-hu a yincumin atu nu ciwluay a micidekay a sikacaay kalecd, katuud ku micapiay a kanatal minanam mitudung tu sikahiniay a nutineng a maysanga tu datuk. sakay nu Ukraine payniyaniyadu'an a nu kalalacalay a nakamuan i nikaudipan sa, sanu ulicay atu nu dadiway (kahida nu Tu-ma a datuk) u masa nu Ukraineay salunganay nu binacadan, mapaadih i hekal ku nu lalangawan atu picidekan nu binawlaw a sikaidaw. i ti sakay kawaw nu tuas nu Ukraine, u datuk sikaidaw ku kalalumanay a sicunus tu maybalucu'ay a kalakeseman ku wayway, kiyu madayum a silacen tu nikadamsayan atu mayala tu balucu' nu mitengilay. sakay nu Ukraine a palaw sa, nipatuduan tu binacadan nu Ukraine, i ti kalaylayanay a nisalukiyawan. nipitapal nu i hekalay sa, alahican sa kalabalakasan atu silamul tu nu icelang, nipituktuk sa kalamkam sa mamicepcep tu balucu' nu pilihidaan yu sikahida. ayda, ina masa nu Ukraineay a palaw sa, sikaidaw nu pasubanaay tu nu binacadan a saydan, atu nu sakay nu lisin atu palaw nu laylayay a mikingkiway a nipakatineng, u (nu Ukraine sakay nu liisn a palaw sa), nipakay i hekalay a paadih tu nisalukiyawan a kasasumadan atu nipasilsilan sa, idaw tu ku masadumaay nu wayway a masasitungus a sakaihekal. ina mahiniay a kalacidekanay a nipitulis sa, u nu lukiyaw a sakaihekal a lalangawan, micumud tu i nu Ukraineay a nipawayway. kiyu masa nu kasumamadan atu katenesanay a salukiyaw sa, caay tu pakaliwan sikapawanan tu a haymaw sa a malawpes, nayay tu ku mapasupeday katukuh ayda.</FORM>
        <FORM kindOf="standard">Ukraine o Ukraine sa i labo no Eorope, itiza i 49 00 N, 32 00 E, o ahebal no lala' mapolong sa 603,550 km2, o ahebal no lala'ay sa 579,330 km2, o ahebal no nanomay sa 24,220 km2, hamin no tademaw sa 44,209,733. kakalokan omah sa 71.20%, kilakilangan omah sa 16.80%, zomaay henay omah sa 12%. tapang toso no kanatal o tapang toso no kanatal sa o Kyiv . kakininan no kanatal demiad kakining no kanatal demiad sa 24 bolad 8 demiad. tabakiay a tapang no kanatal o tabakiay a tapang no kanatal (congtong) ayza sa ci Volodymyr Zelensky, micakat a demiad sa i 2019 a mihca 5 bolad 20 demiad. o Ukraine a kanatal sa o eneng i ti kawalianay no Eorope, kapolonganay no binacadan a masakanatal. ina Ukraine sa i Eorope a kakitidaan, o sakatosa nikaahebalan ko lala' a kanatal, kiadidian ko no Rossia a dada, o nikatoodan no tademaw sa makaala to 4220 a malebot ko mang kayadah. (kamo no holam: ,人口4220萬人.) nikalingato no sipangangan tina &quot;Ukraine&quot; hananay sa, caay kaltasem ko sikahida, mahkalingato a maypangangan tina nganganan sa nitapalan no tademaw sa, hakay ina &quot;Україна&quot; (Ukraine) sa malatosa ko solit a nikatiyapan a micokaymas: &quot;Y; ita ato itiniyay to&quot; ato &quot;Kраїна: o kanatal/ liwliwan no kenis&quot;, taneng a holaken a masakamo to &quot;o kanatal no mita, ano caay sa o no toas a kanatal han&quot;. (kamo no holam: &quot;烏克蘭&quot; &quot;和&quot;K &quot;.) i tidaay a Ros a tademaw sa sipangangan han to &quot;Ukraine hananay a tademaw&quot;, (U-ke-la-ina), no &quot;liwliwanay a tademaw&quot;, o kasingangan no kanatal sa makay binacadanay a sakaidaw no nipangangan. oyni sa sakalekal no kasingangan no Ukraine a binacadan ato no kanatalay. (kamo no holam: .) laylay sipakay masolitay to no kasomamadan a codad, ina Ukraine na i malomanay a ziday no sidikecan to ba'to a sikaodip, ato kabalohayan a sakaodip no ba'toay a ziday sa, o nikaydaanay to no tademaw a kakitidaan no aenengan. i Ukraine a kakitidaan sa o sakahenolan a malomanay no ba'toan a ziday, ni laliwan a kakitidaan silaad katokoh ayda sa, makaala to tosa a mang ato kaayawan to toloay no mang a mihcaan, ya kalomanan a ba'toay nitoktokan i ba'to a kolit nitokan han. ina Ukraine kalailikisi sa nao Uy-cin a tademaw ko sitodong, i ti celahcan siwaay a seci sa, patideng to ya Ci-bo Ros o aidaanay a kakitidaan, masa o no ayaydaay a ziday no Rossia, a silacolay to kalisiw sakakoay a nipalekalan, to sikaayaway no kakitidaan. cacay a bataan no seci i nadikodan, ya Tong-se-la-bo a tademawan i ti kasaniyado'an sa, i aydaay no Ukraine a kenis, masaopo kapolongan a mala o no kasomamaday ya Lose a binacadan a niyado', kakayda sato a patideng to ya Ci-bo Ros a kanatal, i masolitay no likisi a nipitapa sa, ina Ci-bo Ros sa sipaheci to masatoloay no, aydaay a ziday ya walianay a Tong-se-la-bo a tademaw kinakanatal sa, (Belaros, Rossia ato Ukraine) ato no ayaway a sipatongos. ya Ho-la-ti-mi-el a hongti, Se-wi-ya-to-se-la-wi-ci ato o wawa nida, ya siponoay ci Ya-lo-se-la-ho a nipikowan i mahida sa, sipaheci no itawya sa o no Ci-boay a masakingmay a ziday sa. kotosi sa o no heni maylayap to ya Tong-cen hananay a kiwkay, i mahida sa patideng to ya Ros a holic. sabaw tosa katokoh i sabaw sepat a seci sa, o kasomamaday a Ros sakay no pikowanan, na pakalisiwan, ato sakay no lalangawan a kapolongan a mamikowan, sipakay no ya Ci-bo hananay a nowalian makaamis a kenis, ya Ho-la-ti-mi-el masaliyot malimad, micomod i no Rosan a laylayay no kalatatapangan a nikacacebisan ato macacalap a ziday, ya kasomamadan a Ros no niyado' sa haymaw sa malcinowas, kalaliwasak masa no (tabakiay no Rossia), ato Ukraine a tademaw (o adidi'ngay a Rossia a tademaw), ato ya Belaros a tademaw masatolo ko ngato no kasakapot. ya Ci-bo Ros i ti sabaw tolo a seci sa kaladebongan no Mongolia masahongtiay a kanatal. kilol sato i 1187 a mihcaan sa ya Ci-bo hananay i satimolan no kakitidaan, maysoayaw to no masacebetay bokebokelalan no enal a salawa to, nipikowanay a nipasilac to ya Pey-liye-ya-se-la-ho a kanatal, ci Ho-la-ti-mi-el. Ke-liye-po-wi-ci a nikabelec, ya ci I-pa-ci-ye-ho idaw ko nipilasolan to sakay no likisiay nitolikan dadadiwan a olic, ya masolitay sa (U-ke-la-ina sidayit a paayaw to modadiw). no dikodanay a pinapinaay a bataan no mihcaan, ato seci kayilabo, ina sikanina a malakamoay a dadiw sa, sipatodo to no i ti Kay-zo-si-ya-wo-li-ni-ya, Po-se-ke-ho, ato Liyang-can adada a sakahekalay, o Rosay caayay kalecad a kapolongan a kanatal i no liwliwan a kenis maydadiw, kiyo ina ngangan no Ukraine sa itawya a kalingatoan a colal sa sikatineng no kitakitay. o Hata no Ukraine sa somilaway ato no kalawlaway tosa ko nikatanayo ato nikasabaladan, o kolit ato nikalecad no ditak nayay ko mikiyadahay, malecad to ko katabakian, o sikatatongos no hada sa, sipakay kalaidaw no habayay a kalobic ato sikay idaw no tapokoay a somilaway a demiad. o kolit no Ukraine maylaboay no hata ya kanatalay a sasitongos a kolit sa malecad to: sipasiket to kalawlalawan a masatisaay toloay no pitena a sadikec, i na mahiniay sa sipakay na moenegay i Ukraine katenesan i kasomamadanya Se-la-ho a niyado' a sasitongos a nipabacoan, sakosaan sa sipilayap no Lo-say-ni-ya ato Ci-bo Ros a mamikowanay hang sa nipikowan. idaw aca ko maysakamoay, o sakatebanay a tatongosan masasinggoay no kamisama, masatoloay kakadadepit no sikahenolan no angil, sositey masasitodongay sa, ya no ciwloay henay a kalaayawan a ziday ya Ukraine a binacadan sa, o singgo no heni sa ya Te-li-ke-la-ho, sikalecad sato no kalatoloay no nidatengan a idih. (kamo no holam: .) o datok no Ukraine a datok sa kahaminan a matahpo ko no walianay ato notipanay a lalangawan saconos to i labo no datok, kasahini sa taneng a maykatepa to masasidomaay a nikacamolan to canacanan a nikalalacalan no datok. kotosi sa idaw aca ko pihacengay sakay no icelangay masa no Se-la-ho a yincomin ato no ciwloay a micidekay a sikacaay kalecd, katood ko micapiay a kanatal minanam mitodong to sikahiniay a notineng a maysanga to datok. sakay no Ukraine payniyaniyado'an a no kalalacalay a nakamoan i nikaodipan sa, sano olicay ato no dadiway (kahida no To-ma a datok) o masa no Ukraineay salonganay no binacadan, mapaadih i hekal ko no lalangawan ato picidekan no binawlaw a sikaidaw. i ti sakay kawaw no toas no Ukraine, o datok sikaidaw ko kalalomanay a siconos to maybaloco'ay a kalakeseman ko wayway, kiyo madayom a silacen to nikadamsayan ato mayala to baloco' no mitengilay. sakay no Ukraine a palaw sa, nipatodoan to binacadan no Ukraine, i ti kalaylayanay a nisalokiyawan. nipitapal no i hekalay sa, alahican sa kalabalakasan ato silamol to no icelang, nipitoktok sa kalamkam sa mamicepcep to baloco' no pilihidaan yo sikahida. ayda, ina masa no Ukraineay a palaw sa, sikaidaw no pasobanaay to no binacadan a saydan, ato no sakay no lisin ato palaw no laylayay a mikingkiway a nipakatineng, o (no Ukraine sakay no liisn a palaw sa), nipakay i hekalay a paadih to nisalokiyawan a kasasomadan ato nipasilsilan sa, idaw to ko masadomaay no wayway a masasitongos a sakaihekal. ina mahiniay a kalacidekanay a nipitolis sa, o no lokiyaw a sakaihekal a lalangawan, micomod to i no Ukraineay a nipawayway. kiyo masa no kasomamadan ato katenesanay a salokiyaw sa, caay to pakaliwan sikapawanan to a haymaw sa a malawpes, nayay to ko mapasopeday katokoh ayda.</FORM>
    </S>
</TEXT>