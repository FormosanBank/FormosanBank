<?xml version="1.0" ?>
<TEXT id="Wiki_Sakizaya_kya_maizanga_saw_anu_maduka" xml:lang="pwn" source="" copyright="" citation="" BibTeX_citation="">
    <S id="0">
        <FORM>kya maizanga saw anu maduka sapuelac ngatu cacay anu mapulin sa, maduka ku banges nu misu, saca masenat ku taludu' nu misu, maizang tu. kya maduka sa, tansul sa maizang tu saw? malesusu' ku izang saw? nya izang malikit i siekuan( : ) ilabu' nu kidu nu mita, adidi' ku siekuan. milimad tu sapahabay atu yangci( : ). isasa' nu banges sa, yadah ku mahiniay a siekuan. sisa, anu maduka sa, malupisak ku siekuan sa, malesusu' tu ku izang. uyzasa, anu patahekal ku izang, kalamkam tu maacak saca maeneng tuway. anu caay kaeneng, amahica saw? u izang ilabu' nu kidu sa, amalesusu' tahekal haw? anu siduka ku banges nu mita, maeneng tu ku izang i duka nu mita, u kulit nu daka, mahiza ku lumeniay maacakay a tuud. u &quot;cya( : )&quot; sananay. mingaay tu duka isasa' nu cya ku kidu nu mita. masasa ku duka nu mita. kyu, anu madu kami, sicya kami sa, amana mipudac, anu mahadeng tu ku duka, mapecu' tu kya cya. kya kalamkam mahadeng kya duka. ngatu tusa u lalekalan nu maizang, tusa ku lalekalan. sakacacay, malupisak ku balucu' saca siekuan( : ), u &quot;malupisakay a maizang&quot; kuyni. anu adidi'ay a siekuan atu adidi'ay a cingmay( : ) malakuitan takalaw, u &quot;malusa'ay a maizang. ahizan maizangay a kakitizaan, tusa ku kakuniza. sakacacay sa, &quot;ilabu'ay a maizang&quot;, ilabu' nu kidu maizang kuyni. sakatusa sa, u &quot;ihekalay a maizang&quot;, tahekal ku izang nay labu' nu kidu, malesusu' ihekal nu kidu. namakayniay a nasulitan nasakamuan atu natinengan Blood Donation Information. nasulitan nay pabalucu'ay a kawaw nu subana'ay a pu 2018 1, nasulitan ni Tuku Sayun.</FORM>
    </S>
</TEXT>
