<?xml version="1.0" ?>
<TEXT id="Wiki_Sakizaya_sakaliwhan_nanay_ba’tuay" xml:lang="szy" source="Sakizaya Wikipedia, article: sakaliwhan_nanay_ba’tuay" copyright="CC BY-SA" citation="sakaliwhan_nanay_ba’tuay. (2025, May 05). In Wikipedia [Sakizaya]. https://szy.wikipedia.org/wiki/sakaliwhan_nanay_ba’tuay" BibTeX_citation="@misc{Wiki_szy_sakaliwhan_nanay_ba’tuay, title = sakaliwhan_nanay_ba’tuay, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/sakaliwhan_nanay_ba’tuay} }">
    <S id="0">
        <FORM kindOf="original">muliyaw mulekal a subal &quot;Easter Island&quot; sa, idaw ku 887 kayadah nu sakaliwhan ba' tuay maala ku mata nu taydaay miidangay pasu mikinkiway a masasaydanay, idaw ku tabakiay atu adidiay sakahida u tangah nu tademaw, laklak sa i nya subal, idaw ku kamu u Moai a ba'tuay sa, labuay ya Ahu Tahai, Ahu Akivi, Rano Raraku atu Anakena Bay ku masaupuay. ya ba'tuay sa u i pabaway nu udip sakaadih, u duma sa yadah ku mapasilacay tu i sepatay a depah sakatalakaway atu masatanayaay kakitidaan, misulikul tu ba'yu, ya ba'tuay satalakaway sa, idaw ku pituay u duma sa makaala tu cacayay a bataan nu depah, u baket nya ba'tuay saahemaway idaw ku tusa a bataan nu 噸, u duma sa makaala tu siwaay a bataan nu 噸, nika u sakabaketay sa tada makaala tu tusaay a lasubu nu 噸. idaw ku situpelay tu sumanahay a ba'tuay, adihen kya ba'tuay sa sulecad sa tanaya' ku bihid, tanayu' ku tangila, i labu' maselep ku mata, u i labu ku dais, talakaw ku cihek, u ngaduy sa masalikakuh kapaadihan atu wayway nuheni sa katinengan idaw ku saketunan. u dumaay a ba'tuay idaw ku nilaculan tu mata. u sakay tina ba'tuay sikaidaw sa, ya mitesekay amin yadah ku nu dumaay a kamu, nika u sikaala nu imahidaay henay a tatapangan sikasengian adihan,zayhan katukuh ayda sa nayay ku sakalucek, pasu i subalay a binacadan caay pakasakamu tu i mahidaay. cayay kau ina sakaliwhan a ba'tuay a dada, ya muliyaw mulekal a subal sa u tuudtuud nu i tidaay u duma ku bangcal nya kakitidaan, cayay kaadih nu enal, u midangay a katalalan atu subayu tacuwacuwa misaungay nayay ku mikuwanay, ya talakaway silamalay a buyu, idaw ku makay labu'ay nu taku, u sakangaayay nu tademaw a tayda miidang a kakitidaan.</FORM>
        <FORM kindOf="standard">moliyaw molekal a sobal &quot;Easter Island&quot; sa, idaw ko 887 kayadah no sakaliwhan ba' toay maala ko mata no taydaay miidangay paso mikinkiway a masasaydanay, idaw ko tabakiay ato adidiay sakahida o tangah no tademaw, laklak sa i nya sobal, idaw ko kamo o Moai a ba'toay sa, laboay ya Aho Tahai, Aho Akivi, Rano Rarako ato Anakena Bay ko masaopoay. ya ba'toay sa o i pabaway no odip sakaadih, o doma sa yadah ko mapasilacay to i sepatay a depah sakatalakaway ato masatanayaay kakitidaan, misolikol to ba'yo, ya ba'toay satalakaway sa, idaw ko pitoay o doma sa makaala to cacayay a bataan no depah, o baket nya ba'toay saahemaway idaw ko tosa a bataan no 噸, o doma sa makaala to siwaay a bataan no 噸, nika o sakabaketay sa tada makaala to tosaay a lasobo no 噸. idaw ko sitopelay to somanahay a ba'toay, adihen kya ba'toay sa solecad sa tanaya' ko bihid, tanayo' ko tangila, i labo' maselep ko mata, o i labo ko dais, talakaw ko cihek, o ngadoy sa masalikakoh kapaadihan ato wayway noheni sa katinengan idaw ko saketonan. o domaay a ba'toay idaw ko nilacolan to mata. o sakay tina ba'toay sikaidaw sa, ya mitesekay amin yadah ko no domaay a kamo, nika o sikaala no imahidaay henay a tatapangan sikasengian adihan,zayhan katokoh ayda sa nayay ko sakalocek, paso i sobalay a binacadan caay pakasakamo to i mahidaay. cayay kao ina sakaliwhan a ba'toay a dada, ya moliyaw molekal a sobal sa o toodtood no i tidaay o doma ko bangcal nya kakitidaan, cayay kaadih no enal, o midangay a katalalan ato sobayo tacowacowa misaongay nayay ko mikowanay, ya talakaway silamalay a boyo, idaw ko makay labo'ay no tako, o sakangaayay no tademaw a tayda miidang a kakitidaan.</FORM>
    </S>
</TEXT>