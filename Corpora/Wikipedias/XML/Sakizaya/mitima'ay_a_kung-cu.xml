<?xml version="1.0" ?>
<TEXT id="Wiki_Sakizaya_mitima'ay_a_kung-cu" xml:lang="pwn" source="Paiwan Wikipedia, article: mitima'ay_a_kung-cu" copyright="CC BY-SA" citation="mitima'ay_a_kung-cu. (2024, December 07). In Wikipedia [Paiwan]. https://pwn.wikipedia.org/wiki/mitima'ay_a_kung-cu" BibTeX_citation="@misc{Wiki_pwn_mitima'ay_a_kung-cu, title = mitima'ay_a_kung-cu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/mitima'ay_a_kung-cu} }">
    <S id="0">
        <FORM kindOf="original">mitima'ay a kung-cu (kamu nu Hulam: 魔法公主) ina kacudu sa ci Kung-ci-cing ku mamikeliday a misaiga, nu Dipunay ya Ci-pu-li hananay a kaput ku mamisangaay tinaigaan, naiti 1997 a mihcaan i lalud a nipatahkalan sipaadih tina mangga a kacudu. u imi nu sasakamuan sa u mamilatuhay itawya kahdawan nidateng ya setingnay a ziday, u masa cacayay ya Siya-i a binacadan, u mahka sakapahay sikaydih a mikilim tu nitima'an nu kalalekalan miliyas tu niyadu' nida, i nu dikudan mapaludlud tuya kilakilangay a di'dituanay atu nu tademaw kasasetulan a kawaw, mapabalud tu nu kilakilangay kakawsan a aadupan atu misatalay di'tu kangangayawan tu tademaw, i mhida sa masasuadih tiya nipahabayan nu ules di'tu a limecedan, nu dikudan sa maydih a mihulak tu nu tademaw atu aadupanay a kakawsan nikasasetulan a kungku. ina iga kalingatuan a paadih sa, mapacukat tu kya Ci-pu-li a masakaputay i baluhayay a nikaawasan. sinikala tu 193 yik paysu nu Dipun, mademec ku nipacakayan i ayaw nu sakapahay a kacudu ya "sumanahay a buyu'" dungduh kayadah iziw, nikahini sa kinapina i Dipun mala u nu satalakaway kasingangan, sikatukuh i kalecadan nu mihcaan kaedeman nu sadikuday a bulad, itawya mangasiw niya Amuhuwanay a iga "Tie-ta-ni mukinay a balunga" atu 2001 a mihcaan sikalecad tu a masakaputay ya Ci-pu-li a iga "pahdawan nu di'tu a limecedan" atu nu dumaay a kacudu mangasiw. ina iga sakalalekal nu Ci-pu-li a kusi malingatu sidakec, atu nu Amilikaay ya Hwa-te Ti-se-ni a kusi malalacal, mapulung makakitin micumud tu nu kitakitay a sapakacudu nu ungalal, Ci-pu-li a kusi pasingalihen kya isasaay a kusi Mi-la-may-ke-se a pakacuduay, mdimata tu pasanga sakay paadih akakawawan, kutusi sa padimataen tu sasitungusan tina Huwate Tiseni a kusi pasaksak iti mali nu kitakit "tapukuwanay a buluku" aty "liyun nani'" nu Ci-pu-liay saungayay a kacudu. pisiwkayan tu kungku iti 14 a celahcan katukuh i 16 a celahcan, i Kiw-duay (Kyoto) ya Se-ting-mu-hu pikuwan sa nayay ku icelang patideng, mademec nu samulay ku ngangasaw nu hungtiay. sakay nu lalangawan sa siduma u samulay atu ngasaw nu hungti malawla tu niya umituhutay a kiwkay ku laylay. iti 14 a celahcan i nu dikudan tu ya Cing-ke-se ku sitatungusay tiya Pi-san hananay a lalangawan, iti 15 a celahcan kademan a tatukian sa ya Ing-ke a tademaw sipacician a palimek taydaen tiya Pen-co a buluku kawalianay. iti 1300 a mihcaan sa ya Siya-i a binacadan milihida tuway malalacal tu nu Dipun a tademaw. nu Seting ziday a tatukian sa ya nu Siya-iay a masakapahay ci A-si-ta-ka aenengan nu niyadu' iti kasawlianay picapian tu amis, i cacayay a demiad kalikeluhanuh nida kya mapanganganay tu "misatalay a di'tu" hananay mingayaw tu niyadu' nunuheni kya patalaway. piadih sa micapimicapi tu sikatukuh ku niyadu', ku sikaydih nida mayading tu niyadu', mapulung cinida atu ci Ka-ya pasu i niyadu'ay a tatayna amin, kalekuan ku nipaculi nu heni tiya misatalay a di'tu. iti kalpacawan atu misatalay a di'tu sa matima' nu di'tu a sinikadukaan. . nadikudan sa i niyadu'ay a mapalaway sipasubana ci A-si-ta-ka tuya patalaway, namakay i mabaatay nutipan a buluku tayni, namapaduka kyu kakayda satu a malami'disay nu kyumah ku sikahinian, satusa i labu nu udip nida katepaan ku mukingnay a lacu'. pitapal nida ku nutipanay a kakitidaan kanca idaw ku lacu'say misatalay a kawaw, mitulun ci A-si-ta-kaan kau ya mukingnay a lucu' ku nadipaan, a miliyas tu niyadu' taydaen i nutipan han, miliclic tiya misatalay a di'tu sakatepa tu kahicaan nu lalekalan anu sikatukuh i nutipan sa matimadaw ku kahicaan nu kawaw, nayi ku kalitemuhan tu nipateng a sasuayawan sa, taneng a makatepa tiya sapihulak tu nitima'an a sapadadan, . ci A-si-ta-ka mitengil tu nu niyadu'ay tataynaay a mapalaway a kamu, taydaen i nutipan miliclic tu katinengan sakaudipaw a dadan, lilis sa mikilul tu nu Nakeay a naculilan taydaen i nutipan, mikacaw tu ya nu udipay a sidi paytemay tu balucu' nu sitatungusay, kakayda satu miliyas tu nu udipan a niyadu' tahadauc, matineng ci Kaya tu balucu' nida caay pakakilul tu nadipaan ni A-si-ta-ka, uyda sa sipakelit tu ci A-si-ta-kaan tu ya cacayay saading tu udip a huwa', sipilunguc tu cinidaan idadan taneng a mapuhpuh tu sikatukuh i nutipan. ci A-si-ta-ka iti ninangan sa mapaedap nida kya salenihay a omituhutay, i laway niya omituhutay sikatineng nida di'tu i nu kilakilangan a mamiadingay "buyu' aadupan a di'tu", taneng a misangaay tu nu udipan nida a nipatima' kyu besut satu pasay nu kilakilangan malingat tayda. maalaw nida ku tusaay namakay i misamukingay a limecedan nu kakitidaan ya "Tatala tuse" a binawlan, satusa hazimeytey malalikeluh tu cacayay a limecedan atu lalimuwang sananay i buyu'buyuanay a wacu'. namaalaway ni A-si-ta-ka tatusaay a niyadu'ay a tademaw sa, u nuya lumeni'ay a tupel tapang nu misamukingnay a kakitidaan ya "Tatala tuse" a tademaw, ya situpelay tu lumeni'ay a tapang sa i "Tatalacan" itini tu capi nu kilakilangan, kaydihan a macaluway mikutkut tu si'elac, u ngasaw ni lumeni'ay a tapang pecien ku kilakilangan mingayaw tu miadingay tu sikaudip i kitakitay a aadupan, ya wacu'ay a di'tu Mu-na hananay a binacadan (lumeni'ay a tapang mapulung iti kilakilangan miunpang tu si'elac sa, u mamukeliday nu buyu'ay a wacu' nu di'tu ci Mu-na siladay tu nu buyu'ay a wacu nu di'tu masa binacadanay mipulu, nika sipaculi niya lumeni'ay a tapang u kuwang ku sipingayaw tu ya wacu' buyu'ay a di'tu, masitudung ku udip sikahtik i danggay kalemetan a maudip). . iti piedapan tu pananukasan i Tatala a tuse sa, ci A-si-ta-ka katinengan tu nida kya kiwhmahnamapatima' kakayda satu a maladi'tu, mahamin nau i Tatala a tuseay a nikuwangan ku sikaduka, i mahida sa ya lumeni'ay a tapang nami sanga tu muking, kyu mamin ku kilang a leteken u sakasilacul, sikayda satu a masasulacu's tu nu wacu'ay a di'tu malpacaw. kalingatuan sa namalinges henay ci A-si-ta-ka tu pipeci niya lumeni'ay a tapang tu kilakilangan atu palakiwmahan a wayway, nika makadihay nu katuuday atu pilangatan siimelangay tu mamaungangay i Tatala a tuse, idaw ku sakaudipaw nu ungalal nipidatengan.</FORM>
        <FORM kindOf="standard">mitima'ay a kong-co (kamo no Holam: 魔法公主) ina kacodo sa ci Kong-ci-cing ko mamikeliday a misaiga, no Diponay ya Ci-po-li hananay a kapot ko mamisangaay tinaigaan, naiti 1997 a mihcaan i lalod a nipatahkalan sipaadih tina mangga a kacodo. o imi no sasakamoan sa o mamilatohay itawya kahdawan nidateng ya setingnay a ziday, o masa cacayay ya Siya-i a binacadan, o mahka sakapahay sikaydih a mikilim to nitima'an no kalalekalan miliyas to niyado' nida, i no dikodan mapalodlod toya kilakilangay a di'ditoanay ato no tademaw kasasetolan a kawaw, mapabalod to no kilakilangay kakawsan a aadopan ato misatalay di'to kangangayawan to tademaw, i mhida sa masasoadih tiya nipahabayan no oles di'to a limecedan, no dikodan sa maydih a miholak to no tademaw ato aadopanay a kakawsan nikasasetolan a kongko. ina iga kalingatoan a paadih sa, mapacokat to kya Ci-po-li a masakapotay i balohayay a nikaawasan. sinikala to 193 yik payso no Dipon, mademec ko nipacakayan i ayaw no sakapahay a kacodo ya "somanahay a boyo'" dongdoh kayadah iziw, nikahini sa kinapina i Dipon mala o no satalakaway kasingangan, sikatokoh i kalecadan no mihcaan kaedeman no sadikoday a bolad, itawya mangasiw niya Amohowanay a iga "Tie-ta-ni mokinay a balonga" ato 2001 a mihcaan sikalecad to a masakapotay ya Ci-po-li a iga "pahdawan no di'to a limecedan" ato no domaay a kacodo mangasiw. ina iga sakalalekal no Ci-po-li a kosi malingato sidakec, ato no Amilikaay ya Hwa-te Ti-se-ni a kosi malalacal, mapolong makakitin micomod to no kitakitay a sapakacodo no ongalal, Ci-po-li a kosi pasingalihen kya isasaay a kosi Mi-la-may-ke-se a pakacodoay, mdimata to pasanga sakay paadih akakawawan, kotosi sa padimataen to sasitongosan tina Howate Tiseni a kosi pasaksak iti mali no kitakit "tapokowanay a boloko" aty "liyon nani'" no Ci-po-liay saongayay a kacodo. pisiwkayan to kongko iti 14 a celahcan katokoh i 16 a celahcan, i Kiw-doay (Kyoto) ya Se-ting-mo-ho pikowan sa nayay ko icelang patideng, mademec no samolay ko ngangasaw no hongtiay. sakay no lalangawan sa sidoma o samolay ato ngasaw no hongti malawla to niya omitohotay a kiwkay ko laylay. iti 14 a celahcan i no dikodan to ya Cing-ke-se ko sitatongosay tiya Pi-san hananay a lalangawan, iti 15 a celahcan kademan a tatokian sa ya Ing-ke a tademaw sipacician a palimek taydaen tiya Pen-co a boloko kawalianay. iti 1300 a mihcaan sa ya Siya-i a binacadan milihida toway malalacal to no Dipon a tademaw. no Seting ziday a tatokian sa ya no Siya-iay a masakapahay ci A-si-ta-ka aenengan no niyado' iti kasawlianay picapian to amis, i cacayay a demiad kalikelohanoh nida kya mapanganganay to "misatalay a di'to" hananay mingayaw to niyado' nonoheni kya patalaway. piadih sa micapimicapi to sikatokoh ko niyado', ko sikaydih nida mayading to niyado', mapolong cinida ato ci Ka-ya paso i niyado'ay a tatayna amin, kalekoan ko nipacoli no heni tiya misatalay a di'to. iti kalpacawan ato misatalay a di'to sa matima' no di'to a sinikadokaan. . nadikodan sa i niyado'ay a mapalaway sipasobana ci A-si-ta-ka toya patalaway, namakay i mabaatay notipan a boloko tayni, namapadoka kyo kakayda sato a malami'disay no kyomah ko sikahinian, satosa i labo no odip nida katepaan ko mokingnay a laco'. pitapal nida ko notipanay a kakitidaan kanca idaw ko laco'say misatalay a kawaw, mitolon ci A-si-ta-kaan kao ya mokingnay a loco' ko nadipaan, a miliyas to niyado' taydaen i notipan han, miliclic tiya misatalay a di'to sakatepa to kahicaan no lalekalan ano sikatokoh i notipan sa matimadaw ko kahicaan no kawaw, nayi ko kalitemohan to nipateng a sasoayawan sa, taneng a makatepa tiya sapiholak to nitima'an a sapadadan, . ci A-si-ta-ka mitengil to no niyado'ay tataynaay a mapalaway a kamo, taydaen i notipan miliclic to katinengan sakaodipaw a dadan, lilis sa mikilol to no Nakeay a nacolilan taydaen i notipan, mikacaw to ya no odipay a sidi paytemay to baloco' no sitatongosay, kakayda sato miliyas to no odipan a niyado' tahadaoc, matineng ci Kaya to baloco' nida caay pakakilol to nadipaan ni A-si-ta-ka, oyda sa sipakelit to ci A-si-ta-kaan to ya cacayay saading to odip a howa', sipilongoc to cinidaan idadan taneng a mapohpoh to sikatokoh i notipan. ci A-si-ta-ka iti ninangan sa mapaedap nida kya salenihay a omitohotay, i laway niya omitohotay sikatineng nida di'to i no kilakilangan a mamiadingay "boyo' aadopan a di'to", taneng a misangaay to no odipan nida a nipatima' kyo besot sato pasay no kilakilangan malingat tayda. maalaw nida ko tosaay namakay i misamokingay a limecedan no kakitidaan ya "Tatala tose" a binawlan, satosa hazimeytey malalikeloh to cacayay a limecedan ato lalimowang sananay i boyo'boyoanay a waco'. namaalaway ni A-si-ta-ka tatosaay a niyado'ay a tademaw sa, o noya lomeni'ay a topel tapang no misamokingnay a kakitidaan ya "Tatala tose" a tademaw, ya sitopelay to lomeni'ay a tapang sa i "Tatalacan" itini to capi no kilakilangan, kaydihan a macaloway mikotkot to si'elac, o ngasaw ni lomeni'ay a tapang pecien ko kilakilangan mingayaw to miadingay to sikaodip i kitakitay a aadopan, ya waco'ay a di'to Mo-na hananay a binacadan (lomeni'ay a tapang mapolong iti kilakilangan mionpang to si'elac sa, o mamokeliday no boyo'ay a waco' no di'to ci Mo-na siladay to no boyo'ay a waco no di'to masa binacadanay mipolo, nika sipacoli niya lomeni'ay a tapang o kowang ko sipingayaw to ya waco' boyo'ay a di'to, masitodong ko odip sikahtik i danggay kalemetan a maodip). . iti piedapan to pananokasan i Tatala a tose sa, ci A-si-ta-ka katinengan to nida kya kiwhmahnamapatima' kakayda sato a maladi'to, mahamin nao i Tatala a toseay a nikowangan ko sikadoka, i mahida sa ya lomeni'ay a tapang nami sanga to moking, kyo mamin ko kilang a leteken o sakasilacol, sikayda sato a masasolaco's to no waco'ay a di'to malpacaw. kalingatoan sa namalinges henay ci A-si-ta-ka to pipeci niya lomeni'ay a tapang to kilakilangan ato palakiwmahan a wayway, nika makadihay no katooday ato pilangatan siimelangay to mamaongangay i Tatala a tose, idaw ko sakaodipaw no ongalal nipidatengan.</FORM>
    </S>
</TEXT>