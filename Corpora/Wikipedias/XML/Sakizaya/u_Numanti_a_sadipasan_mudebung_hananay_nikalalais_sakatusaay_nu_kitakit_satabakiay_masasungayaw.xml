<?xml version="1.0" ?>
<TEXT id="Wiki_Sakizaya_u_Numanti_a_sadipasan_mudebung_hananay_nikalalais_sakatusaay_nu_kitakit_satabakiay_masasungayaw" xml:lang="pwn" source="Paiwan Wikipedia, article: u_Numanti_a_sadipasan_mudebung_hananay_nikalalais_sakatusaay_nu_kitakit_satabakiay_masasungayaw" copyright="CC BY-SA" citation="u_Numanti_a_sadipasan_mudebung_hananay_nikalalais_sakatusaay_nu_kitakit_satabakiay_masasungayaw. (2024, December 07). In Wikipedia [Paiwan]. https://pwn.wikipedia.org/wiki/u_Numanti_a_sadipasan_mudebung_hananay_nikalalais_sakatusaay_nu_kitakit_satabakiay_masasungayaw" BibTeX_citation="@misc{Wiki_pwn_u_Numanti_a_sadipasan_mudebung_hananay_nikalalais_sakatusaay_nu_kitakit_satabakiay_masasungayaw, title = u_Numanti_a_sadipasan_mudebung_hananay_nikalalais_sakatusaay_nu_kitakit_satabakiay_masasungayaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_Numanti_a_sadipasan_mudebung_hananay_nikalalais_sakatusaay_nu_kitakit_satabakiay_masasungayaw} }">
    <S id="0">
        <FORM kindOf="original">u Numanti a sadipasan mudebung hananay nikalalais sakatusaay nu kitakit satabakiay masasungayaw nilaculan u Numanti a sadipasan mudebung hananay nikalalais na i 1944 a mihcaan u satabakiay a nikalalais malupuay nu etipan i Ozo a paykanatal mapulung malais tu Fakuo hananay a kanatal i mahida sa makaala tu tuluway a lasubu nu mang ku milakuwitay nu hitay. i mahida sa u malcapuway a masakaputay katinengan i enemay a bulad enemay a demiadan kapah ku layin sa, sisa pabalucu' ku tatapangan nu makumutay pangiha satu, malingatu tu mudebung ku hitay aydaay a nipacudadan sa sakasenengan nu tademaw ku nipiNumanti midebung hananay, nika lalais i mahida satabakiay nikalalais saan. ya Numanti hananay a nika sungayawan midebung kya mademec ku Tekuo a hitay. i mahida sa u nika lalaisan nu tademaw na idaway ku sakahiniay u likisi katukuh i tawya sa nayi henay ku makademecay tu sakay midebungay a nipingayawan midebungay, yadah ku cayay pakalaheci u sakatalawan ku midebungaay a nikangayaway sapiucul tu hitay, i mahida sa ya Tekuo Nacuyi ku mikuwanay tu Fakuo hananay a kanatal a kakitidan. i sakay amisan ya nikapulungan nu hitay, nayay ku salamitan i tida, nika mademec micumud satu sikatinengan tu ku tabakiay a nipangiha, sisa u hitay nu malcapuay pabesud saan mingayaw tu i dumaay a kakitidaan. misanga' misakapah tu dadebungan lalitinlitin han ku sakaicelang nu mamingayaw tu ada nadikudan sa, i enemay a demiadan mahamin tu ku nisakapah han a kakitidaan caay henay palakuwit tu cacayay a bulad sa, sikademec nu heni kya hitay nu Tekuo hananay. makaala tu sabaw tusa a mang ku nipatayan a hitay. i mahida sanga'an nu masakaputay misaahebal tu sapingayaw nu kakitidaan makaala tu cacayay a bataan nu mang depah nipabesucan misaahebal sa makala tu tuluay a bataan, anu caay sa idaw ku limaay a mang nu depah ku nipisanga'. malakuwit tu ku tusaay a bulad sa, ya Fakuo hananay a kanatal, u mamahaminay tu a mademec nu malupuay a hitay debungan a katukuh han tu ku liwliwan nu Tekuo hananay a kanatalan. u nikapulungan a malkaputay kya taneng na makay bayu mingayaw midebung i kakitidaan nu saicelangay a hitay sa, kasenun saan sikalaheci ku nisalamitan masaapuyu ku mahiniay i Ozo hananay a nikalalais. zayhan sikasenengan tunu aydaay a tademaw simata tu tu nikahida, sipabaluhay nadatengan ya Tekuo hananay a kanatalan i mahida sa, anu talacuwacuwa mingayaw tu dumaay a kanatal malucek aca ku nipidebung kya tada mahini tu ku nikademec ayda sa i saw. nikinkiwan tu nikahida idaw aca ku mikinkiway tu nikahida u sakasaan sa, na makay katinengan tu sakapatelac uyni sa nu masakaputay a hitay ku sakapahay nipidakec tu i cuwacuwaay nikalucekan a sakatineng ya Numanti nipidebung nu Tekuo hananay nidatengan sa hakiya, u paceba'ay saan ku nipidateng maydih musamsam sa patelac, sisa hakiya a i Cialay hananay a kitidaan ku heni mudebung mingayaw sa, uyda ya caayay kaicelang a mibakudangay a hitay sa patelac tu ku nidatengan, pasumulalaw henay ku tusaay a mulebutay a hitay, katinengan sa caay tu pakasikul a hicaan misumad ku hitay a midademec, sisa kakayda satu nayi' ku sapaculi nipingayawan nu tau. u sakaicelangay a nu patinengay mikuwanay a hitay alaw taydaan i Numanti miedap, paceba' saan mipadang nika matalaw tu tada labu misahicahica suayaw tu nikabahel nu hikuki mahida tu u lalangaw ku nikabahel atu nikahabelut nu hitay nu masaupuay, pasu nibakudangan a kakitidaan anu micumud sa a cilaup han. u sakahida sa uyda satu u macekcekay nibakudangan kya liliten a hitay, muala patahekal uyni sa ci Sitele hananay kanahatu mamin mapatay ku hitay sa, makai tu makadih tu nikalahecian tu mahiniay a kawaw. nikalawilawan u Numanti nipidebungan sa nikatesekan a mingayaw, u sasananaman nu aydaay mapabaluhay ku nidatengan nu mikinkiway sakay midademec nu hitay, katinengan tunu kitakitay a tademaw mahiniyay haw saan. makay midebung makay hikukiay nipilebutay a hitay u icelang ku sakasimata tu mahiniay. nika ya Amuhuwan a hitay hananay sa idaw aca ku adidi tu mulalaw ku nikapatelac, ya na dikudanay a kakawaw tinaku u Sicanhuwayen a kawaw hananay ku nacaay kya Tekuo a hitay nayi' ku micunusay nu hitay sa, ya mulebutay masakaputay u Amuhuwan a hitay kanahatu mamin malawpes. u mulebutay a hitay atu ya cuwancia a hitay hananay sa, u kawaw nu heni caay kau misaatekakay masasungayaw atu ada a u micebisay mipeci'ay tu sangaw ku ayaw. a maedem sakapitena' tu cacaliwayan nu hitay nu ada. anu makademec sa taneng misimaw sa misaicelang micekulan, anu caay kadayum cayay pakatena' tu ningayawan nu ada sa peci'en anu caay sa bakudangen sakacaay kakapah caliwayan nu ada, hangay caay pakahalhal ku tataydaan muhalhalay a hitayan. sikabiyalaw ku balucu' anu mahida sa nayay tu ku icelang a mayngayaw tu ada kakayda satu mademec laliwasak satu, mahida sa ahicaen a paculi tu nu tauan nipingayaw, anu idaw tu kunisetulan nu masakaputay sa hakay kinacacay han mamin mademec. u sakasaan, idaw ku sitangahay makay nabalucu'an tu sakay i lalaisan i mahida sa i Tekuo hananay a hitay sa, nu walian mahida tu u mamin tu maliwasak ku nikalalaisan, nayi' tu ku balucu' nu hitay pauli sa tuway tu ada nu etipan, kanahatu u sakasibalucu'an maydih misimaw nika anu caay tu pakasebeng sa, i nakalalaisan u mademecay tuway adihan ayda i tusaay nika lalaisan nu kitakit sa u Tekuo a hitay kya mademec nu masakaputay a hitay, a makay i nu hitay nipidatengan a mayadih u mapulungay a icelang sa, pasayda amin i nu etipan a mipaculilay tiya Fakuo hananay, sisa i nakalaheci sa cayay kau kinacacayay hakiya, kinatusa a masasungayaw makabelinay. namakayniay a nasulitan nasakamuan atu natinengan ?ã€‰</FORM>
        <FORM kindOf="standard">o Nomanti a sadipasan modebong hananay nikalalais sakatosaay no kitakit satabakiay masasongayaw nilacolan o Nomanti a sadipasan modebong hananay nikalalais na i 1944 a mihcaan o satabakiay a nikalalais malopoay no etipan i Ozo a paykanatal mapolong malais to Fakoo hananay a kanatal i mahida sa makaala to toloway a lasobo no mang ko milakowitay no hitay. i mahida sa o malcapoway a masakapotay katinengan i enemay a bolad enemay a demiadan kapah ko layin sa, sisa pabaloco' ko tatapangan no makomotay pangiha sato, malingato to modebong ko hitay aydaay a nipacodadan sa sakasenengan no tademaw ko nipiNomanti midebong hananay, nika lalais i mahida satabakiay nikalalais saan. ya Nomanti hananay a nika songayawan midebong kya mademec ko Tekoo a hitay. i mahida sa o nika lalaisan no tademaw na idaway ko sakahiniay o likisi katokoh i tawya sa nayi henay ko makademecay to sakay midebongay a nipingayawan midebongay, yadah ko cayay pakalaheci o sakatalawan ko midebongaay a nikangayaway sapiocol to hitay, i mahida sa ya Tekoo Nacoyi ko mikowanay to Fakoo hananay a kanatal a kakitidan. i sakay amisan ya nikapolongan no hitay, nayay ko salamitan i tida, nika mademec micomod sato sikatinengan to ko tabakiay a nipangiha, sisa o hitay no malcapoay pabesod saan mingayaw to i domaay a kakitidaan. misanga' misakapah to dadebongan lalitinlitin han ko sakaicelang no mamingayaw to ada nadikodan sa, i enemay a demiadan mahamin to ko nisakapah han a kakitidaan caay henay palakowit to cacayay a bolad sa, sikademec no heni kya hitay no Tekoo hananay. makaala to sabaw tosa a mang ko nipatayan a hitay. i mahida sanga'an no masakapotay misaahebal to sapingayaw no kakitidaan makaala to cacayay a bataan no mang depah nipabesocan misaahebal sa makala to toloay a bataan, ano caay sa idaw ko limaay a mang no depah ko nipisanga'. malakowit to ko tosaay a bolad sa, ya Fakoo hananay a kanatal, o mamahaminay to a mademec no malopoay a hitay debongan a katokoh han to ko liwliwan no Tekoo hananay a kanatalan. o nikapolongan a malkapotay kya taneng na makay bayo mingayaw midebong i kakitidaan no saicelangay a hitay sa, kasenon saan sikalaheci ko nisalamitan masaapoyo ko mahiniay i Ozo hananay a nikalalais. zayhan sikasenengan tono aydaay a tademaw simata to to nikahida, sipabalohay nadatengan ya Tekoo hananay a kanatalan i mahida sa, ano talacowacowa mingayaw to domaay a kanatal malocek aca ko nipidebong kya tada mahini to ko nikademec ayda sa i saw. nikinkiwan to nikahida idaw aca ko mikinkiway to nikahida o sakasaan sa, na makay katinengan to sakapatelac oyni sa no masakapotay a hitay ko sakapahay nipidakec to i cowacowaay nikalocekan a sakatineng ya Nomanti nipidebong no Tekoo hananay nidatengan sa hakiya, o paceba'ay saan ko nipidateng maydih mosamsam sa patelac, sisa hakiya a i Cialay hananay a kitidaan ko heni modebong mingayaw sa, oyda ya caayay kaicelang a mibakodangay a hitay sa patelac to ko nidatengan, pasomolalaw henay ko tosaay a molebotay a hitay, katinengan sa caay to pakasikol a hicaan misomad ko hitay a midademec, sisa kakayda sato nayi' ko sapacoli nipingayawan no tao. o sakaicelangay a no patinengay mikowanay a hitay alaw taydaan i Nomanti miedap, paceba' saan mipadang nika matalaw to tada labo misahicahica soayaw to nikabahel no hikoki mahida to o lalangaw ko nikabahel ato nikahabelot no hitay no masaopoay, paso nibakodangan a kakitidaan ano micomod sa a cilaop han. o sakahida sa oyda sato o macekcekay nibakodangan kya liliten a hitay, moala patahekal oyni sa ci Sitele hananay kanahato mamin mapatay ko hitay sa, makai to makadih to nikalahecian to mahiniay a kawaw. nikalawilawan o Nomanti nipidebongan sa nikatesekan a mingayaw, o sasananaman no aydaay mapabalohay ko nidatengan no mikinkiway sakay midademec no hitay, katinengan tono kitakitay a tademaw mahiniyay haw saan. makay midebong makay hikokiay nipilebotay a hitay o icelang ko sakasimata to mahiniay. nika ya Amohowan a hitay hananay sa idaw aca ko adidi to molalaw ko nikapatelac, ya na dikodanay a kakawaw tinako o Sicanhowayen a kawaw hananay ko nacaay kya Tekoo a hitay nayi' ko miconosay no hitay sa, ya molebotay masakapotay o Amohowan a hitay kanahato mamin malawpes. o molebotay a hitay ato ya cowancia a hitay hananay sa, o kawaw no heni caay kao misaatekakay masasongayaw ato ada a o micebisay mipeci'ay to sangaw ko ayaw. a maedem sakapitena' to cacaliwayan no hitay no ada. ano makademec sa taneng misimaw sa misaicelang micekolan, ano caay kadayom cayay pakatena' to ningayawan no ada sa peci'en ano caay sa bakodangen sakacaay kakapah caliwayan no ada, hangay caay pakahalhal ko tataydaan mohalhalay a hitayan. sikabiyalaw ko baloco' ano mahida sa nayay to ko icelang a mayngayaw to ada kakayda sato mademec laliwasak sato, mahida sa ahicaen a pacoli to no taoan nipingayaw, ano idaw to konisetolan no masakapotay sa hakay kinacacay han mamin mademec. o sakasaan, idaw ko sitangahay makay nabaloco'an to sakay i lalaisan i mahida sa i Tekoo hananay a hitay sa, no walian mahida to o mamin to maliwasak ko nikalalaisan, nayi' to ko baloco' no hitay paoli sa toway to ada no etipan, kanahato o sakasibaloco'an maydih misimaw nika ano caay to pakasebeng sa, i nakalalaisan o mademecay toway adihan ayda i tosaay nika lalaisan no kitakit sa o Tekoo a hitay kya mademec no masakapotay a hitay, a makay i no hitay nipidatengan a mayadih o mapolongay a icelang sa, pasayda amin i no etipan a mipacolilay tiya Fakoo hananay, sisa i nakalaheci sa cayay kao kinacacayay hakiya, kinatosa a masasongayaw makabelinay. namakayniay a nasolitan nasakamoan ato natinengan ?ã€‰</FORM>
    </S>
</TEXT>