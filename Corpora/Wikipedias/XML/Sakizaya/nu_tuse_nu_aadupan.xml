<?xml version="1.0" ?>
<TEXT id="Wiki_Sakizaya_nu_tuse_nu_aadupan" xml:lang="pwn" source="Paiwan Wikipedia, article: nu_tuse_nu_aadupan" copyright="CC BY-SA" citation="nu_tuse_nu_aadupan. (2024, December 07). In Wikipedia [Paiwan]. https://pwn.wikipedia.org/wiki/nu_tuse_nu_aadupan" BibTeX_citation="@misc{Wiki_pwn_nu_tuse_nu_aadupan, title = nu_tuse_nu_aadupan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nu_tuse_nu_aadupan} }">
    <S id="0">
        <FORM kindOf="original">nu tuse nu aadupan (kamu nu Hulam: 動物方城市) "nu tuse nu aadupan" (Inggu a kamu: Zootopia, pibelih nu Singkaplu "動物城市", nu Hulan a pibelih sa u "瘋狂動物城", nu Siyan-kang pubelih sa u "優獸大都會" sa, u masanu Amilikaay ya Huwate- tiseni nu manggaay a pisakawawanay a kakitidaan, satu ya u Hwa-te a Ti-se-ni pakacuduay ku misangaay tu sapaciwmung masa nu 3Day, sinilamulan tu nu musiluyay patalaway musaungayay a kacudu', masa nu Ti-se-niay sakay 55 kayadah nu sikacaay kapawan ku nikatanayaan a mangga pituk. ina kacudu' sa ci Pay-lun Hhu-wa, Zwiy-ci Mu-el atu ci Ciye-zuy Pu-si kapulangan a misanga tu paini, u tatungusan tu sapadatuk a tatedaw sa idaw ci Ci-ni-ho Ku-te-un, ci Cye-sen Pi-te-man, ci I-co-zey-se Ay-pa, ci Ce-ni Le-se-te, ci Ney-te Tu-lun-se, ci Paw-ni Kan-te, ci Tang Le-te, ci Tan-mi Cung, ci J. K. Si-mun-se, ci Aw-ta-wiy Ya-pan-seng, A-lan Tu-tay-ke, atu ci Siya-ci-la kakatuud. . ina kacudu a sakahenulan u pacaladaway a mitekel tu sakay nu tademaway pieneng a tuse atu aadupan kapulungan a malalacal i sikalcad nu kakitidaan a kungku, u pakatinengay tu ya malataylingay a tatayna ci Cu-ti atu ya mitesekay paceba a Kuyu ci Hali-nike hananay, nisaicelangan nu heni mayhulak kya mukanay tu titi nu aadupan a sikahdaw a kawaw, satu sa i nudikudan sipipu'lacen nu heni a tatusa sipabinawlan kya sunuk sananay a sakatalawan. namisangaay tu "ley-ting ngayaw wacu'" atu "kaladi'tuan a bukes kalalikeluhan" a kacudu ci Hhu-wa-te i sayaway niiti 2011 a mihcaan mulihud tu tapang nu Ti-se-niay mamusangaay tu iga ci Ye-han La-sa-te pacekil tu sikaidaw nida pidatengan tina kacuduan, mapulung kuyuheni tu ci Mu'lpusian misabaluhay kungku nu iga, u kungku nu ulic sa ci Pu-si aci Hil Cyang-se-tun (Phil Johnston) tatusa a misulit, namitanam tu a pakasidatuk tu nu manggaay a kiyadahay a tademaw ci May-ko Cya-ci-no, itiniay a kacudu sa sayaway nida a simuku tu pakasidadiw, (naiti pisangaan tina igaan limaay nu mihcaan , u kasasumad nu kungku kina pinapinaay tu hakya a msakapah maysumad, u sakusaan sa sikaydih a taneng malutatenga adihen kuyu bukes nu aadupan sa ku pidateng, i Tiseni sakaungayen a kakitidaan nu tinnaw, atu musalimaay i mahida sa siniletekan tu baluhayay a satebul nu sapaini tu caculculan nu saydan a sapacaluway. " nu tuse nu aadupan" iti 2016 a mihcaan 2 a bulad 13 a demiad i Pilise a kanatal ya Pulusay-el i pilisinan tu kacudu a demiad palekal tu nikasayawan a pazizaw, kalecadan nu mihcaan i 3 a bulad 4 a demiadan iti kaamisan nu Amilika a buluku u 2D, 3D, RealD, IMAX 3D a kasaditan papizizaw tu mimelaway. nipazizawan nu kacudu sa, i nu dikudan kapah amin a piliclic nu mikinaulay, katuud ku miliclicay nu mitesekay a tademaw patatudu tu lima sikasenengan ku datuk nu masakaputay, u ulic nu kungku, atu pibalakasan atu saungayan pipacekcek tu mata nu mimelaway, tuyni sa, ina kacudu misulul tu sipalamel ku caayay kalecad nu nidatengan atu masaahebetay nu tatungusan, hamin han a siladay tu nadatungan a sikaydih a sapamelaw, kyu uyni ku sinikaala tu kapahay a pitimaadw nu hekalay. ina kacudu nikatahkalan a pazizaw i nu dikudan sa, iti katuuday a kanatal atu buluku mapabaluhay ku nipicumud a mikinaulay nu katuuday atu nipacakayan tu paya a mucebang, u nikapulungan tu a nipacakayan tu sikala tu kalisiw sa namakay i 2016 6 a bulad 5 a demiadan sa kapuwasan tu ku 10 yek kayadah, kutusisa u nipasilsilan tu kaidawan nu kacudu sakay 37 ku nikakapahan kasingangan. "nu tuse nu aadupan" sinikaala tu kiyadahay nu kalwah, ya masakimay a mali nu kawlah, nu miliclicay a nipilian a kawlah, atu ya Anny a kawlah, atu sa ya sakasenenganay a kawlah u Awsekah hananay sakay nu manggay a nipakawlahan. u kungku niletekan i nudikudan a pacekcek nipiletekan tuyni a sapadih nu kakitidaan nu kacudu sa, uyda sa u aadupan ku muenengay i labu nu kasakitakit, nikasadit nu katuuday sa idaw ku mukanay tu titi a aadupan atu mukanay tu lahaday a lutuk tusa ku kasasiduma nu binacadan nu aadupan. . kahaminay nu muenengay itida sa u mukanay ku katuuday sikaala tu cacay bataan tu siwa nu palasubu. i ayaw nu malebut a mihcaan sa, ina aadupan amin sa mahidaay henay u nayiay ku kilac nu sikaudip, u mukanay tu titi a aadupan sa siida tu sikaudip mukanay tu lutuk a aadupan, nika picaliwayan tu pinapinaay hakya kasumad nu mihmihcaan, sinakacakatan tu ku pidateng nu aadupan, tuwa mutideng tu malatusa ku kuku' a muculil i dadan, ina mahtatusaay a aadupan sinikatatengilan tu masasudayit a malalacal tu kaladamsayan, milunguc tu kasatedep nu kasasungayawan tu sakaudip. 直到現今,"方城市"(Zootopia) . katukuh ayda sa, ina kasatusean (Zootoppia) masa u nu canacanan tu papacucuan nu aadupanay, masa nu aydaay tu ya Utupan hananay tabakiay a tuse, u mukanay tu titi atu mukanay tu lutukay a aadupan masakapah ku kapulungan a maudip i kakitidaan, kahaminan nu aadupan matineng a pabaluhay tu gakaay a nutineng, ya mukanay tu titi a aadupan sa uyda satu u cilekay , buting ku niala tu sakaudipan. ina kungkuay a mulihidaay nu sitatungusay sa ci Ha-cu-ti Ha-pus (Judy Hopps) namakaydaay i malukay a niyadu' ya pawalil a kenis (Bunnyburrow) a pawalil, i siwaay ku mihcaan nida sa kinacacay mulihida a misagasu sa, pabalucu' a mala tapang nu tayling sa, sikatukuhan nida i kabalakian sa, micumud cinida i tuseay malakiziay a cacudadan nu tayling minanam, kalahecian tu ku picudad sa cinida hantu sa mala u nu pawalilay sayaway a malataylingy nu pawalil a nu tapang. 沒想到, (Nickolas Wilde)和他的同夥飛仔(Finnick). sikaliyuhan, ci Cu-ti muliyas sikatayni i nu pawalilay a buluku sa, sayaway a demiadan culculan niya sikalcad nu katalalan a mamukeliday pataydaen musakawaw tu pasilsil sakangaay nu cacaliwayan nu kadideng. iti sayaway a pisakakawaw nida a sananal sa, ci Cu-ti sa iti nipatiyam pacakayay tu kuli, masasutineng tu ya papunghungay a kuyu ci Hu-ni-ke hananay (Nickolas Wilde) atu cabay nida ci sacinakayan misapudah (Finnick).</FORM>
        <FORM kindOf="standard">no tose no aadopan (kamo no Holam: 動物方城市) "no tose no aadopan" (Inggo a kamo: Zootopia, pibelih no Singkaplo "動物城市", no Holan a pibelih sa o "瘋狂動物城", no Siyan-kang pobelih sa o "優獸大都會" sa, o masano Amilikaay ya Howate- tiseni no manggaay a pisakawawanay a kakitidaan, sato ya o Hwa-te a Ti-se-ni pakacodoay ko misangaay to sapaciwmong masa no 3Day, sinilamolan to no mosiloyay patalaway mosaongayay a kacodo', masa no Ti-se-niay sakay 55 kayadah no sikacaay kapawan ko nikatanayaan a mangga pitok. ina kacodo' sa ci Pay-lon Hho-wa, Zwiy-ci Mo-el ato ci Ciye-zoy Po-si kapolangan a misanga to paini, o tatongosan to sapadatok a tatedaw sa idaw ci Ci-ni-ho Ko-te-on, ci Cye-sen Pi-te-man, ci I-co-zey-se Ay-pa, ci Ce-ni Le-se-te, ci Ney-te To-lon-se, ci Paw-ni Kan-te, ci Tang Le-te, ci Tan-mi Cong, ci J. K. Si-mon-se, ci Aw-ta-wiy Ya-pan-seng, A-lan To-tay-ke, ato ci Siya-ci-la kakatood. . ina kacodo a sakahenolan o pacaladaway a mitekel to sakay no tademaway pieneng a tose ato aadopan kapolongan a malalacal i sikalcad no kakitidaan a kongko, o pakatinengay to ya malataylingay a tatayna ci Co-ti ato ya mitesekay paceba a Koyo ci Hali-nike hananay, nisaicelangan no heni mayholak kya mokanay to titi no aadopan a sikahdaw a kawaw, sato sa i nodikodan sipipo'lacen no heni a tatosa sipabinawlan kya sonok sananay a sakatalawan. namisangaay to "ley-ting ngayaw waco'" ato "kaladi'toan a bokes kalalikelohan" a kacodo ci Hho-wa-te i sayaway niiti 2011 a mihcaan molihod to tapang no Ti-se-niay mamosangaay to iga ci Ye-han La-sa-te pacekil to sikaidaw nida pidatengan tina kacodoan, mapolong koyoheni to ci Mo'lposian misabalohay kongko no iga, o kongko no olic sa ci Po-si aci Hil Cyang-se-ton (Phil Johnston) tatosa a misolit, namitanam to a pakasidatok to no manggaay a kiyadahay a tademaw ci May-ko Cya-ci-no, itiniay a kacodo sa sayaway nida a simoko to pakasidadiw, (naiti pisangaan tina igaan limaay no mihcaan , o kasasomad no kongko kina pinapinaay to hakya a msakapah maysomad, o sakosaan sa sikaydih a taneng malotatenga adihen koyo bokes no aadopan sa ko pidateng, i Tiseni sakaongayen a kakitidaan no tinnaw, ato mosalimaay i mahida sa siniletekan to balohayay a satebol no sapaini to cacolcolan no saydan a sapacaloway. " no tose no aadopan" iti 2016 a mihcaan 2 a bolad 13 a demiad i Pilise a kanatal ya Polosay-el i pilisinan to kacodo a demiad palekal to nikasayawan a pazizaw, kalecadan no mihcaan i 3 a bolad 4 a demiadan iti kaamisan no Amilika a boloko o 2D, 3D, RealD, IMAX 3D a kasaditan papizizaw to mimelaway. nipazizawan no kacodo sa, i no dikodan kapah amin a piliclic no mikinaolay, katood ko miliclicay no mitesekay a tademaw patatodo to lima sikasenengan ko datok no masakapotay, o olic no kongko, ato pibalakasan ato saongayan pipacekcek to mata no mimelaway, toyni sa, ina kacodo misolol to sipalamel ko caayay kalecad no nidatengan ato masaahebetay no tatongosan, hamin han a siladay to nadatongan a sikaydih a sapamelaw, kyo oyni ko sinikaala to kapahay a pitimaadw no hekalay. ina kacodo nikatahkalan a pazizaw i no dikodan sa, iti katooday a kanatal ato boloko mapabalohay ko nipicomod a mikinaolay no katooday ato nipacakayan to paya a mocebang, o nikapolongan to a nipacakayan to sikala to kalisiw sa namakay i 2016 6 a bolad 5 a demiadan sa kapowasan to ko 10 yek kayadah, kotosisa o nipasilsilan to kaidawan no kacodo sakay 37 ko nikakapahan kasingangan. "no tose no aadopan" sinikaala to kiyadahay no kalwah, ya masakimay a mali no kawlah, no miliclicay a nipilian a kawlah, ato ya Anny a kawlah, ato sa ya sakasenenganay a kawlah o Awsekah hananay sakay no manggay a nipakawlahan. o kongko niletekan i nodikodan a pacekcek nipiletekan toyni a sapadih no kakitidaan no kacodo sa, oyda sa o aadopan ko moenengay i labo no kasakitakit, nikasadit no katooday sa idaw ko mokanay to titi a aadopan ato mokanay to lahaday a lotok tosa ko kasasidoma no binacadan no aadopan. . kahaminay no moenengay itida sa o mokanay ko katooday sikaala to cacay bataan to siwa no palasobo. i ayaw no malebot a mihcaan sa, ina aadopan amin sa mahidaay henay o nayiay ko kilac no sikaodip, o mokanay to titi a aadopan sa siida to sikaodip mokanay to lotok a aadopan, nika picaliwayan to pinapinaay hakya kasomad no mihmihcaan, sinakacakatan to ko pidateng no aadopan, towa motideng to malatosa ko koko' a mocolil i dadan, ina mahtatosaay a aadopan sinikatatengilan to masasodayit a malalacal to kaladamsayan, milongoc to kasatedep no kasasongayawan to sakaodip. 直到現今,"方城市"(Zootopia) . katokoh ayda sa, ina kasatosean (Zootoppia) masa o no canacanan to papacocoan no aadopanay, masa no aydaay to ya Utopan hananay tabakiay a tose, o mokanay to titi ato mokanay to lotokay a aadopan masakapah ko kapolongan a maodip i kakitidaan, kahaminan no aadopan matineng a pabalohay to gakaay a notineng, ya mokanay to titi a aadopan sa oyda sato o cilekay , boting ko niala to sakaodipan. ina kongkoay a molihidaay no sitatongosay sa ci Ha-co-ti Ha-pos (Jody Hopps) namakaydaay i malokay a niyado' ya pawalil a kenis (Bonnyborrow) a pawalil, i siwaay ko mihcaan nida sa kinacacay molihida a misagaso sa, pabaloco' a mala tapang no tayling sa, sikatokohan nida i kabalakian sa, micomod cinida i toseay malakiziay a cacodadan no tayling minanam, kalahecian to ko picodad sa cinida hanto sa mala o no pawalilay sayaway a malataylingy no pawalil a no tapang. 沒想到, (Nickolas Wilde)和他的同夥飛仔(Finnick). sikaliyohan, ci Co-ti moliyas sikatayni i no pawalilay a boloko sa, sayaway a demiadan colcolan niya sikalcad no katalalan a mamokeliday pataydaen mosakawaw to pasilsil sakangaay no cacaliwayan no kadideng. iti sayaway a pisakakawaw nida a sananal sa, ci Co-ti sa iti nipatiyam pacakayay to koli, masasotineng to ya paponghongay a koyo ci Ho-ni-ke hananay (Nickolas Wilde) ato cabay nida ci sacinakayan misapodah (Finnick).</FORM>
    </S>
</TEXT>