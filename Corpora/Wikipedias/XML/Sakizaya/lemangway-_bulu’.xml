<?xml version="1.0" ?>
<TEXT id="Wiki_Sakizaya_lemangway-_bulu’" xml:lang="szy" source="Sakizaya Wikipedia, article: lemangway-_bulu’" copyright="CC BY-SA" citation="lemangway-_bulu’. (2025, May 05). In Wikipedia [Sakizaya]. https://szy.wikipedia.org/wiki/lemangway-_bulu’" BibTeX_citation="@misc{Wiki_szy_lemangway-_bulu’, title = lemangway-_bulu’, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/lemangway-_bulu’} }">
    <S id="0">
        <FORM kindOf="original">== lemangway- bulu' == ngatu cacay u zuma ku lengaw nu bulu' i Taywan, u bulu' pinaluma' i Taywan tusa izaw ku tampu sanay a bulu' atu 'akawangay nu Isan a bulu', sahetu nu palapalaan a mulengaw ku bulu', bangcal ku tapangan niza kuengel paci'im a mulengaw, anu catu pikali'ang a miadeci cakakali'ang ku uzip niza, yadah a manengneng masamatini. itiza ku malingaday a tademaw, u adeci niza mangaay maala malukakaenen, ma'ikesay tu a bulu' mangaay sapibadic tu luma' sabangcalay malu sapisaluma' a lalusidan. ngatu tusa adeci &quot;Sakizaya a etal adeci han, nu Siwkizawn adeci han&quot;, mangangul micedem, caka anglel, sakuhawen, ciyanen tu titi anca duhduh han maemin mangaay, bangcal sakitatilengan, misasaw tu tina'i atu bituka, mibalah tu simal atu mauningay malasakabesu. ngatu tulu u malingaday nu niyazu' itiza, miala tu bulu' sapipatileng tu talalukan, adipel atu sapitulik tu tapiza' bakal, atu talawlaan nu wawa, adihay ku sapimaan. nika macakat tu ku kicay, malusapibadic a lalusidan atu sapisanga tu lalusidan caayay tu piala maluwan itu, anini satu deng tu piala aca tu adeci niza malukakaenen. ngatu sepat miadeci sa ku binacadan malucek ku kaciliku', nawhan paenel ku bulu' maditek, sacitebu' sa matu taludu' ka tata'ak, miala sa hakakan sa, mikuyud hu tu lubuc, wata ku lulay. mahelek mapanukay ku adeci, caayay ku sasabaen ku pipudac nizaw, matu taludu ka tata'ak ku adeci, anu ca kabana', hacecacecay han a mitipelak ku pudac, tahateluc ya ngangul tu awaay tu. uyzasaka, pakaynien i teluc a mipitek, tabakiay aca a bulu' malu patakecan a miliyun, liyun han kuya pudac nizaw, usaw tu uya heci tu nizaw, uyanan kuya.</FORM>
        <FORM kindOf="standard">== lemangway- bolo' == ngato cacay o zoma ko lengaw no bolo' i Taywan, o bolo' pinaloma' i Taywan tosa izaw ko tampo sanay a bolo' ato 'akawangay no Isan a bolo', saheto no palapalaan a molengaw ko bolo', bangcal ko tapangan niza koengel paci'im a molengaw, ano cato pikali'ang a miadeci cakakali'ang ko ozip niza, yadah a manengneng masamatini. itiza ko malingaday a tademaw, o adeci niza mangaay maala malokakaenen, ma'ikesay to a bolo' mangaay sapibadic to loma' sabangcalay malo sapisaloma' a lalosidan. ngato tosa adeci &quot;Sakizaya a etal adeci han, no Siwkizawn adeci han&quot;, mangangol micedem, caka anglel, sakohawen, ciyanen to titi anca dohdoh han maemin mangaay, bangcal sakitatilengan, misasaw to tina'i ato bitoka, mibalah to simal ato maoningay malasakabeso. ngato tolo o malingaday no niyazo' itiza, miala to bolo' sapipatileng to talalokan, adipel ato sapitolik to tapiza' bakal, ato talawlaan no wawa, adihay ko sapimaan. nika macakat to ko kicay, malosapibadic a lalosidan ato sapisanga to lalosidan caayay to piala malowan ito, anini sato deng to piala aca to adeci niza malokakaenen. ngato sepat miadeci sa ko binacadan malocek ko kaciliko', nawhan paenel ko bolo' maditek, sacitebo' sa mato talodo' ka tata'ak, miala sa hakakan sa, mikoyod ho to loboc, wata ko lolay. mahelek mapanokay ko adeci, caayay ko sasabaen ko pipodac nizaw, mato talodo ka tata'ak ko adeci, ano ca kabana', hacecacecay han a mitipelak ko podac, tahateloc ya ngangol to awaay to. oyzasaka, pakaynien i teloc a mipitek, tabakiay aca a bolo' malo patakecan a miliyon, liyon han koya podac nizaw, osaw to oya heci to nizaw, oyanan koya.</FORM>
    </S>
</TEXT>