<?xml version="1.0" ?>
<TEXT id="Wiki_Sakizaya_u_sakalihalayay_a_pakatukuh_halhal_sananay_i_lumaan_tu_tuudtuud_a_sakikawaw" xml:lang="szy" source="Sakizaya Wikipedia, article: u_sakalihalayay_a_pakatukuh_halhal_sananay_i_lumaan_tu_tuudtuud_a_sakikawaw" copyright="CC BY-SA" citation="u_sakalihalayay_a_pakatukuh_halhal_sananay_i_lumaan_tu_tuudtuud_a_sakikawaw. (2025, May 05). In Wikipedia [Sakizaya]. https://szy.wikipedia.org/wiki/u_sakalihalayay_a_pakatukuh_halhal_sananay_i_lumaan_tu_tuudtuud_a_sakikawaw" BibTeX_citation="@misc{Wiki_szy_u_sakalihalayay_a_pakatukuh_halhal_sananay_i_lumaan_tu_tuudtuud_a_sakikawaw, title = u_sakalihalayay_a_pakatukuh_halhal_sananay_i_lumaan_tu_tuudtuud_a_sakikawaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_sakalihalayay_a_pakatukuh_halhal_sananay_i_lumaan_tu_tuudtuud_a_sakikawaw} }">
    <S id="0">
        <FORM kindOf="original">ina 宅急便 hananay pakatukuhay tu tuud i luma a sakikawaw sa nau nu Dipunay ya yamatu a miculuay sapaka lihalayay tu tademaway a nipatidengan. i 1976 a mihcaan paayaw tu labang u sakahemekan nipaayawa nu halhal sananay iluma ku maydihay sipakatukuh i ayawnu lima ku tuudtuud.uduma kya ihekalay nipasasingan a wayway nu papaadihanay ya lumeniay a nani hananay sa micidek nipicepcep tubalucu nu labang a pakelit tu sapakatukuh i lalumaan. usasiwkayan tina u lumeniay a nani pakalihalayay mi'dapay a sakikawaw mahiniyay a nipida'pay a sakawaway sa makay sidumaay a caculilanay a katidengan sapakatukuh i maydihay a labang nitekelan a sikawaw ngay kasenun saan maala kutuud nabalucuan hananay a malasalilay katukuh icuwacuwa. sikacaay kalecad nu yubingay nipakatukuh sa uydasan i nudemiadan paktukuh ku nu uybingay nu labian sa nayi musakawaw nika anu maydih patayda i baad sa a tayda henay ku pakeliday tu tuud i uybinkiwk .cay ka hida nu hananay .taydaan i luma nu maydihay patangasa i cuwaay a tademaw.anu patelay han sa iniwtu tayni muwala ku musakawaay tu sapatayda i nudumaay a kakitidaan. iTaywan idaw aca ku misengiay tu mahiniyay a sakalihalay nu tademaway a miedapay a sasikawaw ytinaku ya atu nu Dipunay a misiwbayay mapulung misakawaw tu mahiniyay pangangan hansa ya hananay a sasikawaway. nuduma sa idaw aca ku iayaway mahidaay miculu tu baeketay tabakiyay a caculuan sakalecad niya atu ya 新竹物流 hananay nipiedap.ayda hantu sa pasu ya yubinkiwkay mikilihida tu. u nicunusan a niedapan a sakikawaw hananay sakaini nu niedapan a sakikawaw sa paayaw tu labang taneng ku nipakatukuhan a canancanan a tuuday nudikudan paaca tu kalisiw u sapangaay tu balucu nu labang . anu idaw ku ni kaalan tu kakaenan sa siduma u buting pasutiti nu sidi taneng tu pakelit idaw ku sikuliay nu katideng nu mahiniyay pakatukuh caay ka antul sikatukuh i midakepay nu tademaw.itaneng henay maytengil tu ayaan makatukuh ku nipakelidan anu inayi ku lawad i sananalan sa itaneng tu pasakamu tu sakaydihan nu sakatukuh nu amiala tu nipatatan nu cabay atu lalumaan . anu idaw ku sakacaay micukasan sakahida nu ninel mabalad ku sauwac mapelad ku buyu' maputung ku sangaw sa itaneng patelay mitatengil tu mahica tuku kawaw sakangaay nu balucu nu mihalhalay . anu caay pakalitemuh nu tatukiyan sa taneng patelay tu pakatukuhay misumad tu sapiala . udumasa itaneng sipatayda i pinliay a nipatiyaman muwala .sisa u atu hananay sa sakangayan nu aydaay nu tademway a sasikawaw kanamuhan nu musakawaway.</FORM>
        <FORM kindOf="standard">ina 宅急便 hananay pakatokohay to tood i loma a sakikawaw sa nao no Diponay ya yamato a micoloay sapaka lihalayay to tademaway a nipatidengan. i 1976 a mihcaan paayaw to labang o sakahemekan nipaayawa no halhal sananay iloma ko maydihay sipakatokoh i ayawno lima ko toodtood.odoma kya ihekalay nipasasingan a wayway no papaadihanay ya lomeniay a nani hananay sa micidek nipicepcep tobaloco no labang a pakelit to sapakatokoh i lalomaan. osasiwkayan tina o lomeniay a nani pakalihalayay mi'dapay a sakikawaw mahiniyay a nipida'pay a sakawaway sa makay sidomaay a cacolilanay a katidengan sapakatokoh i maydihay a labang nitekelan a sikawaw ngay kasenon saan maala kotood nabalocoan hananay a malasalilay katokoh icowacowa. sikacaay kalecad no yobingay nipakatokoh sa oydasan i nodemiadan paktokoh ko no oybingay no labian sa nayi mosakawaw nika ano maydih patayda i baad sa a tayda henay ko pakeliday to tood i oybinkiwk .cay ka hida no hananay .taydaan i loma no maydihay patangasa i cowaay a tademaw.ano patelay han sa iniwto tayni mowala ko mosakawaay to sapatayda i nodomaay a kakitidaan. iTaywan idaw aca ko misengiay to mahiniyay a sakalihalay no tademaway a miedapay a sasikawaw ytinako ya ato no Diponay a misiwbayay mapolong misakawaw to mahiniyay pangangan hansa ya hananay a sasikawaway. nodoma sa idaw aca ko iayaway mahidaay micolo to baeketay tabakiyay a cacoloan sakalecad niya ato ya 新竹物流 hananay nipiedap.ayda hanto sa paso ya yobinkiwkay mikilihida to. o niconosan a niedapan a sakikawaw hananay sakaini no niedapan a sakikawaw sa paayaw to labang taneng ko nipakatokohan a canancanan a tooday nodikodan paaca to kalisiw o sapangaay to baloco no labang . ano idaw ko ni kaalan to kakaenan sa sidoma o boting pasotiti no sidi taneng to pakelit idaw ko sikoliay no katideng no mahiniyay pakatokoh caay ka antol sikatokoh i midakepay no tademaw.itaneng henay maytengil to ayaan makatokoh ko nipakelidan ano inayi ko lawad i sananalan sa itaneng to pasakamo to sakaydihan no sakatokoh no amiala to nipatatan no cabay ato lalomaan . ano idaw ko sakacaay micokasan sakahida no ninel mabalad ko saowac mapelad ko boyo' mapotong ko sangaw sa itaneng patelay mitatengil to mahica toko kawaw sakangaay no baloco no mihalhalay . ano caay pakalitemoh no tatokiyan sa taneng patelay to pakatokohay misomad to sapiala . odomasa itaneng sipatayda i pinliay a nipatiyaman mowala .sisa o ato hananay sa sakangayan no aydaay no tademway a sasikawaw kanamohan no mosakawaway.</FORM>
    </S>
</TEXT>