<?xml version="1.0" ?>
<TEXT id="Wiki_Sakizaya_bitunay" xml:lang="pwn" source="" copyright="" citation="" BibTeX_citation="">
    <S id="0">
        <FORM> bitunay siceka ku tapangay a caang nu bitunay, caay ka talaw tu kedal ku bitunay, takalaw, macebeday, caay kadebung a miauk. sisa, palumaen nu Sakizaya liklik nu niyazu' malulangat nu niyazu'. ayza sa paluma tu lilies nu luma' ku Sakizaya a tademaw salangatan. satilamal, sakasuyan, sapisaluma' ku bitunay, taka:law ku bitunay, sisa, sipacaitay tu tatipeluk, u dawa, u tepi nu auk i teluc niza, balatebat sa pabalien, satakus tu milakalakay a tademaw atu pibaong tu dietu. sisa, u bitunay ku sabalbal tu udu a mipuhpuh, pasepi ku langdaway a sadongi. u zuma sa, salami'en ku tebu', maikesay sa sanga'en tu cael. i caluk nu tatuasan sitakuliyaway a misamis, u bitunay ku sapisanga', siteked tu roma a binacadan. cemakat ku cacay a sela nu Sakizaya, palima tu bitunay palilis tu niyazu'. itawyaay a niyazu' nu Takubuwan, pakalima a miheca, anucaay walu a miheca, pacakat ku Sakizaya tu cacay a saselalan, keliden nu kalas a paluma tu bitunay palilis tu niyazu' ku baluhay a selal, tangasa pibulawan nu kuwapin, maalatu ku 200 kungce nu kaahebal i lilies salangatan nu niyazu'. tasa ku sacomod i tebun nu niyazu'. caay ku mamadebung nu lais. sisa, malecad tu bitunay ku pisimaw tu kasaselal nu Sakizaya i niyazu'. muliwliw paluma' i liwliw nu niyazu' tu bitunay. yu mahiza henay u niyazu' nu mita sa. paliwliwen kiyami tu tungawen ku luma' niyan u niyazu' nu mita u mahiza henay. u niyan u selal nu niyazu' yu mahiza henay muliwliw tu a paluma tu liwliw tuyniyan . u tungawen itini i liwliw nu niyazu' nu mita yu mahiza henay . han naku kiniyan haw kiw masakimulu kiniyan u niyazu' nu mita. maliwliw nu niyan u tungawen. u niyan u niyazu' nu mita i takubuwan sa masakimulu kuni u niyazu' nu mita haw liwliwen nu tungawen haw. u tungawen hananay nu mita sa yu mahiza henay u selal. kina cacay masaselal kiniyan u niyazu' nu mita. paluma tu tiniyan u tungawen haw u tungawen u niyazu' nu mita yu mahiza henay. hanaku kuniyan kiw masakimulu ku niyazu' nu mita. namakayniay a nasulitan nasakamuan atu natinengan uyniyan a kamu sa namakayni ci baki Tiway Sayiun.( . )</FORM>
    </S>
</TEXT>
