<?xml version="1.0" ?>
<TEXT id="Wiki_Sakizaya_padaduki" xml:lang="pwn" source="Paiwan Wikipedia, article: padaduki" copyright="CC BY-SA" citation="padaduki. (2024, December 07). In Wikipedia [Paiwan]. https://pwn.wikipedia.org/wiki/padaduki" BibTeX_citation="@misc{Wiki_pwn_padaduki, title = padaduki, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/padaduki} }">
    <S id="0">
        <FORM kindOf="original">padaduki (kamu nu Hulam: 蝙蝠), masadumaay a pangihaan: pedaduki, bidadiki aca. icuwa ku aenengan nu padaduki u padaduki sa masa nu labiay a mulatlat a aadupan, iti alahicaan sa u nina' nu padaduki sa, hina i katabalan atu i sansandepan tahkal a mukilim tu kakanan, mahida sa ina padaduki sa icuwa tu a pahanhan saisaw? pisahecian sa cayay kalecad nu padaduki sa, mipili tu sikacaay kalecad nu kakitidaan a pahanhan, ina mahiniay a sipahanhan a kitidaan sipanganga han tu ya "lalabinan". masalahaday nu pungkang sa u sikatinengan nu tademaw a lalabinan nu padaduki, tinaku ya Ke-ting hananay a aidangan niya kilakilanganay a Siyen nu pungkang, atu ya cung-zu a ba'tuan a pungkang, kaidawan nu padaduki a mueneng, i Alisan hananay ya kilakilangan nibakahan tu a dadan nu silamalay a pungkang, kaidawan tu a sikadih kya nu Taywanay masapapahay ku cihek nu padaduki. caay kau pungpungkangan adada sikaidaw a mamelal, ina padaduki sa sinina' tu iti kilang mueneng, tinaku belihen mucacuy i ciid nu kilang, i sasa nu kahtikan nu papah, milimek i buhangbuhangan a banges nu kilang, uyni sa u sakanamuhan nu padaduki a sipahanhan. u canacanan ku kakanan nu padaduki? i ayaw nu kutusisa sa nu Taywanay a nikaadihan tu kasasiduma nu padaduki 35 ku sikaidaw, i labu sa ya Taywanay a masakuyuay a padaduki, nu Ing-tuay masawacuay atu ya cung-ko hananay a padaduki, u sikahtikan nu balu a bihun ku kaenen, u liwan tu 32 a masadumaay sa, u cilekay ku tatungusan a mukan, tinaku ya kimku, tangisngisay, pilaliho', likes kayadah. kanahatu caay kita a siwantan a mitapal tu nikaenan nu padaduki sa, nika sipakaydaen tu nikaenan nu heni a tayi sa sikatineng tu, tinaku nu Taywanay ya masapapahay ku cihek a padaduki a nitayian sa, sanisani sikadih ita kaidawan tiya caay kamelmel a nikaenan, u sapikpik nu kimku, tangisngisay, a cilekay mamelaw ku nikemkeman masadit tu. . satusa ya sakay mukanay tu titiay mucepcepay tu idang(izang) a padatuki sa, itini i kitakitay sa tatenga idaw tu ku kahida, satatungusan sa itida i kalatebanan nu masatimulay nu amuhuwan, nayay i Taywan ku nikatahkalan tu mahuniay micepcepay tu idang a culal sa a musawyawya, pasu ina mahiniay a padaduki sa caay tu kahida i nu gigaay a nipigikian sakatalawan sa a pamelaw, iayaw nu pingayawan nu padaduki tu aadupan sa, sunuk saan a mudebu i udip nu aadupan kahidaanay nu nipamata sa ya (katalalan, pabuy, atu mubahelay a tuudtuud), satedep sa mukalic i udip nu cacepcepan, hidaen u nu masinangay a takini kya ngipen a misenat tu udip nu aadupan padukaen, satusa u sema ku sapininac tu ya idangan, kyu hakay a sipangangaen tiya padaduki tu a patatungus (mininacay a padaduki han) hakay masitudung. sikabangbang nu sakabuwah ina padaduki atu edu sa masa nu biliay a mukanay tu salang sikalecuh a aadupan, mahida u lecuh saan sa masacacayay a wawa (caay kau nu ti'kukay a nikadikuan) kutusisa malcad a miida tu salang nu cucu nu ina ku sakabalaki. pitapal katukuh ayda sa mallecad ku sakabalaki, nika kilul sananay sa kayadahan tu ku caay kalecad yu! pilasuli henay tu cacayay a nupiyatay a sausiki, a may sausi tu makasasaay a nipatinakuan. mahtatusaay a edu (cacay ku tama, cacay ku laang) cacay a mihcaan sa silecuh tu waluay nu biliay, masacacayay nu bili sa enam ku lutungay a wawa, picaliwayan iti 21 a demiadan sa taneng tu a sibili a pabuwah tu wawa; mahtatusaay nu padaduki sa cacayay nu mihcaan sa taneng a misabili tu cacayay, cacay nu nisabili sa cacay ku kasalutungay, pilakuwitan tu cacay a mihcaan sa itawya a taneng misabili a pabuwah tu nudikuday. tinaku i kasibekan nu kakanenan, nanum, atu silakalakan a kitidaan taneng ku nikaahebal, kalakuwitan tu cacayay a mihcaan sa pulung han ku nu edu a kasaupu sa makaala tu 250 kayadah nu nipabuwakan, nika ya padaduki sa tulu ku masausiay a nipibuwahan! kasahecian sa caay kahida u nu tademaway a nipidatengan ku nikabuwah nu padaduki, sisa i pipatakisan nu padaduki a puu' sa, a caay kita pilawilaw tu henian, paycacayay a padaduki sa mahida tu u budawan ita kasa'timan. u padaduki atu makangkangay a imelang nu wacu' i Taywan sa nayay ku mamicepcepay tu idang a padaduki, kasakumced saan caay pikunida sa a mingayaw tu tademaw, nika kalalidan tunu wacuay pakangkangan a imelang sa ya padaduki hetik sa i sasa nu lala, anu naynayi ku pitabu tu saading tu udip a matatebing atu padaduki sa, u sakalihalawan kuyda sikalalit tu canancanan a imelang. anu sikalitemuhan sa kasisakilaway atu sikibetulay nu sakilima a miedap tu mahicaay nu padaduki ku kapahay, i labu nu sakilima sa kau mahidaay u sisu'kaay, u mamietel tu nikapabesut saan a matateyung atu padaduki ku ngangay nida, atu niisian, atu tayi, i nu hekalan sa kau nu sikupaay ku sakilima, sikacaay ka duka nu nikalusan atu nikalatan nu padaduki. anu sikacaayan a pihaymaw sa makalat maduka atu katesian nu ngangay nu padaduki sa, kasenun a han kau sabun kusipibanaw tu ngangay atu nikadukaan, kainayi sa a makaala tu sabaw lima ku sasulitan, siladay sa au kiyadahay nu nanum ku sapibanaw tu lima , kilul satu sa kau uyducingki atu 70%ay a alukulu ku sapibanaw tu nikadukaan, satusa taydaen i paisingan a mikingsa tu nikadukaan. ina padaduki atu ya singkuwan a balaay a imelang 博爾加雷爾博士(Mathieu Bourgarel) (Cirad) . ya Pu'l-ci-ya'-l hananay a misasaydan (Mathieu Bourgarel) u nu France a kanatalay mamikingkiway tu sakaluk a gulubu (Cirad) u mitapalay tu kasahicaan nu imelang a tademaw cinida. cinada sa mapulung atu i cipapuwye a cabay maaedap, taynien i pungpungkangan nu padaduki a muwala misupet tu tayi atu kasaditan nu tuudtuud. iti pikingkiwan a kitidaan sa, ina mamikingkiway tu nutinengay sa, siniala tu masadumaay a imelang atu kasibekanay a tuud misametek a mipili atu pasilac. sikatinengan nunuheni ku masadumaay a nu adipingay a libung, pasu ya "caay kau nu laylayay" ya (SARS, pihacenganay tu sipihanhanay macamul ku caay kangaay) atu ya 2019 ay a masaadipingay a libungg (COVID-19) lalecad sa mahidaay u nu adipingay a libungg. kasahinian a mikingkiw sa masa u nu kitakitay a nalatlatan a gelup, mikingsa tu nu padadukiay siniamitan tu libung atu kiyadahay nu lalekalan a pulung, iti kalingatuan nu tademaw a imelang sa paayaw tu sapaini kasenun a saan tu mamihulak a sadikecan. " (Elizabeth Gori)說. "i tidaayay tu a tademaw sa hina tayni a mizizaw tu sikaudipan nu padaduki, nikaydihan sa u mamuala tu ya tayi nu padaduki u sapadamek nu heni tu nikalukan. kyu ya sakatineng tu sikelit tu kaimelangan nu udipay sa masakiketay ku kalekalan, zayhan u kaidawan nu padaduki a sipalalit ku tademaw kay", Cing-pa-pu-wiy a tabakiay cacudadan ci I-li-sa-pay Ke-li a masasaydan (Elizabeth Gori) maysakamu sa. u mamikingkiway tu padaduki a mistesekay palekal tu ya "amana pipasiilu tu padaduki sananay" a miuyuy a kawaw, tungusay sa u mamihinumay tu sakay nu padadukiay sikatalawan a libung atu nipatelidan, nikahinian a kapatelac sa piedap tu sapaading tu padaduki a nikaudipan sa kaidawan nu etael. u kamu nunuheni sa, ina padaduki sa iti kitaki u sikatatiih nu ilaliay atu caayay kasikul a aadupan sa. katenesan ku kalakuwit nu mihmihcaah u padaduki sa masainayian nu tademaw a mimelaw, atu pisawacu' ku sakay nu udip a laylay a sasasuayawan ku padaduki.u nina' nu tademaw sa hina patelit tu caay kangaay atu kasiimelang ku padaduki. iti masabaluhayay a libung nikaidawan sa, pisuayaw tu kahinian nu padaduki sa malecad tu a matalaw atu mietel tu kasibalucu' macunus hansaw ku pitapalan. namakayniay a nasulitan nasakamuan atu natinengan :</FORM>
        <FORM kindOf="standard">padadoki (kamo no Holam: 蝙蝠), masadomaay a pangihaan: pedadoki, bidadiki aca. icowa ko aenengan no padadoki o padadoki sa masa no labiay a molatlat a aadopan, iti alahicaan sa o nina' no padadoki sa, hina i katabalan ato i sansandepan tahkal a mokilim to kakanan, mahida sa ina padadoki sa icowa to a pahanhan saisaw? pisahecian sa cayay kalecad no padadoki sa, mipili to sikacaay kalecad no kakitidaan a pahanhan, ina mahiniay a sipahanhan a kitidaan sipanganga han to ya "lalabinan". masalahaday no pongkang sa o sikatinengan no tademaw a lalabinan no padadoki, tinako ya Ke-ting hananay a aidangan niya kilakilanganay a Siyen no pongkang, ato ya cong-zo a ba'toan a pongkang, kaidawan no padadoki a moeneng, i Alisan hananay ya kilakilangan nibakahan to a dadan no silamalay a pongkang, kaidawan to a sikadih kya no Taywanay masapapahay ko cihek no padadoki. caay kao pongpongkangan adada sikaidaw a mamelal, ina padadoki sa sinina' to iti kilang moeneng, tinako belihen mocacoy i ciid no kilang, i sasa no kahtikan no papah, milimek i bohangbohangan a banges no kilang, oyni sa o sakanamohan no padadoki a sipahanhan. o canacanan ko kakanan no padadoki? i ayaw no kotosisa sa no Taywanay a nikaadihan to kasasidoma no padadoki 35 ko sikaidaw, i labo sa ya Taywanay a masakoyoay a padadoki, no Ing-toay masawacoay ato ya cong-ko hananay a padadoki, o sikahtikan no balo a bihon ko kaenen, o liwan to 32 a masadomaay sa, o cilekay ko tatongosan a mokan, tinako ya kimko, tangisngisay, pilaliho', likes kayadah. kanahato caay kita a siwantan a mitapal to nikaenan no padadoki sa, nika sipakaydaen to nikaenan no heni a tayi sa sikatineng to, tinako no Taywanay ya masapapahay ko cihek a padadoki a nitayian sa, sanisani sikadih ita kaidawan tiya caay kamelmel a nikaenan, o sapikpik no kimko, tangisngisay, a cilekay mamelaw ko nikemkeman masadit to. . satosa ya sakay mokanay to titiay mocepcepay to idang(izang) a padatoki sa, itini i kitakitay sa tatenga idaw to ko kahida, satatongosan sa itida i kalatebanan no masatimolay no amohowan, nayay i Taywan ko nikatahkalan to mahoniay micepcepay to idang a colal sa a mosawyawya, paso ina mahiniay a padadoki sa caay to kahida i no gigaay a nipigikian sakatalawan sa a pamelaw, iayaw no pingayawan no padadoki to aadopan sa, sonok saan a modebo i odip no aadopan kahidaanay no nipamata sa ya (katalalan, paboy, ato mobahelay a toodtood), satedep sa mokalic i odip no cacepcepan, hidaen o no masinangay a takini kya ngipen a misenat to odip no aadopan padokaen, satosa o sema ko sapininac to ya idangan, kyo hakay a sipangangaen tiya padadoki to a patatongos (mininacay a padadoki han) hakay masitodong. sikabangbang no sakabowah ina padadoki ato edo sa masa no biliay a mokanay to salang sikalecoh a aadopan, mahida o lecoh saan sa masacacayay a wawa (caay kao no ti'kokay a nikadikoan) kotosisa malcad a miida to salang no coco no ina ko sakabalaki. pitapal katokoh ayda sa mallecad ko sakabalaki, nika kilol sananay sa kayadahan to ko caay kalecad yo! pilasoli henay to cacayay a nopiyatay a saosiki, a may saosi to makasasaay a nipatinakoan. mahtatosaay a edo (cacay ko tama, cacay ko laang) cacay a mihcaan sa silecoh to waloay no biliay, masacacayay no bili sa enam ko lotongay a wawa, picaliwayan iti 21 a demiadan sa taneng to a sibili a pabowah to wawa; mahtatosaay no padadoki sa cacayay no mihcaan sa taneng a misabili to cacayay, cacay no nisabili sa cacay ko kasalotongay, pilakowitan to cacay a mihcaan sa itawya a taneng misabili a pabowah to nodikoday. tinako i kasibekan no kakanenan, nanom, ato silakalakan a kitidaan taneng ko nikaahebal, kalakowitan to cacayay a mihcaan sa polong han ko no edo a kasaopo sa makaala to 250 kayadah no nipabowakan, nika ya padadoki sa tolo ko masaosiay a nipibowahan! kasahecian sa caay kahida o no tademaway a nipidatengan ko nikabowah no padadoki, sisa i pipatakisan no padadoki a poo' sa, a caay kita pilawilaw to henian, paycacayay a padadoki sa mahida to o bodawan ita kasa'timan. o padadoki ato makangkangay a imelang no waco' i Taywan sa nayay ko mamicepcepay to idang a padadoki, kasakomced saan caay pikonida sa a mingayaw to tademaw, nika kalalidan tono wacoay pakangkangan a imelang sa ya padadoki hetik sa i sasa no lala, ano naynayi ko pitabo to saading to odip a matatebing ato padadoki sa, o sakalihalawan koyda sikalalit to canancanan a imelang. ano sikalitemohan sa kasisakilaway ato sikibetolay no sakilima a miedap to mahicaay no padadoki ko kapahay, i labo no sakilima sa kao mahidaay o siso'kaay, o mamietel to nikapabesot saan a matateyong ato padadoki ko ngangay nida, ato niisian, ato tayi, i no hekalan sa kao no sikopaay ko sakilima, sikacaay ka doka no nikalosan ato nikalatan no padadoki. ano sikacaayan a pihaymaw sa makalat madoka ato katesian no ngangay no padadoki sa, kasenon a han kao sabon kosipibanaw to ngangay ato nikadokaan, kainayi sa a makaala to sabaw lima ko sasolitan, siladay sa ao kiyadahay no nanom ko sapibanaw to lima , kilol sato sa kao oydocingki ato 70%ay a alokolo ko sapibanaw to nikadokaan, satosa taydaen i paisingan a mikingsa to nikadokaan. ina padadoki ato ya singkowan a balaay a imelang 博爾加雷爾博士(Mathieo Boorgarel) (Cirad) . ya Po'l-ci-ya'-l hananay a misasaydan (Mathieo Boorgarel) o no France a kanatalay mamikingkiway to sakalok a golobo (Cirad) o mitapalay to kasahicaan no imelang a tademaw cinida. cinada sa mapolong ato i cipapowye a cabay maaedap, taynien i pongpongkangan no padadoki a mowala misopet to tayi ato kasaditan no toodtood. iti pikingkiwan a kitidaan sa, ina mamikingkiway to notinengay sa, siniala to masadomaay a imelang ato kasibekanay a tood misametek a mipili ato pasilac. sikatinengan nonoheni ko masadomaay a no adipingay a libong, paso ya "caay kao no laylayay" ya (SARS, pihacenganay to sipihanhanay macamol ko caay kangaay) ato ya 2019 ay a masaadipingay a libongg (COVID-19) lalecad sa mahidaay o no adipingay a libongg. kasahinian a mikingkiw sa masa o no kitakitay a nalatlatan a gelop, mikingsa to no padadokiay siniamitan to libong ato kiyadahay no lalekalan a polong, iti kalingatoan no tademaw a imelang sa paayaw to sapaini kasenon a saan to mamiholak a sadikecan. " (Elizabeth Gori)說. "i tidaayay to a tademaw sa hina tayni a mizizaw to sikaodipan no padadoki, nikaydihan sa o mamoala to ya tayi no padadoki o sapadamek no heni to nikalokan. kyo ya sakatineng to sikelit to kaimelangan no odipay sa masakiketay ko kalekalan, zayhan o kaidawan no padadoki a sipalalit ko tademaw kay", Cing-pa-po-wiy a tabakiay cacodadan ci I-li-sa-pay Ke-li a masasaydan (Elizabeth Gori) maysakamo sa. o mamikingkiway to padadoki a mistesekay palekal to ya "amana pipasiilo to padadoki sananay" a mioyoy a kawaw, tongosay sa o mamihinomay to sakay no padadokiay sikatalawan a libong ato nipatelidan, nikahinian a kapatelac sa piedap to sapaading to padadoki a nikaodipan sa kaidawan no etael. o kamo nonoheni sa, ina padadoki sa iti kitaki o sikatatiih no ilaliay ato caayay kasikol a aadopan sa. katenesan ko kalakowit no mihmihcaah o padadoki sa masainayian no tademaw a mimelaw, ato pisawaco' ko sakay no odip a laylay a sasasoayawan ko padadoki.o nina' no tademaw sa hina patelit to caay kangaay ato kasiimelang ko padadoki. iti masabalohayay a libong nikaidawan sa, pisoayaw to kahinian no padadoki sa malecad to a matalaw ato mietel to kasibaloco' maconos hansaw ko pitapalan. namakayniay a nasolitan nasakamoan ato natinengan :</FORM>
    </S>
</TEXT>