<?xml version="1.0" ?>
<TEXT id="Wiki_Sakizaya_Buting_Nukay" xml:lang="pwn" source="Paiwan Wikipedia, article: Buting_Nukay" copyright="CC BY-SA" citation="Buting_Nukay. (2024, November 18). In Wikipedia [Paiwan]. https://pwn.wikipedia.org/wiki/Buting_Nukay" BibTeX_citation="@misc{Wiki_pwn_Buting_Nukay, title = Buting_Nukay, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Buting_Nukay} }">
    <S id="0">
        <FORM>1959 a mihcaan na i kalingku sinseku hupu a niyadu' nilecuhan kaku imahida satu pakuyucay kuni kaudip nulalabu nu luma' lalima henaca ku malkakaay niyam caay ka deneng ku nademiadan niama aku sisa sikangeluan kuni kaudip imahida. makadateneng henay kaku yu masawawa tuni picudad nani ku kudu u culil sakatayda i cacudadan nani ku nisulitan sa sawsawni bacuen nu saydan ahicanaca pakuyuc kiyami u duma sa sademiad micudad sa nayi' kuni piala kakapawanan ku sasakalahukan maduba tu taluma adihan wawahan kiya sataheb nu soupy atu nabi sa nayi ku hicahica. anu maka adih i kalimucuan tu tubah sa uyda sa misimanda madungdung nima ku ngalay madengan nima ku sulep nubili hananay kyu namahida satu tanu basal sa kubili mitadebut tu kalatan nu basal ku bituka uduma sa mutayi adihan ku tayi nu wawa yadah ku tanayuay a basal u sikahini sa tadayadh kuni pisimanta tu tubah itiya mahini datenghan ayda sa awawawu tada pakuyuc tuku babalaki imahida caay kataneng ku nademiadan uduma sa tadayadah kuni lecuhan tuwawa sisa sika ngeluan kuni kaudip i mahida. Katukuh tu sabaw tu Lima sa tayda Satu Kaku mi sigan nu hitayan dayhan sa makayi kaku tuni kangeluan Niama baket ku satemada sakay ini i lalabu nu luma',sisa tedep hanaku pacudad a tayda nika sipasubana nu cacudadan nadikudan sa malingat tu a tayda i baatay padungus satusa tanu angic sa ciina aku.</FORM>
    </S>
</TEXT>
