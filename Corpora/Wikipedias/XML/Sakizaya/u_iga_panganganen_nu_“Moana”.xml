<?xml version="1.0" ?>
<TEXT id="Wiki_Sakizaya_u_iga_panganganen_nu_“Moana”" xml:lang="pwn" source="Paiwan Wikipedia, article: u_iga_panganganen_nu_“Moana”" copyright="CC BY-SA" citation="u_iga_panganganen_nu_“Moana”. (2024, December 07). In Wikipedia [Paiwan]. https://pwn.wikipedia.org/wiki/u_iga_panganganen_nu_“Moana”" BibTeX_citation="@misc{Wiki_pwn_u_iga_panganganen_nu_“Moana”, title = u_iga_panganganen_nu_“Moana”, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_iga_panganganen_nu_“Moana”} }">
    <S id="0">
        <FORM kindOf="original">== u iga panganganen tu "Moana" nu sikatawidan maka i bayu == u iga panganganen tu "Moana" nu sikatawidan maka i bayu, namaka i 2016 a mihcaan sakawalawalah sadadiwan nu iga America. namakayda i Polynesia a lalangawan a kungku. nikahidaan kina kungku namaka i subalay i timulay nu Taypiyang, idaw ku cacayay a wawana ni tumul ci Moana ku ngngaan nida, u bayi ni Moana misakamu tu u matenesay a kungku. na maibuibul henay ku kitakit sa, u cacayay a bayu, makaydaay kakawsan amin ci Te Fiti, tayni sananay misanga' tu tuudtuud. idaw tu ku talahaday, lacusay, misatalay a tademaw, maydih mikidem tu balucu' ni Ta Fiti, anu makidem tu ku balucu', a tanengay tu misaahicahica, cacayay a demiad idaw ku sikaliwaza a sakulawid ci Maui, u di'tuay a tademaw, namakay bataday a ahebalay a bayu, katukuh tu kamueneng ni Ta Fiti a subal, malaheci saw maubi han nida ku balucu' ni Ta Fiti. nayiay tu ku balucu' ni Ta Fiti, malingatu tu maliwasak a sakatalawan sa ku wayway, anu mulaliw ci Maui, nipilaliw i tepan sa mulikeluh tu maydihay a mikidemay tu balucu' ni Ta Fiti a di'tu ci Tika, matatiik ku heni, macacebis tiiken ni Tika ci Maui, maka i tapuku matelak i bayu, macelem tu ya sikaliwazaay a sakulawit atu balucu' ni Te Fiti ladayen tu macelem labulabuan nu bayu. hinisaan cacay a malebut a mihecaan tu katukuh ayza sa, ci Tika atu cabay nida a di'tu, mikilim henay tu balucu' ni Te Fiti, i duutay midimutay a adingu mahiza tu mucelak, anu caayay han kalawpes ku subasubal atu kitakit sa a caay tu kasatedep. a idaw ku pataluma'ay tu balucu' ni Ta Fiti a tademaw, maka balunga pabaybay makakilimay ci Maui sa, ladayen ci Maui lakecen ku bayu, makayza i mapataday taluma', a panukas tu balucu' ni Ta Fiti, sapaudip tadetademaw nu kitakit. nanu mulaay han maanmuh i bayubayuan maudip balaki sa, ya bayu sawsawni mahiza mitakusay ci Moanaan, awza! awza! sananay, ci ama nida kinapina miketun tu mahiniay a balucu', amana piliyas nu sakaudipan nu misu a subal, kya dimuten han i balucu' ku kakaydihen ni Moana sakatayza i mabataday. ayda sa idaw ku papilien ni Moana, a tayza haw? a miliyas tu subal haw? a i tini tu i niyadu' haw? makesem ci Moana. a padutus ni ama niza ci Moana malatumuk nuayaw nu labi', kaudip nu subal, paengaw sa mahiza u mabacuay nu mudebungay ku niyadu' nu binawlanay, nayi' tu ku kakaenen, mabiyalaw maliyuh tu a hicaan sa tu ku kasingalih tu kakaenen nu binawlan. ayda a misuayaw a kalabades nu binawlan a kawaw ci bayian maka tengil aca nuyaan idaway ku sadimata' mamikuwan nida atu naayaway u dadimutan ci Moanaan a tataytay cinida milakuy tu bayu, tayda mikilim tu i kungkuay a di'tu ci Maui, pataluma' tu nikideman TaFiti a balucu' panukas tu lala'an. pipakilac namaka iga miadihan, caay kanamuh ku Polinisiya makayda i kungkuay ci Maui, tatenga' hakiya kidemuay ci Maui, musakamu aca kya hidaan tu mikaciliay i tuhenian, mahida u pabuy atu hema malamlamay a di'tu sa, a manamuh haw ku Polinisiya. hinihan nu The Walt Disney Company sa paluwaluwa tu tademaw, idaw aca ku kamu ya iga nu The Walt Disney Company i Helloween nu padikucan ci Mauian, kulit nu dikuc mahidaay caay pikasikac tu Polinisiya atu lalangaw, a pisapu'lac tuheni. cacunusan a kamu Moana a ngangan i Maori atu Hawaii a kamu sa, u imi sa ahebalay a mabataday a bayu.</FORM>
        <FORM kindOf="standard">== o iga panganganen to "Moana" no sikatawidan maka i bayo == o iga panganganen to "Moana" no sikatawidan maka i bayo, namaka i 2016 a mihcaan sakawalawalah sadadiwan no iga America. namakayda i Polynesia a lalangawan a kongko. nikahidaan kina kongko namaka i sobalay i timolay no Taypiyang, idaw ko cacayay a wawana ni tomol ci Moana ko ngngaan nida, o bayi ni Moana misakamo to o matenesay a kongko. na maiboibol henay ko kitakit sa, o cacayay a bayo, makaydaay kakawsan amin ci Te Fiti, tayni sananay misanga' to toodtood. idaw to ko talahaday, lacosay, misatalay a tademaw, maydih mikidem to baloco' ni Ta Fiti, ano makidem to ko baloco', a tanengay to misaahicahica, cacayay a demiad idaw ko sikaliwaza a sakolawid ci Maoi, o di'toay a tademaw, namakay bataday a ahebalay a bayo, katokoh to kamoeneng ni Ta Fiti a sobal, malaheci saw maobi han nida ko baloco' ni Ta Fiti. nayiay to ko baloco' ni Ta Fiti, malingato to maliwasak a sakatalawan sa ko wayway, ano molaliw ci Maoi, nipilaliw i tepan sa molikeloh to maydihay a mikidemay to baloco' ni Ta Fiti a di'to ci Tika, matatiik ko heni, macacebis tiiken ni Tika ci Maoi, maka i tapoko matelak i bayo, macelem to ya sikaliwazaay a sakolawit ato baloco' ni Te Fiti ladayen to macelem labolaboan no bayo. hinisaan cacay a malebot a mihecaan to katokoh ayza sa, ci Tika ato cabay nida a di'to, mikilim henay to baloco' ni Te Fiti, i dootay midimotay a adingo mahiza to mocelak, ano caayay han kalawpes ko sobasobal ato kitakit sa a caay to kasatedep. a idaw ko pataloma'ay to baloco' ni Ta Fiti a tademaw, maka balonga pabaybay makakilimay ci Maoi sa, ladayen ci Maoi lakecen ko bayo, makayza i mapataday taloma', a panokas to baloco' ni Ta Fiti, sapaodip tadetademaw no kitakit. nano molaay han maanmoh i bayobayoan maodip balaki sa, ya bayo sawsawni mahiza mitakosay ci Moanaan, awza! awza! sananay, ci ama nida kinapina miketon to mahiniay a baloco', amana piliyas no sakaodipan no miso a sobal, kya dimoten han i baloco' ko kakaydihen ni Moana sakatayza i mabataday. ayda sa idaw ko papilien ni Moana, a tayza haw? a miliyas to sobal haw? a i tini to i niyado' haw? makesem ci Moana. a padotos ni ama niza ci Moana malatomok noayaw no labi', kaodip no sobal, paengaw sa mahiza o mabacoay no modebongay ko niyado' no binawlanay, nayi' to ko kakaenen, mabiyalaw maliyoh to a hicaan sa to ko kasingalih to kakaenen no binawlan. ayda a misoayaw a kalabades no binawlan a kawaw ci bayian maka tengil aca noyaan idaway ko sadimata' mamikowan nida ato naayaway o dadimotan ci Moanaan a tataytay cinida milakoy to bayo, tayda mikilim to i kongkoay a di'to ci Maoi, pataloma' to nikideman TaFiti a baloco' panokas to lala'an. pipakilac namaka iga miadihan, caay kanamoh ko Polinisiya makayda i kongkoay ci Maoi, tatenga' hakiya kidemoay ci Maoi, mosakamo aca kya hidaan to mikaciliay i tohenian, mahida o paboy ato hema malamlamay a di'to sa, a manamoh haw ko Polinisiya. hinihan no The Walt Disney Company sa palowalowa to tademaw, idaw aca ko kamo ya iga no The Walt Disney Company i Helloween no padikocan ci Maoian, kolit no dikoc mahidaay caay pikasikac to Polinisiya ato lalangaw, a pisapo'lac toheni. caconosan a kamo Moana a ngangan i Maori ato Hawaii a kamo sa, o imi sa ahebalay a mabataday a bayo.</FORM>
    </S>
</TEXT>