<?xml version="1.0" ?>
<TEXT id="Wiki_Sakizaya_Langas" xml:lang="pwn" source="Paiwan Wikipedia, article: Langas" copyright="CC BY-SA" citation="Langas. (2024, November 18). In Wikipedia [Paiwan]. https://pwn.wikipedia.org/wiki/Langas" BibTeX_citation="@misc{Wiki_pwn_Langas, title = Langas, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Langas} }">
    <S id="0">
        <FORM> Langas u sulit nu Hulam: Langas niyazu' Fengbin siang itiza i Taywan Kalingku sawalian atu timul nu bayubayuan. saamisan sa ku Soufeng siang, sawaliyan sa u Taypinyang bayu', satipan sa ku Fenglin cen, Kuangfu siang, Ruisui siang, Yuli cen, satimul sa ku changpin siang nu Pusung a kuwan. u siwkay nu niyazu' i Hualien a kuwan nu Kalinku ku niyazu' nu Langas. u kasalumaluma' nu Langas sa, 136 ku luma'. kumud nu kasabinawlan sa, 342 ku tademawan. kasabinawlan nu Ingcumin sa, 304 ku tademaw, pakalatu 89 . u zuma sa, cay ku Ingcumin, 38 ku tademaw, pakalatu 11 . u sausi nu cidekay a tademaw u kasabinacadan, Pangcah(Amis) 68 , Yuwatan(Bunun) 18 , Paywan(Paiwan) 1 , Taluku(Truku) 1 , zumazuma 1 . u Pangcah a niyazu' u Pangcah a niyazu' kuyni, katuud ku Pangcah a tademaw itini mueneng, inayi' ku Sakizaya itini, uzuma a tademaw sa u Hulam. uyniyan a niyazu', i tebal nu bayu. u Taypinyang a bayu' i tebal. katuud ku mibutingay a tademaw itini mueneng. u Sakizaya a tademaw inay'i' ku Sakizaya itini mueneng. hakay izaw tu. cayka tineng kami. caay henay pasumad tu ngangan nu Sakizaya. u cidekay nu Taywan Yincumin: u siwkay nu Yincumin u Yincumin sananay, u saayaway a muenengay a tademaw itini, itini uyiniyan a subal. u sasubana'ay a kamu sa, Taywan Yincumin sa mikitinay &quot;Timul Subal kamu cidekay&quot; saan. u niyazu' sa, u luyaluy nu tademaw, pulung muengeneng, u kabana' kami, hina u lalumaay amin i niyazu', caay kayadah ku ihekalay a tademaw. silecaday a lalangawan, lisin, kamu, atu kabanaan. si kalilidan(Tumuk) saca babalaki mililid tu niyazu'. i Taywan Yincumin, izaw ku 16 cidekay puluung sa 748 a niyazu', maka 55 a mang a tademaw. satabakiaya a cidekay ku Pangcah(Amis), saadidi'ay a cidekay ku Laaluwa. u tabakiaya a niyazu' sa, ku Tapalong, u niyazu' nu Pangcah(Amis). situlu ku kakuniza nu Yincumincu,sakacacay ku ibukelalay, sakatusa ku ibuyuay, sakatulu sa ku tangbulanay. tademaw nu Yincumin, pulung sausi katukuh 2017 a mihcan 12 a bulad malalitin tu ihekalay atu zumaay a natinengan </FORM>
    </S>
</TEXT>
