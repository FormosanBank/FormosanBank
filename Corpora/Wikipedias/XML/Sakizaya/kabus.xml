<?xml version="1.0" ?>
<TEXT id="Wiki_Sakizaya_kabus" xml:lang="szy" source="Sakizaya Wikipedia, article: kabus" copyright="CC BY-SA" citation="kabus. (2025, May 05). In Wikipedia [Sakizaya]. https://szy.wikipedia.org/wiki/kabus" BibTeX_citation="@misc{Wiki_szy_kabus, title = kabus, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kabus} }">
    <S id="0">
        <FORM kindOf="original">udang, udang u kamu nu Hulam: 蝦 u kamu nu Amilika: shrimp udang a wayway u udang hananay masa tanayu namin ku bili, atu apuyu ku kalang nu bili katinengan kuni ka caay kalecad. . udang a sasaay nu bili u sapi nagaduy nuheni a kukuan. . udang a tangah baluwang masa kimulmul adihan, u kalang han masa cihpilay. udang a ngisngis tatanayu, nu dumaan a udangan han idaw kumi tanayuay tu tusa a bay nika tanayuan tu udip. kakanen kakanan nu tabakiay a udang, yadah ku caaya kalecad nu lalangawan nu kakanen. udang han taneng sangaan tu tuud, taneng sasa lamian numita. tabakiay a udang han anu misanga tu dumaan a kakanen sa u tangah udip atu paduh atu kikul kanca a alan. udang nu heci idaw ku kay atu tanpayce, u zeliyan han adidi. aadihan a udang . hatidaaytu nu busan taneng i luma apahabay tu aadihan. nina udang han idaw ku puc kapah adihan, taneng miepin tu damay anika laklakan atu miasik tu labuay nu damud atu tai, sisa i labu nu papa habayan idaw ku sakaudip nu butingan a matatungusay a sakaudipan. . aadihan nu nanumay a kaudangan han idaw ku: kaketi' a udang, takelalay a udang, lumeniay ku paduh nu udang, sumanahay a pudacan nu udang, tula' a kulitana udang, tahe-caw udang, wanciw udang, sakula a kabau sa. duma satu, ta-he-caw udang u tanengay ku udip, caay pi'dis tu dumaan a aadihan u buting, nika tada adidiaytu nu butingan idawtu ku miedisan tu nuhenian, u damay ku kanen, kanamuhan nu pahabaya tu butingan a tademaw. (nu bayu aadihan)cin-cey ulan, hay-kuy udang, ciyan udang, manyung udang, cia-mamyung udang, meei-zen udang, ci-shieh udang, yu-cai-lamu udang sa, tada ahecitu, i papahabayan sa u nu nanum ku kapahan a pahabayan. papahabayan tu udang udang han taneng a sangaan tu damek atu nu nanumay a sapacemutan tu sapacemu nu kakanan. sangaleben itida i wali- timal- ya atu latin-mincuo pahabaya tu udang, kasenunsa a malahad, pahabaya tu udang han a tademaw miadih tu tumin dakepay tu udang milaecus tu matatungusa a sakaudip. . patideng tu papa habayan tu udang kanca milawpes ku niyaduay a dadipasan nu saka udip. sangaleben tu i dadipasan nanay a kilakilangan malungad ku kilang sisa dadipasan caay tu paka puu't tu tabakiay a bali atu katabakian nu laing. . Pahabaysatu tu udang i bayu yadah ku sapakan nuheni tu cancanan apapakanan, u sapakan nuheni mila'cus tu bayu nai aca ku saka tanektek nu saka udip tada misumaday tu bayuan, nina nika sumadan milaecus tu damaydamayan. Taywanay a udang itini i sakaudip numita, yadah ku katawidan kanamuhan numita, tada kanamuhan nu katuuday. . itini i Lu-liw-ken nina adidi'ay a niyaduan, pasu adidi'ay a masa tebunay caay kala cilisananay, u mitepalay tu tusu a buyubuyuan nu sakaetiman nu tataydaan nu nananumanay a kitidaan. . masa debungay nu takuwan caay pakaala tu cacayay a kun-funan nu nanum, Taywanay a udang, i mahiniay sa amaudip. itini satanayu sananay nu tulu – sepat a kunce nu nanum u saka udip nu Taywanay a udang. duduc han kucilis makatukuh tu i Lu-liw-ken sawac, kasienawan kakelahan nu nanum hicahan maudip nu cancanan a kaudangan, itini i luliw-ken sa caay henay kakela sa yadah henay ku maudipay nu buting atu udang. iciliscilisan, tanu papahsa atu masengetan nu liken, idaw henay ku liwan tu aus atu cuhcuh, caay ka adih ku adingu aca nu udang, maudad satu, tahekal namin ku kabuudangan, nacuwaay tu hakiya amiculimek, maudad satu tahekal nama kayda i buhunbuhangan atu manguhapay.. Taywanay a udang nu Taywanay tu a udangan, udip nida idaw ku pitu a sumanahay a kulitan u sakatinengan nu pituay a bunac nu udangan. milecaday tu enalay a talakaway nu udangan, nanu lecu katukuh tu sasa udangan caay piliyas tu nanum, katukuh tu tuni kasi laylay nuheni. Taywanay a udang han u ce-ce-ke milacaday tu udangan, ngisngis nu sasaan si kines idaw ku banuh, u ce-ce udang a binacadan a picidekan. kulit nu udang u kala takuliyaway langlangdawan atu lala'lala'an ku kulit, adidi' ku udip, yadah ku katalawan nuheni, sisa itida sakunuheni a maudip i cilicilisan nu buyu atu tepatepadan nuni ka telatelaan nu masa takuay a nanum, miwada' tu buting atu tabakiay a udang amadakep. Taywanay a udang icelang ku sakaudip nuheni, amica kuni ka adidiay nu nanum taneng kunuheni a maudip. amica kuni ka adidi' nu udang, nu siudangay a nanuman u kapahay ku nanum inai ku la'cus nu nananuman, u saka udip nuhini ku mahidaay a nananuman, taneng maudipay a kitidan, matatungusay nu saka udip tamelacay a nanuman. matatungusay adadiputan atu tademaw nu kasasiduma' amaudip, anu mahicahica kuni ka lahad nu sakaudip atu sapidiputaw tu tademaw nu sakakapah nuni kaudipan, sapidiputaw a wayway a caay piteku. namakayniay a nasulitan nasakamuan atu natinengan</FORM>
        <FORM kindOf="standard">odang, odang o kamo no Holam: 蝦 o kamo no Amilika: shrimp odang a wayway o odang hananay masa tanayo namin ko bili, ato apoyo ko kalang no bili katinengan koni ka caay kalecad. . odang a sasaay no bili o sapi nagadoy noheni a kokoan. . odang a tangah balowang masa kimolmol adihan, o kalang han masa cihpilay. odang a ngisngis tatanayo, no domaan a odangan han idaw komi tanayoay to tosa a bay nika tanayoan to odip. kakanen kakanan no tabakiay a odang, yadah ko caaya kalecad no lalangawan no kakanen. odang han taneng sangaan to tood, taneng sasa lamian nomita. tabakiay a odang han ano misanga to domaan a kakanen sa o tangah odip ato padoh ato kikol kanca a alan. odang no heci idaw ko kay ato tanpayce, o zeliyan han adidi. aadihan a odang . hatidaayto no bosan taneng i loma apahabay to aadihan. nina odang han idaw ko poc kapah adihan, taneng miepin to damay anika laklakan ato miasik to laboay no damod ato tai, sisa i labo no papa habayan idaw ko sakaodip no botingan a matatongosay a sakaodipan. . aadihan no nanomay a kaodangan han idaw ko: kaketi' a odang, takelalay a odang, lomeniay ko padoh no odang, somanahay a podacan no odang, tola' a kolitana odang, tahe-caw odang, wanciw odang, sakola a kabao sa. doma sato, ta-he-caw odang o tanengay ko odip, caay pi'dis to domaan a aadihan o boting, nika tada adidiayto no botingan idawto ko miedisan to nohenian, o damay ko kanen, kanamohan no pahabaya to botingan a tademaw. (no bayo aadihan)cin-cey olan, hay-koy odang, ciyan odang, manyong odang, cia-mamyong odang, meei-zen odang, ci-shieh odang, yo-cai-lamo odang sa, tada ahecito, i papahabayan sa o no nanom ko kapahan a pahabayan. papahabayan to odang odang han taneng a sangaan to damek ato no nanomay a sapacemotan to sapacemo no kakanan. sangaleben itida i wali- timal- ya ato latin-mincoo pahabaya to odang, kasenonsa a malahad, pahabaya to odang han a tademaw miadih to tomin dakepay to odang milaecos to matatongosa a sakaodip. . patideng to papa habayan to odang kanca milawpes ko niyadoay a dadipasan no saka odip. sangaleben to i dadipasan nanay a kilakilangan malongad ko kilang sisa dadipasan caay to paka poo't to tabakiay a bali ato katabakian no laing. . Pahabaysato to odang i bayo yadah ko sapakan noheni to cancanan apapakanan, o sapakan noheni mila'cos to bayo nai aca ko saka tanektek no saka odip tada misomaday to bayoan, nina nika somadan milaecos to damaydamayan. Taywanay a odang itini i sakaodip nomita, yadah ko katawidan kanamohan nomita, tada kanamohan no katooday. . itini i Lo-liw-ken nina adidi'ay a niyadoan, paso adidi'ay a masa tebonay caay kala cilisananay, o mitepalay to toso a boyoboyoan no sakaetiman no tataydaan no nananomanay a kitidaan. . masa debongay no takowan caay pakaala to cacayay a kon-fonan no nanom, Taywanay a odang, i mahiniay sa amaodip. itini satanayo sananay no tolo – sepat a konce no nanom o saka odip no Taywanay a odang. dodoc han kocilis makatokoh to i Lo-liw-ken sawac, kasienawan kakelahan no nanom hicahan maodip no cancanan a kaodangan, itini i loliw-ken sa caay henay kakela sa yadah henay ko maodipay no boting ato odang. iciliscilisan, tano papahsa ato masengetan no liken, idaw henay ko liwan to aos ato cohcoh, caay ka adih ko adingo aca no odang, maodad sato, tahekal namin ko kaboodangan, nacowaay to hakiya amicolimek, maodad sato tahekal nama kayda i bohonbohangan ato mangohapay.. Taywanay a odang no Taywanay to a odangan, odip nida idaw ko pito a somanahay a kolitan o sakatinengan no pitoay a bonac no odangan. milecaday to enalay a talakaway no odangan, nano leco katokoh to sasa odangan caay piliyas to nanom, katokoh to toni kasi laylay noheni. Taywanay a odang han o ce-ce-ke milacaday to odangan, ngisngis no sasaan si kines idaw ko banoh, o ce-ce odang a binacadan a picidekan. kolit no odang o kala takoliyaway langlangdawan ato lala'lala'an ko kolit, adidi' ko odip, yadah ko katalawan noheni, sisa itida sakonoheni a maodip i cilicilisan no boyo ato tepatepadan noni ka telatelaan no masa takoay a nanom, miwada' to boting ato tabakiay a odang amadakep. Taywanay a odang icelang ko sakaodip noheni, amica koni ka adidiay no nanom taneng konoheni a maodip. amica koni ka adidi' no odang, no siodangay a nanoman o kapahay ko nanom inai ko la'cos no nananoman, o saka odip nohini ko mahidaay a nananoman, taneng maodipay a kitidan, matatongosay no saka odip tamelacay a nanoman. matatongosay adadipotan ato tademaw no kasasidoma' amaodip, ano mahicahica koni ka lahad no sakaodip ato sapidipotaw to tademaw no sakakapah noni kaodipan, sapidipotaw a wayway a caay piteko. namakayniay a nasolitan nasakamoan ato natinengan</FORM>
    </S>
</TEXT>