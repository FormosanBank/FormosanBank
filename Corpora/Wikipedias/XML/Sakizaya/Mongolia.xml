<?xml version="1.0" ?>
<TEXT id="Wiki_Sakizaya_Mongolia" xml:lang="pwn" source="Paiwan Wikipedia, article: Mongolia" copyright="CC BY-SA" citation="Mongolia. (2024, December 07). In Wikipedia [Paiwan]. https://pwn.wikipedia.org/wiki/Mongolia" BibTeX_citation="@misc{Wiki_pwn_Mongolia, title = Mongolia, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Mongolia} }">
    <S id="0">
        <FORM kindOf="original">Mongolia u Mongolia ilabu nu Asia, itiza i 46 00 N, 105 00 E. u ahebal nu lala' mapulung sa izaw ku 1,564,116 km2, u ahebal nu lala'ay sa izaw ku 1,553,556 km2, u ahebal nu nanumay sa izaw ku 10,560 km2, hamin nu tademawan sa 3,031,330. kakalukan umah sa 73%, kilakilangan umah sa 7%, zumaay henay umah sa 20%. tapang tusu nu kanatal u tapang tusu nu kanatal sa u Ulaanbaatar . kakininan nu kanatal demiad kakining nu kanatal demiad sa sabaw cacay bulad pitu demiad. tabakiay a tapang nu kanatal u tabakiay a tapang nu kanatal (congtung) ayza sa ci Khaltmaagiin Battulga (Haletema．Patetuleka 哈勒特馬·巴特圖勒嘎), 1963 a mihca 3 a bulad 3 a demiad nalecuhan. u tabakiay a tapang nu kanatal (congtung) nu Mongolia ayza, micakat a demiad sa i 2017 a mihca pitu bulad cacay bataan demiad. cunli u cunli nu Mongolia ayza sa ci Luvsannamsrain Oyun-Erdene , micakat a demiad sa i 2021 a mihcaan 1 bulad 27 demiad. u siwkay niza Mongolia a kanatal, u sakaihekal sa u Mongolia han a pangangan, u masapangkiway a kapulunganay a kanatal, i walianay nu Ya-cuo ku kakitidaan, u kakitidaan sa i tapiingan nu Soviet Union a kanatal atu ya China hananay a kanatal malalitin tu. u sasatatanga han a tuse sa ya Ulaanbaatar han. nu aydaay a Mongolia a kanatal nikaidaw a kakitidaan sa, namakay i kasumamadan nu pahutingay a nikaudip a binacadan, nikatuudan a kasapulung a patideng tu sakaidaw nu sasitungus nu kanatal. i 1206 a mihcaan sa ya ci Cen-ci-se-han hananay mapatideng nida kina Mongolia masahungtiay a kanatal, 1271 a mihcaan u sunasun nida ci Hu-pi-liye sipatideng tu ya Yien-caw hananay a hungtiay a kanatal, kalawpesan nu Yien-caw sa ina Mongolia a binacadan sa patatiku sikataluma i Mongolia nu lutuklutukay a enal maudip, nika sanisani macacebis atu Min-caw. katukuh i 16 atu 17 a seci sa, masingala nu Cangay sanu Omitohud hananay a kiwkay (hakay nipangangan tu ya Cangay a nakamuan a Omitohud, hakya uyda nikananam a pangiha' tuya Lama a kiwkay sa, u nipatudu sa u nipacumud a Omitohud a kiwkay sananay.) 17 seci nudikudan tu sa nikahaminan a kakitidaan nu Mongolia, sipikuwan tu nu Cing-caw ku tatungusan, 1911 a mihcaan sa kalawpesan nu Cing-caw ya sakaihekal a Mongolia kunida saan a malakanatal, nipangangan sa u Po-ke-to-han a kanatal. nika caay ka silayap nu dumaay a kanatl a mapawacay, katukuh i 1921 a mihcaan sa nu binawlan a nibabelinan sikalaliwlaw kyu sipasiked nu Soviet Union a maysakaku, 1924 mihcaan nipatidengan nu siyakayay nidateng, sanu Mongoliaay a kanatal sikalawilaw tu nu Soviet Union, masa nu Suliyen ya tapukuwanay nutineng a bunac, (nipatudu sa sakay nu cence, kalisiw, atu nu hitayay, kalawilawan nu duma a kanatal, atu nikizayan a miedap a kunida sananay a kanatal, u masakilulay sananay a kanatal.) katukuh i 1961 a mihcaan sa micumud i kitakitay a paykanatal sa, sikaidaw nu kitakitay a kanatal a palalucek atu maylayap. 1989 a mihcaan sa walianay a Tung-O sikaidaw nu kasumad, ina Mongolia sikalecad silekal tu misakakyay a sasungayaw, kiyu kalaidaw nu 1992 a mihcaan palekal tu sikayadah nu masadumaay a kaput atu nipabaluhay a hulic nu kanatal, miteka tu pasay i nu kalisiway a sikay caliway. u kalaidaw nu kanatalay a lala' sa, 1,564,116 km2 a kaahebal, i kitakit sa u nikasilsilan a singangan sa u sakay sabaw siwa ku nipasilac i kitakit, uyda satu makasasa nu Ha-sa-ke hanany a kanatal, i kitakit sa mala sakatusa nu nikaahebal sakay nu tukus a kanatal, nikatuud nu tademaw sa kala tu 3300 nu mang, i kitakit a nikacacelcelan a nisausian sa, u kalabangbangan ku kakitidaan nu sitatungus a kanatal. nu Mongoniaay a kanatal tanengay a kalukanay a lala' sa caay kayadah, nikayada sa nu lutulutukan kahaminan a tahab, nu amis atu nutipan sa buyubuyu'an amin ku yadahay, satimulan sa u ya Ke-pi hananay a calecepanay a likelikenan (ya Ke-pi i nakamuan nu Mongolia sa idaway ku liken, balasbalasan atu kaacakanay a imin sa.) 30 a palasubuay a tademaw musakawaway tu pahudingay atu kalapangkiwan a pahudingay. nu Mongolia a kanatal sakahenulan a singku sa, namakay i Cang hananay nu Omitohutay a kiwkay, u sakaidaw nu binacadan a mamin sa nu Mongolia ku sakatuuday, nika idaw tu ku nu Ha-sa-ke atu ya Tu-wa pinaay hakiya a tademaw kalaliwasak i nutipan a kenis, sakay nu sikalisiw nipalecadan sa makaala tu 4,700 nu Amuhuwanay a paysu' (i 2019 a mihcaan). u Mongolia a kanatal sa i ti 1997 a mihcaan micumud tu nu kitakitay a pakalisiway a masakaputay, sikayda satu maytules mikilim tu satabakiay a nipicunus, sakay nu udipay i kenis milikalisiw atu maw-yi a nikalalacalan. nu kasumamadan a laylay u talakawayay nu enal i Mongolia sa, i kasumamadan pahudingay a binacadan sa u nikacakadanay a kakitidaan, caculaculal sa ku masadumaay a binacadan ya Siyun-nu, Siyin-Piye, Zeo-Zan, Tu-ciye atu ya Huy-hu a pahudingay a binacadan, 10 a seci, ya Ci-tan a tademaw patideng tu Liyaw-caw masahungtiay a kanatal, kyu yadah ku nisubelitan i lutuklutukanay atu niliwan tu tuudtuud nu lalangawan. nu Mongolia a binacadan sakay lingatu nu tatangahan a udip sa, idaw henay ku dademecan tu tatatengilan, nu sitinengay atu kalalucekan nu pasubanaay a nipitapal sa, ina hini sa nu makay iseci Tung-hu a binacadan sa. 13 a seci kalingatuan, ya ci Tiye-mu-cen hananay a hungti sa, kademecan nida ku masadumaay a kenis nu niyadu', nudikudan sa u iluiluc nida sa sipakay kalalaisan a mayawas tu, sikaahebal nu lala atu tabakitabaki nu sikaidaw, malanu Mongolia a hungtiay a kanatal. ina kalahungtian a kanatal nu dikudan a malaliwasak tu sa, i ti talakaway nu Mongolia a katalakawan nu buyubuyu'an, hamaw satu a mapacamul ku canancanan masaduma tu ku nuudipan, ya Yien-caw kalawpesan tu sa, ya lutuklutukan a enal kakayda satu nayay ku wantan a kalangangayawan tu. u binacadan u Mongolia sa nasipakay binacadan a kalaidaw, u masatungusay nu Mongolia a binacadan nikapulung a masakanatal. 那達慕 Na-ta-mu u Na-ta-mu a imi sa,u "pisalamaan" atu "kalipahakan midang", masa nu Mongolia a kanatal i mihmihcaan, nu laylayay a sipalatlat a pikining a madademec a demiad, sipakay nu kiwkayay a lisin a patudud, (ya Aw-paw hananay sa u nipisaupuan tu ba'tu, nipitiyapan tu ba'tu a patideng tu kitidaan a maysalisin ku nikalalekal.) iti pituay katukuh waluay a bulad misalisin. i kasumamadan sa itida sa labu nu kanatal atu sakunidaanay a kakitidaan milihida tu sasalisinan, nika i Beijing atu ya Harbin tabakiay a tuse nu binacadan ku milihidaay. i ayda a nipalekalan tu kadademec sa cunusan tu ku mukacaway tu subayu, atu miacingay nu tatayna. u makademecay tu nikalalebuan sa sipahecian nu katuuday tu siicelangay, sipunuay, atu kasenenganay masacacay, atu sakasibalucu' tu laylayay a lalangawan, u miacingay sa anu makademec sa, pala u nu ahebetay, makadungdungay han, mikacaway tu subayu a nikademecan sa (u nu wawaay a sausi), sikaseneng nu kalamkam nu duba i ayaw nu katuuday. masalalimaay nu subayu a nikadademec anu ka'ta sa, a sipabasbas tu sicamul nu pah, atu sipaseneg asu'ay nu datuk atu micepcepay tu mata a ulic. .ina Tamu hananay sa, masa nu Mongoliay a hungti kakitaan atu maylayay a tademaw a salatlat. iti 1949 a mihcaan sa itawya a mihulak tu katuuday mihulak tu sapalayap,kutusisa ina demiadan taneng a sikacamul tu kalalacay nu tuudtuud atu nu lalangawan a gaka sacunus tu nutinengay a sikatineng.</FORM>
        <FORM kindOf="standard">Mongolia o Mongolia ilabo no Asia, itiza i 46 00 N, 105 00 E. o ahebal no lala' mapolong sa izaw ko 1,564,116 km2, o ahebal no lala'ay sa izaw ko 1,553,556 km2, o ahebal no nanomay sa izaw ko 10,560 km2, hamin no tademawan sa 3,031,330. kakalokan omah sa 73%, kilakilangan omah sa 7%, zomaay henay omah sa 20%. tapang toso no kanatal o tapang toso no kanatal sa o Ulaanbaatar . kakininan no kanatal demiad kakining no kanatal demiad sa sabaw cacay bolad pito demiad. tabakiay a tapang no kanatal o tabakiay a tapang no kanatal (congtong) ayza sa ci Khaltmaagiin Battolga (Haletema．Patetoleka 哈勒特馬·巴特圖勒嘎), 1963 a mihca 3 a bolad 3 a demiad nalecohan. o tabakiay a tapang no kanatal (congtong) no Mongolia ayza, micakat a demiad sa i 2017 a mihca pito bolad cacay bataan demiad. conli o conli no Mongolia ayza sa ci Lovsannamsrain Oyon-Erdene , micakat a demiad sa i 2021 a mihcaan 1 bolad 27 demiad. o siwkay niza Mongolia a kanatal, o sakaihekal sa o Mongolia han a pangangan, o masapangkiway a kapolonganay a kanatal, i walianay no Ya-coo ko kakitidaan, o kakitidaan sa i tapiingan no Soviet Union a kanatal ato ya China hananay a kanatal malalitin to. o sasatatanga han a tose sa ya Ulaanbaatar han. no aydaay a Mongolia a kanatal nikaidaw a kakitidaan sa, namakay i kasomamadan no pahotingay a nikaodip a binacadan, nikatoodan a kasapolong a patideng to sakaidaw no sasitongos no kanatal. i 1206 a mihcaan sa ya ci Cen-ci-se-han hananay mapatideng nida kina Mongolia masahongtiay a kanatal, 1271 a mihcaan o sonason nida ci Ho-pi-liye sipatideng to ya Yien-caw hananay a hongtiay a kanatal, kalawpesan no Yien-caw sa ina Mongolia a binacadan sa patatiko sikataloma i Mongolia no lotoklotokay a enal maodip, nika sanisani macacebis ato Min-caw. katokoh i 16 ato 17 a seci sa, masingala no Cangay sano Omitohod hananay a kiwkay (hakay nipangangan to ya Cangay a nakamoan a Omitohod, hakya oyda nikananam a pangiha' toya Lama a kiwkay sa, o nipatodo sa o nipacomod a Omitohod a kiwkay sananay.) 17 seci nodikodan to sa nikahaminan a kakitidaan no Mongolia, sipikowan to no Cing-caw ko tatongosan, 1911 a mihcaan sa kalawpesan no Cing-caw ya sakaihekal a Mongolia konida saan a malakanatal, nipangangan sa o Po-ke-to-han a kanatal. nika caay ka silayap no domaay a kanatl a mapawacay, katokoh i 1921 a mihcaan sa no binawlan a nibabelinan sikalaliwlaw kyo sipasiked no Soviet Union a maysakako, 1924 mihcaan nipatidengan no siyakayay nidateng, sano Mongoliaay a kanatal sikalawilaw to no Soviet Union, masa no Soliyen ya tapokowanay notineng a bonac, (nipatodo sa sakay no cence, kalisiw, ato no hitayay, kalawilawan no doma a kanatal, ato nikizayan a miedap a konida sananay a kanatal, o masakilolay sananay a kanatal.) katokoh i 1961 a mihcaan sa micomod i kitakitay a paykanatal sa, sikaidaw no kitakitay a kanatal a palalocek ato maylayap. 1989 a mihcaan sa walianay a Tong-O sikaidaw no kasomad, ina Mongolia sikalecad silekal to misakakyay a sasongayaw, kiyo kalaidaw no 1992 a mihcaan palekal to sikayadah no masadomaay a kapot ato nipabalohay a holic no kanatal, miteka to pasay i no kalisiway a sikay caliway. o kalaidaw no kanatalay a lala' sa, 1,564,116 km2 a kaahebal, i kitakit sa o nikasilsilan a singangan sa o sakay sabaw siwa ko nipasilac i kitakit, oyda sato makasasa no Ha-sa-ke hanany a kanatal, i kitakit sa mala sakatosa no nikaahebal sakay no tokos a kanatal, nikatood no tademaw sa kala to 3300 no mang, i kitakit a nikacacelcelan a nisaosian sa, o kalabangbangan ko kakitidaan no sitatongos a kanatal. no Mongoniaay a kanatal tanengay a kalokanay a lala' sa caay kayadah, nikayada sa no lotolotokan kahaminan a tahab, no amis ato notipan sa boyoboyo'an amin ko yadahay, satimolan sa o ya Ke-pi hananay a calecepanay a likelikenan (ya Ke-pi i nakamoan no Mongolia sa idaway ko liken, balasbalasan ato kaacakanay a imin sa.) 30 a palasoboay a tademaw mosakawaway to pahodingay ato kalapangkiwan a pahodingay. no Mongolia a kanatal sakahenolan a singko sa, namakay i Cang hananay no Omitohotay a kiwkay, o sakaidaw no binacadan a mamin sa no Mongolia ko sakatooday, nika idaw to ko no Ha-sa-ke ato ya To-wa pinaay hakiya a tademaw kalaliwasak i notipan a kenis, sakay no sikalisiw nipalecadan sa makaala to 4,700 no Amohowanay a payso' (i 2019 a mihcaan). o Mongolia a kanatal sa i ti 1997 a mihcaan micomod to no kitakitay a pakalisiway a masakapotay, sikayda sato maytoles mikilim to satabakiay a nipiconos, sakay no odipay i kenis milikalisiw ato maw-yi a nikalalacalan. no kasomamadan a laylay o talakawayay no enal i Mongolia sa, i kasomamadan pahodingay a binacadan sa o nikacakadanay a kakitidaan, cacolacolal sa ko masadomaay a binacadan ya Siyon-no, Siyin-Piye, Zeo-Zan, To-ciye ato ya Hoy-ho a pahodingay a binacadan, 10 a seci, ya Ci-tan a tademaw patideng to Liyaw-caw masahongtiay a kanatal, kyo yadah ko nisobelitan i lotoklotokanay ato niliwan to toodtood no lalangawan. no Mongolia a binacadan sakay lingato no tatangahan a odip sa, idaw henay ko dademecan to tatatengilan, no sitinengay ato kalalocekan no pasobanaay a nipitapal sa, ina hini sa no makay iseci Tong-ho a binacadan sa. 13 a seci kalingatoan, ya ci Tiye-mo-cen hananay a hongti sa, kademecan nida ko masadomaay a kenis no niyado', nodikodan sa o iloiloc nida sa sipakay kalalaisan a mayawas to, sikaahebal no lala ato tabakitabaki no sikaidaw, malano Mongolia a hongtiay a kanatal. ina kalahongtian a kanatal no dikodan a malaliwasak to sa, i ti talakaway no Mongolia a katalakawan no boyoboyo'an, hamaw sato a mapacamol ko canancanan masadoma to ko noodipan, ya Yien-caw kalawpesan to sa, ya lotoklotokan a enal kakayda sato nayay ko wantan a kalangangayawan to. o binacadan o Mongolia sa nasipakay binacadan a kalaidaw, o masatongosay no Mongolia a binacadan nikapolong a masakanatal. 那達慕 Na-ta-mo o Na-ta-mo a imi sa,o "pisalamaan" ato "kalipahakan midang", masa no Mongolia a kanatal i mihmihcaan, no laylayay a sipalatlat a pikining a madademec a demiad, sipakay no kiwkayay a lisin a patodod, (ya Aw-paw hananay sa o nipisaopoan to ba'to, nipitiyapan to ba'to a patideng to kitidaan a maysalisin ko nikalalekal.) iti pitoay katokoh waloay a bolad misalisin. i kasomamadan sa itida sa labo no kanatal ato sakonidaanay a kakitidaan milihida to sasalisinan, nika i Beijing ato ya Harbin tabakiay a tose no binacadan ko milihidaay. i ayda a nipalekalan to kadademec sa conosan to ko mokacaway to sobayo, ato miacingay no tatayna. o makademecay to nikalaleboan sa sipahecian no katooday to siicelangay, siponoay, ato kasenenganay masacacay, ato sakasibaloco' to laylayay a lalangawan, o miacingay sa ano makademec sa, pala o no ahebetay, makadongdongay han, mikacaway to sobayo a nikademecan sa (o no wawaay a saosi), sikaseneng no kalamkam no doba i ayaw no katooday. masalalimaay no sobayo a nikadademec ano ka'ta sa, a sipabasbas to sicamol no pah, ato sipaseneg aso'ay no datok ato micepcepay to mata a olic. .ina Tamo hananay sa, masa no Mongoliay a hongti kakitaan ato maylayay a tademaw a salatlat. iti 1949 a mihcaan sa itawya a miholak to katooday miholak to sapalayap,kotosisa ina demiadan taneng a sikacamol to kalalacay no toodtood ato no lalangawan a gaka saconos to notinengay a sikatineng.</FORM>
    </S>
</TEXT>