<?xml version="1.0" ?>
<TEXT id="Wiki_Sakizaya_pacuayay_adidi'ay_a_talastas_ayam" xml:lang="szy" source="Sakizaya Wikipedia, article: pacuayay_adidi'ay_a_talastas_ayam" copyright="CC BY-SA" citation="pacuayay_adidi'ay_a_talastas_ayam. (2025, May 05). In Wikipedia [Sakizaya]. https://szy.wikipedia.org/wiki/pacuayay_adidi'ay_a_talastas_ayam" BibTeX_citation="@misc{Wiki_szy_pacuayay_adidi'ay_a_talastas_ayam, title = pacuayay_adidi'ay_a_talastas_ayam, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/pacuayay_adidi'ay_a_talastas_ayam} }">
    <S id="0">
        <FORM kindOf="original">u cacay a zuma a ayam hanany. kakiliman sibali tu u katukuhan puu' nu kabulawan nu ayam, talastas ayam malingatu tu namakay timul mubahal mikilim tu dihkuay a kakitizaan, ya talastas ayam sacacay cacay sa matatules mahiza u nitapidan tu nu dawa sadepidepit sa salungan azihen, kinatatules tu hekalay atu kanatal subal, Taywan nu sawalian saamisan a kalimucu' tu Jinshan u masengetay a lala'. mabulaway a zazan u pienenga nu makay timulay nu mabulaway a zazan. hinamililid tu katuud u sazuma kasatimanay a ayam tayni pacena' mihibang, sabaw tusa a bulad hawsa, cudet sa tu namakay sawali satipan a bali, makay dadipasanay a bali, zuma miladay tu pinaay a ayam uyza sienaway mangalayay malaliwa atu mungangaway a ayam, paymihcaan tu kasienawan, saluyaluy sa ya ayam namakay timul mabulaw pakala tu malebut a mangan kakatuud . Taywan yadah kuni pawasa tu kakitizaan tu kasienawan a talastas ayam, u palalid na makay timulay mubahel ayam, tini mala u mabulaway milakecay tu bayu a ayam, katukuh i Taywan u saayaway a pahanhanan. nilaculan ayza sananal cacay ya &quot;Siberia&quot; u ciwciw nu talastas ayam mudebu tayza i Jinshan, i ayaw Taywan nanisulitan tu izaw ku lima a lamangan ku mahiniay ayam, nika u saayaway mizizaw tu Taywan u &quot;Siberia&quot; a talastas ayam, mahicaay hakya ya Siberia a talasta, lima kungli ku nibahel debu saca itini i Jinshan, i Taywan mauzip ya talastas i Taywan satu mauzip ciniza mananam tu tiniay a lala' atu tiniay a tadewaw, paydemiad katuud ku tayniay misasingay panutek sa misasing cinizaan u palabangay a talastas, sademiad masasukazih mapulung tya maluka a babalaki mala u kahenulan tu niza a cabay. pakatengil tu ku misasingay manamuhay tu ayam a tademaw atu binawlan, saliyut han nuheni mitena' kya adidiay a talastas, malukay a tademaw min lihanaw satu a kakatuud ku tademaw talabu tiya umah, amapeci' kunikalukan nipalumaan nu heni, sakamu satu hicaen a miading ya talastas ayam ngay kapah ku kakitizaan niza sa, u kakalahan tu ku mahiniay a kawaw saanmin. i Taypak u midiputay tu a adupan, papiculcul tu misimaway a miadingay cinizaan, sakacaay micapi ku misasingay atu binawlan tiya adidiay a talaslas, ahacica katenes pihibang niya talastas hakya samin, ciniza namakay cuwaay hakya samin mizateng ku binawlan? u nu &quot;Siberia&quot; a talastas ciniza ciniza u Siberia a talastas, uyni a talastas i ayaw tu cacay tusa lasubu a mihcaan, i Taywan inai' henay muculal ku mahiniay talastas, u saayaway henay muculal. i kitakit ci niza i lalabu cacay bataan a lamangan ku mahiniay a talastas ayam, u kalihanawan kakatalawan u sadayumay a malawpes a adupan han ku mahiniay, mamin i kitakit ya talastas hakay sepat lima malebut dada' ka katuud, u micidekay cayay ka talaw tu tademaw. satu i ayaw tayniay i Taywan min a talastas ayam caay kalecad ku wayway, uzuma a talastas kyami pakazih tu tademaw miliyas tu cacay lasubu dipah tusa lasubu dipah tulu lasubu dipah ku laed, sisa katuud ku mikinaulay tayzaay misasing tiya ayaman, pakazih ku katuudan hubaw sami macekuk ku binawlan, zayhan caay tu kataneng ku sapasasing tiya uzip niza, sisa uyza satu u adidi'ay sapisasing atu limaki, kya a masasinciniza, saaca i Jinahan satu ciniza mueneng. Taywan katuud satu ku binawlan Taywan katuud satu ku misasingay a patahekal cinizaan, uyza nu zumaay a kanatal malingatu tu amisasing a patahkal cinizaan. itini ya talastas siwawa Chokurdakh Russia a kanatal nuwalian akenis &quot;Siberia&quot; u sienaway atu mulangaway a kitizaan, i lalud u kasitikukan nu talastas a kenis, katukuhan tu balangbangan hawsa ya talastas saluyaluy satu mamin namakay timul mabulaw, katukuh i Jinahan nuwalian abesaay a taku tiza tu kasienawan muneng, nika uynian adidi'ay talastas azihan u mahedaw malaliyasay tu wama wina niza, pakay timul ku bahel kaliyuhan katukuh satu i Taywan. namakayza Shen yang hu ataku namakay Shen yang hu a taku i timul nuwalian nu China u satabakiay ataku aca nu China, paymihcaan tu kasienawan &quot;Siberia&quot; a talastas, saluyaluy sa masakaput tuynian masemetaya a lala' muneng tu kasienaway, lalabu nu luma' nu talastas wama wina atu nuayzaay a mihcaan nanilecuhanay a ciwciw nu talastas, duduc satu taku masemetay a lala' kuheni mikilim tu kakanan. mahiniay kitizaan kya u kapahay kakatayzaan nu adidiay talastas, nika mahicaay hakya maeka' tayzasatu iwali nu 750 kungli kuhini, nuwalian timul ya cacayay adidiay a subal Taywan. uynian i &quot;Southeast Asia&quot; u zazan nu mabulaway makay bayu lima malebut kungli ka tanaya', namakayni ya talastas makay &quot;Senberia&quot; nu walianay tu a kenis, micaliway tu nuwalian nu Chins Korea Zipun katukuh satu i Taywan. tuwaca palalid mayza i Philippines taayaw tunu timul a zazan. Yeliwciya sapucu' sanay i hekal nu walian a bayu, ciniza namilawat tu katenes mubahel i bayu a talastas ayam, izaw tu kuni pawasaen tu saayaway kapahay a hekal katukuhan pacena' atu pihibang, ya Jinshan masemetay a lala', itini tepal nu Yeliw, u pakayzaan a zazan nu talastas, u saayaway kapahay kalikeluhay a sacumud tu masemetay a lala', satusa zayhan mahizaay tu itiniay, a maazih yadah ku kasatiman atu kalihanawan malawpes a ayam, naitini ya talastas mabuwah satu ku ngangan nu Jinshan masemetay a lala'. Taywan Jinshan ya adidi'ay talastas tataytay nayi' ku wama wina ku midiputay cinizaan, satu haw sa kanca a cacay musuayaw tu katuuday nu misawacuay a tademaw, izaw ku ayam itiza sa izaw tu ku mikilulay makatalay a ayam, kanahatu ya makatalay ayam u tatengaay caay pingayaw tu satabakiay a talastas, nika misamamaw panutek tu cinizaan, i tapuku maliyuc misamamaw miazih tu mipanpawaay nu pipaypayan atu nu kazizeng a suni hinamaceku' belut satu mubahel ya adidiay talasta. matalaway tu ya talastas caay ku tademaw didi' ku macekukay, maazih niya misimaway a tademaw ku paydang hananay a wacu tayza i umah milalaba' tuya adidi'ay talastas, ayza ademiad musepi ciniza pakalaliw, nika ya talastas tataytay satu itiza mauzip, anu ayaw nikauzip a zazan amangelu' ciniza. satu izaw ya cicinhuy a tademaw Ciw min iyun, malingatu tu tacuwacuwa muculil, adasay a taneng miadinng tuynian talastas ayam, uynian akawaw cay ka cacay ciniza malikeluh tu niza ya pitu izaw ku lima a mihcaan a tademaw ci Hawng cin ci'n a tademaw, ya cacayay kapah ku balucu niya malukay a tademaw, naayaw mipaluma tu lami' ciniza caay pasapayu tu umah. sisa ya umah niza mala kanamuhan nu adidi'ay talastas kitizaan mihibang, pakalihalay padihku tu liwliw nu talastas. ya umah caay pasapauen padameken cay aca pasapayu tu lutuk, itiza maazih ya adidiay talastasya, i lakuay a kuhkuh kalingesan nu malukay, nika adidi'ay talastas hacacay han nizia mukan manamuh ciniza mukan, zayhan namahini sipangangan han nu binawlan tu ci &quot; kim a talastas&quot; han tu, yangiha niya talastas &quot; he&quot; sa malecad tu kamu nu layak tu&quot; hu' &quot; sanay, sisa kuyni a talastas mala u kapahay malemeday namakay kakalayanay mubahelay tayni. pakayni tuyni talastas ya malukay tatusaay a babalaki , mikutkut tuway tu lala' misacilis a pacumud tu namum, ya cacay a babalaki cay ku malukay ciniza, niza tatudung sa i tepal ni Hung a babalaki ku umah niza, uyni sinmung mukanay tu kuhkuh adidiay talastas namuh sa ciniza mukan, satu ya cacay a babalaki sanga' hantu niza ya mumah patatudung tu kakitizaan mueng niya adidiay talastas, nainai'ay min ku nanum a laku maazih niza ya adidiay talastas mikilim tu kakanan cay pakatepa tu kakanan madihien kya babalaki, pananu hantu kya iza satu ku kakanan niza. namahiza sa bilil satu mikutkut misacilis pananum, pananum hantu ya laku izaw tu ku buting nanpukuy, kabus, kalang mamin tu tahekal ku canancana, pakazih kya talastas sacemitcemit satu mukan, tuwaca maliyuh masakakamu tuya babalaki, nika mahamuh micapi tuya babalaki, mahini tacuwa ku culil niya babalaki tayza tu mikilul i tapiingan, dadawa ku culi dadawa tu ku culil niza misaluimeng ya babalaki misaluimeng tu ciniza, kanamuhan miazihen mikilu tu i zikuza matineng masikas caypisa kucungkucung kanamuhan sa. nika adidihenay kalihanawanay ciniza, mahiniay adidiay talastas u dadiputenay nu wina wama pasumana' ahicaen mikilim tu kakanan asaan. u lecuh niya talastas wini u lecuh niza namakay cuwaay asa mihapinang kukatuuday, namakay banuh mikinsa tatenga' u tatama cacay a mihcaanay katabaki ciniza. laed a mihcaan sepatay a bulad dihku ku namakay timul amis a bali, kutayen nu cued wali satip a bali, naayamin malingatu mubelih ta amis misusayaw tu lalud, milasul talaayaw milakui' tu bayu a tanaya' kuni pibahel, ya ayam amin itiza tu i Jinshan tu sazikuzay mukan. Hung a babalaki namakeleng sa paanip tu, kangelu' niya babalak nianip tu caaynay kalepun paanip sa,tinitu ya adidiay talastas pasazipa' tasasa saya tabakiay a kuku' niza mapenec tu ya anip, ya babalaki hizahan niza u baki niza damsay sa mibahbah tya talastas, uyni mulangaway anip, u kanamuhan nu zumaay ayam, maazih niya taduk kasenung satu tayza mituk mukan, makaiay paledek tu ayam ci Hung a babalaki, adadatu ku tangah ahicaen hakya cay katayni ya ayam sa mizateng kya babalaki, alasatu tali pacucu' han niza tu banuh, i batad azihan mahiza u ak'ak cunushan pacai' tu CD malikat madil, maceku' tuwamin ya ayam kalamkam satu miliyas tya lakuan malingatu tu paluma tu linyen balu, ya talastas tada makaen niza kya nipalumaan tu linyen wu. salipahak sa mukan, uyzaan talastas matineng tunu tademawan, talaku kaku mikilul malalikeluh tu kami tu demiadmiad, itiza tu mutizeng i tapiingan nu taling, kiw kiwkiw sa yangiha niza masuni, mabiyalaw mahica hakya satu dadawa a matineng ya talastas. tanayu' satu ku demiad tu lalud ( sazikuzay) tu a ayam a miliyas tu Taywan, uyni pidiput ni Hung a babalaki mahemekmin ku katuuday a tademaw. ya talastas misananam tu talakaway mubahel, mahizatu amisilut pananukas i saamisan, mizatengay tu luma'kya talastas asaan. sibali satu ya talastas pabesut sa tapabaw mubahel, mahiza sa talakaw satu ku pibahel saiyucliyuc satu ya talastas, katukuh tu pinaay a tatukian hakya, i laku caay tu kaazih ya talastas, caay tu katayni, katuuday a tademaw mabiyalaw tu, katukuh tu kalabian, ya kananaman a uzip mudebu i laku ni Hung a babalaki. yatalastas mubahel katukuh iza sasa nu Semen, sananal tu mikilimin ku katuuday a tademaw, satu musakamu tu ku heni dadawa satu kya babalaki tayza miazih. mahicaay hakya u labii tu culal sa i Sung san tapiingan pihalhalan tu kazinge ya i Jinshanay a talastas tulu bataan kuli ku pibahel, teban tu nu labi dadawa mahapingan tu uyni talastas tatenga u Jinshanay a talastas, nanizakepan hawsa pacena' itini hantu midiputay tu aadupan itini cay pikaen mabiyalaw tu ku tiniay a tademaw a mitatengil, hicaen kya akapah sa, mahiza sa a panukase tuaca sami ku katuuday, mamin mikingsa tuya uzip niza tatenga nai' ku imelansasa, patayza hantu i kitizaan i Jinshan, katukuh itini tulu ademiad ca kapikaen tizeng sa itiza caay tu pisaungay, satawiktawik hanniyam itapiingan niza, haymaw satu kapah ku culil haymaw satu mikilul I tamiyanan, malingatu tu mikilim tu kakanan. Katukuh tu balabangan masazuma tu ya banuh niza pakutay tu kalawalaway a banu nu uzip niya talastas, haymaw satu mala salengacay kulit nu talastasyay a kullit, mananam tu ciniza itini mueng mala u tiniaytu a tawki. u zuma hawsa mialaw tu niadupan nu badakuwang a kakanan, haymaw satu tahekal kunu wayway nu talstas makuay a kenis asa, satebudtebu sa i ayaw niya babalaki mahiza u misalukiyaway. mahicaay hakya u labii tu culal sa i Sung san tapiingan pihalhalan tu kazinge ya i Jinshanay a talastas tulu bataan kuli ku pibahel, teban tu nu labi dadawa mahapingan tu uyni talastas tatenga u Jinshanay a talastas, nanizakepan hawsa pacena' itini hantu, midiputay tu aadupan itini cay pikaen sa, mabiyalaw tu ku tiniay a tademaw a mitatengil tu, hicaen kya akapah sa, mahiza sa panukasen tuwaca sami ku katuuday, mamin mikingsa tuya uzip niza tatenga nai' ku imelang, patayza hantu i kitizaan niza i Jinshan, katukuh i Jinshan tulu ademiad cay kapikaen tizeng sa itiza caay tu pisaungay, satawiktawik satepaltepal han niya babalaki, haymaw satu kapah ku culil haymaw satu mikilul, malingatu tu mikilim tu kakanan. Katukuhan tu kasienawan Siberia talastas a mabulaw katukuh i &quot;Poyang Lake southeast China, i Poyang Lake u kitizaan nu kasienawan nu talastas, mahiza sa u kakitizaan katahkalan nu kalihenawanay a ayam. u zuma tulu maluyalu tu masakapu, talastas uyza itapiingan nu taku masengetay a lala' u i namumay mauzipay a mulangaway ku kaenengan. uyza u i hekalay masazuma tu ku demiad atu akutitu aca ku demiad, mala talakaw tu ku namu nu kitizaan atu makelah, satu talastas cay tu pakatepa tanengay ku lutuk sapibecul tu bili, maluyaluyay a talastas a mikilim tu kakanan laliwasa satu tacuwacuwa likut nu pienengan, masasualaw tu tadema, ku mahiniay a kawaw. kuyni tusa a mihcaan pabaluhay tuni sulitan i lipun muculal, katukuh tu sadingsing ya saluyalu sanay a talastas, malingatu tu namakay satip mubahel, miliyas kuheni tu Shen yang hu kitizaan tu kasienawan, makay timul nutipan mubahe tu tusa malebut a kungli, katukuh i &quot;Momoge Nature Peserve China&quot; mumu a pidiputan tini izaw ku tusa malebu ka katuud ku talastas, itini pacena' mihibang tu cacay a bulad mubahel aca tulis satu pananukas i nutipan, saluyalu sa mubahel kahemekan mahiniay azihen. Si pu liya ahebalay ku masemetay, miawaw tu masaluyaluyay a talastas tayi akutiay a luma', Jinshan Taywan uyzaan a demiad adidiay a talastas i Jinshan, saayaway babiyalaw tu, u icelang u sitineng mabulaw miawaw tu aca tu adidiay a talastas, a talumatu sa, tumahiza ayawa tu 521 a demiad culal sa tayni i Cin san, ayza sunuk satu miliyas, nakataynian atu piliyasan niya talastas ya talastas namakay 2014 a mihcaan tu saba tusa a bulad sabaw tulu a demiad katukuh i Taywan, Jinshan adidiay a talastas i Taywan mueneng pulung 521 a demiad, sazikuzay i 2016 a mihcaan lima a bulad saba tusa a demiad miliyas tu Taywan. Cicinhuy patahkal tu sapikilim a satakus, pakayni i kitakit i cuwacuwaay nu ayam a cabay, adasay taneng ama kilim kuyza semilaway sikamid a kuku' a talastas. 2016 a mihcaan enem a bulad tusa bataan ademiad cicinhuy a tademaw mumul tayza i Si pu liya mikilam tya adidiay talasts tu ni sadipaan niza. namakayniay a nasulitanuyniukan nasulitan ni Sabak Tutuy i 2019 i tiza i Hupu a niyiazu' :#imgrc=Wb5bBK3eVbT70M:</FORM>
        <FORM kindOf="standard">o cacay a zoma a ayam hanany. kakiliman sibali to o katokohan poo' no kabolawan no ayam, talastas ayam malingato to namakay timol mobahal mikilim to dihkoay a kakitizaan, ya talastas ayam sacacay cacay sa matatoles mahiza o nitapidan to no dawa sadepidepit sa salongan azihen, kinatatoles to hekalay ato kanatal sobal, Taywan no sawalian saamisan a kalimoco' to Jinshan o masengetay a lala'. mabolaway a zazan o pienenga no makay timolay no mabolaway a zazan. hinamililid to katood o sazoma kasatimanay a ayam tayni pacena' mihibang, sabaw tosa a bolad hawsa, codet sa to namakay sawali satipan a bali, makay dadipasanay a bali, zoma miladay to pinaay a ayam oyza sienaway mangalayay malaliwa ato mongangaway a ayam, paymihcaan to kasienawan, saloyaloy sa ya ayam namakay timol mabolaw pakala to malebot a mangan kakatood . Taywan yadah koni pawasa to kakitizaan to kasienawan a talastas ayam, o palalid na makay timolay mobahel ayam, tini mala o mabolaway milakecay to bayo a ayam, katokoh i Taywan o saayaway a pahanhanan. nilacolan ayza sananal cacay ya &quot;Siberia&quot; o ciwciw no talastas ayam modebo tayza i Jinshan, i ayaw Taywan nanisolitan to izaw ko lima a lamangan ko mahiniay ayam, nika o saayaway mizizaw to Taywan o &quot;Siberia&quot; a talastas ayam, mahicaay hakya ya Siberia a talasta, lima kongli ko nibahel debo saca itini i Jinshan, i Taywan maozip ya talastas i Taywan sato maozip ciniza mananam to tiniay a lala' ato tiniay a tadewaw, paydemiad katood ko tayniay misasingay panotek sa misasing cinizaan o palabangay a talastas, sademiad masasokazih mapolong tya maloka a babalaki mala o kahenolan to niza a cabay. pakatengil to ko misasingay manamohay to ayam a tademaw ato binawlan, saliyot han noheni mitena' kya adidiay a talastas, malokay a tademaw min lihanaw sato a kakatood ko tademaw talabo tiya omah, amapeci' konikalokan nipalomaan no heni, sakamo sato hicaen a miading ya talastas ayam ngay kapah ko kakitizaan niza sa, o kakalahan to ko mahiniay a kawaw saanmin. i Taypak o midipotay to a adopan, papicolcol to misimaway a miadingay cinizaan, sakacaay micapi ko misasingay ato binawlan tiya adidiay a talaslas, ahacica katenes pihibang niya talastas hakya samin, ciniza namakay cowaay hakya samin mizateng ko binawlan? o no &quot;Siberia&quot; a talastas ciniza ciniza o Siberia a talastas, oyni a talastas i ayaw to cacay tosa lasobo a mihcaan, i Taywan inai' henay mocolal ko mahiniay talastas, o saayaway henay mocolal. i kitakit ci niza i lalabo cacay bataan a lamangan ko mahiniay a talastas ayam, o kalihanawan kakatalawan o sadayomay a malawpes a adopan han ko mahiniay, mamin i kitakit ya talastas hakay sepat lima malebot dada' ka katood, o micidekay cayay ka talaw to tademaw. sato i ayaw tayniay i Taywan min a talastas ayam caay kalecad ko wayway, ozoma a talastas kyami pakazih to tademaw miliyas to cacay lasobo dipah tosa lasobo dipah tolo lasobo dipah ko laed, sisa katood ko mikinaolay tayzaay misasing tiya ayaman, pakazih ko katoodan hobaw sami macekok ko binawlan, zayhan caay to kataneng ko sapasasing tiya ozip niza, sisa oyza sato o adidi'ay sapisasing ato limaki, kya a masasinciniza, saaca i Jinahan sato ciniza moeneng. Taywan katood sato ko binawlan Taywan katood sato ko misasingay a patahekal cinizaan, oyza no zomaay a kanatal malingato to amisasing a patahkal cinizaan. itini ya talastas siwawa Chokordakh Rossia a kanatal nowalian akenis &quot;Siberia&quot; o sienaway ato molangaway a kitizaan, i lalod o kasitikokan no talastas a kenis, katokohan to balangbangan hawsa ya talastas saloyaloy sato mamin namakay timol mabolaw, katokoh i Jinahan nowalian abesaay a tako tiza to kasienawan moneng, nika oynian adidi'ay talastas azihan o mahedaw malaliyasay to wama wina niza, pakay timol ko bahel kaliyohan katokoh sato i Taywan. namakayza Shen yang ho atako namakay Shen yang ho a tako i timol nowalian no China o satabakiay atako aca no China, paymihcaan to kasienawan &quot;Siberia&quot; a talastas, saloyaloy sa masakapot toynian masemetaya a lala' moneng to kasienaway, lalabo no loma' no talastas wama wina ato noayzaay a mihcaan nanilecohanay a ciwciw no talastas, dodoc sato tako masemetay a lala' koheni mikilim to kakanan. mahiniay kitizaan kya o kapahay kakatayzaan no adidiay talastas, nika mahicaay hakya maeka' tayzasato iwali no 750 kongli kohini, nowalian timol ya cacayay adidiay a sobal Taywan. oynian i &quot;Sootheast Asia&quot; o zazan no mabolaway makay bayo lima malebot kongli ka tanaya', namakayni ya talastas makay &quot;Senberia&quot; no walianay to a kenis, micaliway to nowalian no Chins Korea Zipon katokoh sato i Taywan. towaca palalid mayza i Philippines taayaw tono timol a zazan. Yeliwciya sapoco' sanay i hekal no walian a bayo, ciniza namilawat to katenes mobahel i bayo a talastas ayam, izaw to koni pawasaen to saayaway kapahay a hekal katokohan pacena' ato pihibang, ya Jinshan masemetay a lala', itini tepal no Yeliw, o pakayzaan a zazan no talastas, o saayaway kapahay kalikelohay a sacomod to masemetay a lala', satosa zayhan mahizaay to itiniay, a maazih yadah ko kasatiman ato kalihanawan malawpes a ayam, naitini ya talastas mabowah sato ko ngangan no Jinshan masemetay a lala'. Taywan Jinshan ya adidi'ay talastas tataytay nayi' ko wama wina ko midipotay cinizaan, sato haw sa kanca a cacay mosoayaw to katooday no misawacoay a tademaw, izaw ko ayam itiza sa izaw to ko mikilolay makatalay a ayam, kanahato ya makatalay ayam o tatengaay caay pingayaw to satabakiay a talastas, nika misamamaw panotek to cinizaan, i tapoko maliyoc misamamaw miazih to mipanpawaay no pipaypayan ato no kazizeng a soni hinamaceko' belot sato mobahel ya adidiay talasta. matalaway to ya talastas caay ko tademaw didi' ko macekokay, maazih niya misimaway a tademaw ko paydang hananay a waco tayza i omah milalaba' toya adidi'ay talastas, ayza ademiad mosepi ciniza pakalaliw, nika ya talastas tataytay sato itiza maozip, ano ayaw nikaozip a zazan amangelo' ciniza. sato izaw ya cicinhoy a tademaw Ciw min iyon, malingato to tacowacowa mocolil, adasay a taneng miadinng toynian talastas ayam, oynian akawaw cay ka cacay ciniza malikeloh to niza ya pito izaw ko lima a mihcaan a tademaw ci Hawng cin ci'n a tademaw, ya cacayay kapah ko baloco niya malokay a tademaw, naayaw mipaloma to lami' ciniza caay pasapayo to omah. sisa ya omah niza mala kanamohan no adidi'ay talastas kitizaan mihibang, pakalihalay padihko to liwliw no talastas. ya omah caay pasapaoen padameken cay aca pasapayo to lotok, itiza maazih ya adidiay talastasya, i lakoay a kohkoh kalingesan no malokay, nika adidi'ay talastas hacacay han nizia mokan manamoh ciniza mokan, zayhan namahini sipangangan han no binawlan to ci &quot; kim a talastas&quot; han to, yangiha niya talastas &quot; he&quot; sa malecad to kamo no layak to&quot; ho' &quot; sanay, sisa koyni a talastas mala o kapahay malemeday namakay kakalayanay mobahelay tayni. pakayni toyni talastas ya malokay tatosaay a babalaki , mikotkot toway to lala' misacilis a pacomod to namom, ya cacay a babalaki cay ko malokay ciniza, niza tatodong sa i tepal ni Hong a babalaki ko omah niza, oyni sinmong mokanay to kohkoh adidiay talastas namoh sa ciniza mokan, sato ya cacay a babalaki sanga' hanto niza ya momah patatodong to kakitizaan moeng niya adidiay talastas, nainai'ay min ko nanom a lako maazih niza ya adidiay talastas mikilim to kakanan cay pakatepa to kakanan madihien kya babalaki, panano hanto kya iza sato ko kakanan niza. namahiza sa bilil sato mikotkot misacilis pananom, pananom hanto ya lako izaw to ko boting nanpokoy, kabos, kalang mamin to tahekal ko canancana, pakazih kya talastas sacemitcemit sato mokan, towaca maliyoh masakakamo toya babalaki, nika mahamoh micapi toya babalaki, mahini tacowa ko colil niya babalaki tayza to mikilol i tapiingan, dadawa ko coli dadawa to ko colil niza misaloimeng ya babalaki misaloimeng to ciniza, kanamohan miazihen mikilo to i zikoza matineng masikas caypisa kocongkocong kanamohan sa. nika adidihenay kalihanawanay ciniza, mahiniay adidiay talastas o dadipotenay no wina wama pasomana' ahicaen mikilim to kakanan asaan. o lecoh niya talastas wini o lecoh niza namakay cowaay asa mihapinang kokatooday, namakay banoh mikinsa tatenga' o tatama cacay a mihcaanay katabaki ciniza. laed a mihcaan sepatay a bolad dihko ko namakay timol amis a bali, kotayen no coed wali satip a bali, naayamin malingato mobelih ta amis misosayaw to lalod, milasol talaayaw milakoi' to bayo a tanaya' koni pibahel, ya ayam amin itiza to i Jinshan to sazikozay mokan. Hong a babalaki namakeleng sa paanip to, kangelo' niya babalak nianip to caaynay kalepon paanip sa,tinito ya adidiay talastas pasazipa' tasasa saya tabakiay a koko' niza mapenec to ya anip, ya babalaki hizahan niza o baki niza damsay sa mibahbah tya talastas, oyni molangaway anip, o kanamohan no zomaay ayam, maazih niya tadok kasenong sato tayza mitok mokan, makaiay paledek to ayam ci Hong a babalaki, adadato ko tangah ahicaen hakya cay katayni ya ayam sa mizateng kya babalaki, alasato tali pacoco' han niza to banoh, i batad azihan mahiza o ak'ak conoshan pacai' to CD malikat madil, maceko' towamin ya ayam kalamkam sato miliyas tya lakoan malingato to paloma to linyen balo, ya talastas tada makaen niza kya nipalomaan to linyen wo. salipahak sa mokan, oyzaan talastas matineng tono tademawan, talako kako mikilol malalikeloh to kami to demiadmiad, itiza to motizeng i tapiingan no taling, kiw kiwkiw sa yangiha niza masoni, mabiyalaw mahica hakya sato dadawa a matineng ya talastas. tanayo' sato ko demiad to lalod ( sazikozay) to a ayam a miliyas to Taywan, oyni pidipot ni Hong a babalaki mahemekmin ko katooday a tademaw. ya talastas misananam to talakaway mobahel, mahizato amisilot pananokas i saamisan, mizatengay to loma'kya talastas asaan. sibali sato ya talastas pabesot sa tapabaw mobahel, mahiza sa talakaw sato ko pibahel saiyocliyoc sato ya talastas, katokoh to pinaay a tatokian hakya, i lako caay to kaazih ya talastas, caay to katayni, katooday a tademaw mabiyalaw to, katokoh to kalabian, ya kananaman a ozip modebo i lako ni Hong a babalaki. yatalastas mobahel katokoh iza sasa no Semen, sananal to mikilimin ko katooday a tademaw, sato mosakamo to ko heni dadawa sato kya babalaki tayza miazih. mahicaay hakya o labii to colal sa i Song san tapiingan pihalhalan to kazinge ya i Jinshanay a talastas tolo bataan koli ko pibahel, teban to no labi dadawa mahapingan to oyni talastas tatenga o Jinshanay a talastas, nanizakepan hawsa pacena' itini hanto midipotay to aadopan itini cay pikaen mabiyalaw to ko tiniay a tademaw a mitatengil, hicaen kya akapah sa, mahiza sa a panokase toaca sami ko katooday, mamin mikingsa toya ozip niza tatenga nai' ko imelansasa, patayza hanto i kitizaan i Jinshan, katokoh itini tolo ademiad ca kapikaen tizeng sa itiza caay to pisaongay, satawiktawik hanniyam itapiingan niza, haymaw sato kapah ko colil haymaw sato mikilol I tamiyanan, malingato to mikilim to kakanan. Katokoh to balabangan masazoma to ya banoh niza pakotay to kalawalaway a bano no ozip niya talastas, haymaw sato mala salengacay kolit no talastasyay a kollit, mananam to ciniza itini moeng mala o tiniayto a tawki. o zoma hawsa mialaw to niadopan no badakowang a kakanan, haymaw sato tahekal kono wayway no talstas makoay a kenis asa, satebodtebo sa i ayaw niya babalaki mahiza o misalokiyaway. mahicaay hakya o labii to colal sa i Song san tapiingan pihalhalan to kazinge ya i Jinshanay a talastas tolo bataan koli ko pibahel, teban to no labi dadawa mahapingan to oyni talastas tatenga o Jinshanay a talastas, nanizakepan hawsa pacena' itini hanto, midipotay to aadopan itini cay pikaen sa, mabiyalaw to ko tiniay a tademaw a mitatengil to, hicaen kya akapah sa, mahiza sa panokasen towaca sami ko katooday, mamin mikingsa toya ozip niza tatenga nai' ko imelang, patayza hanto i kitizaan niza i Jinshan, katokoh i Jinshan tolo ademiad cay kapikaen tizeng sa itiza caay to pisaongay, satawiktawik satepaltepal han niya babalaki, haymaw sato kapah ko colil haymaw sato mikilol, malingato to mikilim to kakanan. Katokohan to kasienawan Siberia talastas a mabolaw katokoh i &quot;Poyang Lake sootheast China, i Poyang Lake o kitizaan no kasienawan no talastas, mahiza sa o kakitizaan katahkalan no kalihenawanay a ayam. o zoma tolo maloyalo to masakapo, talastas oyza itapiingan no tako masengetay a lala' o i namomay maozipay a molangaway ko kaenengan. oyza o i hekalay masazoma to ko demiad ato akotito aca ko demiad, mala talakaw to ko namo no kitizaan ato makelah, sato talastas cay to pakatepa tanengay ko lotok sapibecol to bili, maloyaloyay a talastas a mikilim to kakanan laliwasa sato tacowacowa likot no pienengan, masasoalaw to tadema, ko mahiniay a kawaw. koyni tosa a mihcaan pabalohay toni solitan i lipon mocolal, katokoh to sadingsing ya saloyalo sanay a talastas, malingato to namakay satip mobahel, miliyas koheni to Shen yang ho kitizaan to kasienawan, makay timol notipan mobahe to tosa malebot a kongli, katokoh i &quot;Momoge Natore Peserve China&quot; momo a pidipotan tini izaw ko tosa malebo ka katood ko talastas, itini pacena' mihibang to cacay a bolad mobahel aca tolis sato pananokas i notipan, saloyalo sa mobahel kahemekan mahiniay azihen. Si po liya ahebalay ko masemetay, miawaw to masaloyaloyay a talastas tayi akotiay a loma', Jinshan Taywan oyzaan a demiad adidiay a talastas i Jinshan, saayaway babiyalaw to, o icelang o sitineng mabolaw miawaw to aca to adidiay a talastas, a talomato sa, tomahiza ayawa to 521 a demiad colal sa tayni i Cin san, ayza sonok sato miliyas, nakataynian ato piliyasan niya talastas ya talastas namakay 2014 a mihcaan to saba tosa a bolad sabaw tolo a demiad katokoh i Taywan, Jinshan adidiay a talastas i Taywan moeneng polong 521 a demiad, sazikozay i 2016 a mihcaan lima a bolad saba tosa a demiad miliyas to Taywan. Cicinhoy patahkal to sapikilim a satakos, pakayni i kitakit i cowacowaay no ayam a cabay, adasay taneng ama kilim koyza semilaway sikamid a koko' a talastas. 2016 a mihcaan enem a bolad tosa bataan ademiad cicinhoy a tademaw momol tayza i Si po liya mikilam tya adidiay talasts to ni sadipaan niza. namakayniay a nasolitanoyniokan nasolitan ni Sabak Totoy i 2019 i tiza i Hopo a niyiazo' :#imgrc=Wb5bBK3eVbT70M:</FORM>
    </S>
</TEXT>