<?xml version="1.0" ?>
<TEXT id="Wiki_Sakizaya_Turkey" xml:lang="pwn" source="Paiwan Wikipedia, article: Turkey" copyright="CC BY-SA" citation="Turkey. (2024, December 07). In Wikipedia [Paiwan]. https://pwn.wikipedia.org/wiki/Turkey" BibTeX_citation="@misc{Wiki_pwn_Turkey, title = Turkey, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Turkey} }">
    <S id="0">
        <FORM kindOf="original">Turkey u Turkey sa ilabu nu Yaco, itiza i 39 00 N, 35 00 E, u ahebal nu lala' mapulung sa 783,562 sq km, u ahebal nu lala'ay sa 769,632 sq km, u ahebal nu nanumay sa 13,930 sq km, hamin nu tademaw sa 80,274,604. kakalukan umah sa 49.70%, kilakilangan umah sa 14.90%, zumaay henay umah sa 35.40%. tapang tusu nu kanatal u tapang tusu nu kanatal sa u Ankara. kakininan nu kanatal demiad kakining nu kanatal demiad sa tusa a bataan izaw ku enem bulad cacay bataan demiad. tabakiay a tapang nu kanatal u tabakiay a tapang nu kanatal (cung-tung) ayza sa ci Recep Tayyip Erdoğan, micakat a demiad sa i 2014 a mihca walu bulad tusa bataan izaw ku walu demiad. . u Turkey a kapulungan a kanatal i hekal sa sipangangan han tu ya Turkey han. u kakitidaan nu Turkey a kanatal i Ya-cuo a enal kasatipanan, u sikalalitin tu na O-cuo atu nu Ya-cuo a masanu lahaday a sangaw, kasumamadan sa, nu walianay atu nutipanay a lalangawan itini kalabangbangan nu kacacubelis malalacal, kacamulan. celahcan nu ayawan i 68 a mihcaan, ya Lo-ma a huhungtiay a kanatal sipala nu udipan kay An-na-to-li-ya, 330 a mihcaan ya ci Cing-se-tan-tin a hungti palimadan ku sakatatangahan a tuse taydaen i Pay-can-ting, patideng tu sakay nu Pay-can-ting a lalangawan. ya Sen-su-ya-huy-ya tabakiay a kiwkay atu ya Ca-se-ting-ni a hulic sa, itiniay a tatukian a nikatahekalan sitatungus tu nu aydaay a kabaluhay. ina Turkey sa kalacapianay a laylay musiluy siadih, ya El-tu-man nu hungtiay a kanatal kalawpesan i nudikudan sa, u malatapangay nu hitayay sibalucu'ay, mabaad ku nipiadih tu kawaw a masakapahay, ci Mu-se-ta-huwa-Kay-mol, iti sayaway a nikalalais sa, kademecan i mahida sa, sipakay nida i mudebungay a nipidikecan sikaala nida tu nu Turkey sakunidaay sananay a tatungusan, i ti 1923 a mihcaan 10 a bulad 29 a demiad, mapatideng tu nida ku kapulunganay nu binacadan a kanatal. u sikadamsay atu sikangaay nu kaudip kasasilamit, mapaheci ku sikatawidan a nipakalisiwan a sakasilacul, maycuduh tu nu Turkeyay kalaaydaay a ziday a nikacakatan. . u Turkey a tukusan nutipanay ya Pa-el-ka, nuwalian katukuh tiya Kaw-ciya-so hananay sa, nikabaatan sa makaala tu cacay a malebut ka katanayu, sipay kaamisan a manayat katukuh i Hey-hay a bayu', nutimulan sa kacapian ku dadipasan nu Ti-cung-hay, itini i O-cuo a kenis sa nika ahebalan a lala', kilul sananay tu nu El-ko katabaki. u demiadan nu Turkey sa kaladihkuan, u kakitidaan sa masasasibut, makay liwliwan nu bayu a enal katukuh i buyubuyu'an a saku nu lutukay a enal sa, na makay sulsuldaan lalitinlitin sa kaahebalan nu enal a lutulutukan. itini sa u sakasibekan nu kalaidaw nu lahaday a kakitidaan i kitakit a masausi, u mamulangaway a tuudtuud mangasiw ku cacayay a mang kayadah, nikaidaw nu itiniay tu a langaw sa makaala tu tulu a malebut ku nipicidekan. . nanilaupan nu sepatay a bayu kasaliyut, u Turkey sa kapah ku nipisupet tu ya Ay-cing-hay atu nu Ti-cung-hay a sadipasan. ya A-le a buyu' i masadungduhay i mihmihcaan mapatahab tu nu sulda, u sikaicelnag sa adihen, u mamicepcepay tu balucu' atu ngalih nu katuuday a labang, sakusaan, itini sa u sikayadahan nu pisilsilan nu sauwac maycumud i banaw a kanatal, ya Ti-ke-li-se a sauwac atu ya Yiyu-fa-la-ti kasasaan nu sauwac atu namakayniay a sikalekalan. u sakasikadan a misaulicay tu nu laylayay a kitidaan ya Te-lo-yi (masakimay a ling-go cacayay a bataan nikalalais, ya nu kilangay a pilaup mayngayaw tu tuse a masulitay tu) i Si-la' sakay nu kakawsanay a kungku, i labuay a tatayna ci Si-la , Ya-tiyin-na, atu ci A-hu-lo-ti ku maydih a macacebis tu cima ku sabangcalay i kitakit a kakawsan nasa, macacebis tu ya masakimay a ling-go, ina tatuluay a kakawsan sa mikilim tu papatinsuay ci Pa-li-se hananay, ya masatapukuay a kakawsan ci Si-la sa, anu kalahecian sa, a pala nu kitakitay a sitatungusay a tademaw sa, kalasipunuay a kakawsan ci Ya-tiyin-na sa, kalacian nasa a sipala nu kahaminan a nikalalais a makata sa. . sakay nu elmuay a kakawsan ci A-hu-lo-ti sa misabana, sayaway sa sanu salungayay a mitekel ci Pa-li-sean, au sikataluma'an i Te-lo-yiay a hungti, atu taneng sikaala tu nu kitakitay a sabangcalay a tatayna ku sapangicih, tu ya Se-pa-taay a acawa nu ko-wan ci Hay-lun. ci A-hu-lo-ti sikaidaw tu nida kiya masakimay a ling-go, malatu i kitakitay a sabangcalay a kakawsan nu tatayna, nika ina Te-lo-yi kaidaw nu cacay a bataan nu mihcaan sa, sikalingatu tu a caay tu pisengal a malalais. . sikahinian nu mahtatusaay kalaidaw nu kakawsan a pacukel, masasulecad ku nikaidaw tu sakaicelang, kyu cacay a bataan nu mihcaan a nikangangayaw sa cay pakasiduma ku makataay a masasuayaw, ci A-ke-man-mon hananay sa mitekel tu kilangay a subayu, misakaliyuh a pananukas tu a tadikud i Si-la', Ya Te-lo-yi a tademaw sa mapasibana caay pikinkinsa aca, wawah satu panan nu tuse mukitkit tiya nu kilangay a subayu pacumud, kuyda sa salabi satu malimulak a mienip tu kalipahakan a nikahida, mabusuk ku mabusukay, i teban nu labi sa kuliniwan nu iyung nu ilabuay ny subayu, atu nu Greece a hitay, mabalud ku balucu' nu heni, kinacacay han mulawpes kya Te-lo-yi a kakitidaan. mililuc ku nu Turkeyay a hicaen mililuc ku nu Turkeyay: u kamu nu Turkey sa Hama han nu mita, (Haman han nu heni), misasengi ku ngiha, u sakatinengan nu kitakitay i hekal, u tayniay nu makay cuwacuwaay sa, manamuh amin tu nipiluduh tu (kakipa atu uning), kilul sa mimi'mi'an aca muliyaw ku muliyaw. u Tu-ciye a tademaw atu u kaen nipiititdan tu sidi Turkey a kakawsan kaidaw sa namakay i kalatebanan nu Ya-cuo, u pahutingay a binacadan ya Tu-ciye a tademaw, nipatideng nu hungti ya Suye-Tang hananay a ziday kalanutipan i saamisan liwliway ku kakitidaan, kinapinaan a nikalalais sa malcinuwas palatusaen ku nikasumad, u cacay sa mala nu walianay a Tu-ciye, u cacay sa mala nutipanay a Tu-ciye a tademaw. ya walianay a Tu-ciye a tademaw sa nau Mongolia a binacadan i ayaw, u nutipanay a Tu-ciye a tademaw sa namakay nu El-tu-man i ayaw ku udip, (u Turkey a ngangan sa nu makay Tang-caway a "Tu-ciye"), u mukanay tu lutuk ya katalan atu sidi sa, masa u tatungusan nu tademaw a kakaenan (kasising-gu tu nu I-se-lan a kiwkay sisa mipulu mukan tu titi nu pabuy). sikaidaw nu nikacakatan tu kaen sa, ya kakaenenan a lalangawanay sakasingangan a miitit tu masacacayay tu sidi, hidaen tu nu kalaylayan a nipipacuk tu sidi i nu dikudan sa, u akutiay ku sapskiskis tu banuh nu sidi, sibakah ku labuay nu bili, kilul sa sipacamul han ku canancanan a sapabangsis, hamin han a pacumud i bili ku nikaydih han, u bange nu hekal sa psipsip han tu kakanenay a simal, pacumud hantu i nu singmongay a aititdan, makaala kya tu tuluway a tatukian, tuyda sa mala tu nu kabangesisay nu banges, kusa asu cay kadengan atu sanek nu kangadu nu titi, u kulit, banesis, sanek, u nipaadih a wayway nayay ku sasakamuen, u sakay nu titiay a nipizangpan sa u mitesekay ku nipiliyawli, u mamitakus nu pahutingay kuyni tu labang, sikaseneng nu labang sikatiyung ku balucu' kaladihkuan midang. nu Turkey a La-ke u Turkeyay ya micidekay a epah u La-ke hananay (Huwi-siyan a epah). ina mahiniay a epah sa, sipacamul han tu nanum, nu dikudan sa mala nu kalabulingan nu masasalengacay, kiyu sipangangan han tu ya nu Se-ce a salang han.</FORM>
        <FORM kindOf="standard">Torkey o Torkey sa ilabo no Yaco, itiza i 39 00 N, 35 00 E, o ahebal no lala' mapolong sa 783,562 sq km, o ahebal no lala'ay sa 769,632 sq km, o ahebal no nanomay sa 13,930 sq km, hamin no tademaw sa 80,274,604. kakalokan omah sa 49.70%, kilakilangan omah sa 14.90%, zomaay henay omah sa 35.40%. tapang toso no kanatal o tapang toso no kanatal sa o Ankara. kakininan no kanatal demiad kakining no kanatal demiad sa tosa a bataan izaw ko enem bolad cacay bataan demiad. tabakiay a tapang no kanatal o tabakiay a tapang no kanatal (cong-tong) ayza sa ci Recep Tayyip Erdoğan, micakat a demiad sa i 2014 a mihca walo bolad tosa bataan izaw ko walo demiad. . o Torkey a kapolongan a kanatal i hekal sa sipangangan han to ya Torkey han. o kakitidaan no Torkey a kanatal i Ya-coo a enal kasatipanan, o sikalalitin to na O-coo ato no Ya-coo a masano lahaday a sangaw, kasomamadan sa, no walianay ato notipanay a lalangawan itini kalabangbangan no kacacobelis malalacal, kacamolan. celahcan no ayawan i 68 a mihcaan, ya Lo-ma a hohongtiay a kanatal sipala no odipan kay An-na-to-li-ya, 330 a mihcaan ya ci Cing-se-tan-tin a hongti palimadan ko sakatatangahan a tose taydaen i Pay-can-ting, patideng to sakay no Pay-can-ting a lalangawan. ya Sen-so-ya-hoy-ya tabakiay a kiwkay ato ya Ca-se-ting-ni a holic sa, itiniay a tatokian a nikatahekalan sitatongos to no aydaay a kabalohay. ina Torkey sa kalacapianay a laylay mosiloy siadih, ya El-to-man no hongtiay a kanatal kalawpesan i nodikodan sa, o malatapangay no hitayay sibaloco'ay, mabaad ko nipiadih to kawaw a masakapahay, ci Mo-se-ta-howa-Kay-mol, iti sayaway a nikalalais sa, kademecan i mahida sa, sipakay nida i modebongay a nipidikecan sikaala nida to no Torkey sakonidaay sananay a tatongosan, i ti 1923 a mihcaan 10 a bolad 29 a demiad, mapatideng to nida ko kapolonganay no binacadan a kanatal. o sikadamsay ato sikangaay no kaodip kasasilamit, mapaheci ko sikatawidan a nipakalisiwan a sakasilacol, maycodoh to no Torkeyay kalaaydaay a ziday a nikacakatan. . o Torkey a tokosan notipanay ya Pa-el-ka, nowalian katokoh tiya Kaw-ciya-so hananay sa, nikabaatan sa makaala to cacay a malebot ka katanayo, sipay kaamisan a manayat katokoh i Hey-hay a bayo', notimolan sa kacapian ko dadipasan no Ti-cong-hay, itini i O-coo a kenis sa nika ahebalan a lala', kilol sananay to no El-ko katabaki. o demiadan no Torkey sa kaladihkoan, o kakitidaan sa masasasibot, makay liwliwan no bayo a enal katokoh i boyoboyo'an a sako no lotokay a enal sa, na makay solsoldaan lalitinlitin sa kaahebalan no enal a lotolotokan. itini sa o sakasibekan no kalaidaw no lahaday a kakitidaan i kitakit a masaosi, o mamolangaway a toodtood mangasiw ko cacayay a mang kayadah, nikaidaw no itiniay to a langaw sa makaala to tolo a malebot ko nipicidekan. . nanilaopan no sepatay a bayo kasaliyot, o Torkey sa kapah ko nipisopet to ya Ay-cing-hay ato no Ti-cong-hay a sadipasan. ya A-le a boyo' i masadongdohay i mihmihcaan mapatahab to no solda, o sikaicelnag sa adihen, o mamicepcepay to baloco' ato ngalih no katooday a labang, sakosaan, itini sa o sikayadahan no pisilsilan no saowac maycomod i banaw a kanatal, ya Ti-ke-li-se a saowac ato ya Yiyo-fa-la-ti kasasaan no saowac ato namakayniay a sikalekalan. o sakasikadan a misaolicay to no laylayay a kitidaan ya Te-lo-yi (masakimay a ling-go cacayay a bataan nikalalais, ya no kilangay a pilaop mayngayaw to tose a masolitay to) i Si-la' sakay no kakawsanay a kongko, i laboay a tatayna ci Si-la , Ya-tiyin-na, ato ci A-ho-lo-ti ko maydih a macacebis to cima ko sabangcalay i kitakit a kakawsan nasa, macacebis to ya masakimay a ling-go, ina tatoloay a kakawsan sa mikilim to papatinsoay ci Pa-li-se hananay, ya masatapokoay a kakawsan ci Si-la sa, ano kalahecian sa, a pala no kitakitay a sitatongosay a tademaw sa, kalasiponoay a kakawsan ci Ya-tiyin-na sa, kalacian nasa a sipala no kahaminan a nikalalais a makata sa. . sakay no elmoay a kakawsan ci A-ho-lo-ti sa misabana, sayaway sa sano salongayay a mitekel ci Pa-li-sean, ao sikataloma'an i Te-lo-yiay a hongti, ato taneng sikaala to no kitakitay a sabangcalay a tatayna ko sapangicih, to ya Se-pa-taay a acawa no ko-wan ci Hay-lon. ci A-ho-lo-ti sikaidaw to nida kiya masakimay a ling-go, malato i kitakitay a sabangcalay a kakawsan no tatayna, nika ina Te-lo-yi kaidaw no cacay a bataan no mihcaan sa, sikalingato to a caay to pisengal a malalais. . sikahinian no mahtatosaay kalaidaw no kakawsan a pacokel, masasolecad ko nikaidaw to sakaicelang, kyo cacay a bataan no mihcaan a nikangangayaw sa cay pakasidoma ko makataay a masasoayaw, ci A-ke-man-mon hananay sa mitekel to kilangay a sobayo, misakaliyoh a pananokas to a tadikod i Si-la', Ya Te-lo-yi a tademaw sa mapasibana caay pikinkinsa aca, wawah sato panan no tose mokitkit tiya no kilangay a sobayo pacomod, koyda sa salabi sato malimolak a mienip to kalipahakan a nikahida, mabosok ko mabosokay, i teban no labi sa koliniwan no iyong no ilaboay ny sobayo, ato no Greece a hitay, mabalod ko baloco' no heni, kinacacay han molawpes kya Te-lo-yi a kakitidaan. mililoc ko no Torkeyay a hicaen mililoc ko no Torkeyay: o kamo no Torkey sa Hama han no mita, (Haman han no heni), misasengi ko ngiha, o sakatinengan no kitakitay i hekal, o tayniay no makay cowacowaay sa, manamoh amin to nipilodoh to (kakipa ato oning), kilol sa mimi'mi'an aca moliyaw ko moliyaw. o To-ciye a tademaw ato o kaen nipiititdan to sidi Torkey a kakawsan kaidaw sa namakay i kalatebanan no Ya-coo, o pahotingay a binacadan ya To-ciye a tademaw, nipatideng no hongti ya Soye-Tang hananay a ziday kalanotipan i saamisan liwliway ko kakitidaan, kinapinaan a nikalalais sa malcinowas palatosaen ko nikasomad, o cacay sa mala no walianay a To-ciye, o cacay sa mala notipanay a To-ciye a tademaw. ya walianay a To-ciye a tademaw sa nao Mongolia a binacadan i ayaw, o notipanay a To-ciye a tademaw sa namakay no El-to-man i ayaw ko odip, (o Torkey a ngangan sa no makay Tang-caway a "To-ciye"), o mokanay to lotok ya katalan ato sidi sa, masa o tatongosan no tademaw a kakaenan (kasising-go to no I-se-lan a kiwkay sisa mipolo mokan to titi no paboy). sikaidaw no nikacakatan to kaen sa, ya kakaenenan a lalangawanay sakasingangan a miitit to masacacayay to sidi, hidaen to no kalaylayan a nipipacok to sidi i no dikodan sa, o akotiay ko sapskiskis to banoh no sidi, sibakah ko laboay no bili, kilol sa sipacamol han ko canancanan a sapabangsis, hamin han a pacomod i bili ko nikaydih han, o bange no hekal sa psipsip han to kakanenay a simal, pacomod hanto i no singmongay a aititdan, makaala kya to toloway a tatokian, toyda sa mala to no kabangesisay no banges, kosa aso cay kadengan ato sanek no kangado no titi, o kolit, banesis, sanek, o nipaadih a wayway nayay ko sasakamoen, o sakay no titiay a nipizangpan sa o mitesekay ko nipiliyawli, o mamitakos no pahotingay koyni to labang, sikaseneng no labang sikatiyong ko baloco' kaladihkoan midang. no Torkey a La-ke o Torkeyay ya micidekay a epah o La-ke hananay (Howi-siyan a epah). ina mahiniay a epah sa, sipacamol han to nanom, no dikodan sa mala no kalabolingan no masasalengacay, kiyo sipangangan han to ya no Se-ce a salang han.</FORM>
    </S>
</TEXT>