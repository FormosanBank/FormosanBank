<?xml version="1.0" ?>
<TEXT id="Wiki_Sakizaya_tapukuwanay_a_buluku" xml:lang="pwn" source="Paiwan Wikipedia, article: tapukuwanay_a_buluku" copyright="CC BY-SA" citation="tapukuwanay_a_buluku. (2024, December 07). In Wikipedia [Paiwan]. https://pwn.wikipedia.org/wiki/tapukuwanay_a_buluku" BibTeX_citation="@misc{Wiki_pwn_tapukuwanay_a_buluku, title = tapukuwanay_a_buluku, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/tapukuwanay_a_buluku} }">
    <S id="0">
        <FORM kindOf="original">tapukuwanay a buluku (kamu nu Hulam: 天空之城) "tapukuwanay a tapuku" (kamu nu Dipun: 天空の城ラピュタ) u nu Dipunay Ci-pu-li hananay a sakakawanay a kakitidaan, na i 1986 a mihcaan 8 a bulad 2 a demiadan a nipicuduhan, katanayaan nu manggaay a kacudu, u mamusulitay tuynian a sagasuan, mamukiliday, atu kungku nu sakay niletekan a mipili tu mamidimataay a tademaw sa ci Kung-ci-cing ku simuku. uyni a nikasaditan sa masa u nu 1985 a mihcaan a nipatideng ya cipuli hananay a sakakawawan, sayaway a pabinawlan nu sapaigaan itini a sapamelaw. sasiwkayan tu kungku . i kasumamadan nu hungtiay a tapukuan a buluku ya "La-pu-ta" hananay mupawpaway i tapuku masatabakiay a subal, nikatengilan i hekal sa itida sa nayay tu ku muenengay nu tademaw sa, nika itida sinidimutan tu kayadahan nu budawan sa ku kamu. kyu siduma ya micebisay nu kukung atu nu hitayay a masakaputay, malecad ku pikilim nu nidatengan, maydih a makatepa tu nakamuwan tiya malbahelay a subal, mitanam a sikaala tiya La-pu-taay a budawan. . tuya demiad pikutkutan a pungkang ya sayhu nu maminanamay ci Pa-lu' lalitemuh satu tiya limecedan ci Si-ta, sasuadih sa alaw masasuidih. zayhan idaw ci Si-ta sa kakiliman tu sakahenulan a tuud ya malbahelay a ba'tu, u hitay atu micebisay nu kukung casatedep a mulalaba maydih mingayaw tu ci Si-taan. kyu maladay kunu heni tacuwacuwa a milaliw milimek, sadikuday sa sikadakep nu hitay ci Si-ta. . sikaydih a mualaw tu ci Si-taan sa, ci Pa-lu' atu mingayaway a kukung mamabalud tu balucu' a taneng maleku ku pialaw ci Si-taan, kutusi sa sikatineng nu heni ku kacikianay a nipabalucu'an a kawaw. sakusaan sa kaydihan a maypulu tu hitay maysatal tu pisala'cus a malaheci, maladay satu atu kukung taydaen i pikiliman tiya La-pu-ta hananay a pininangan. kungku nu nikasadit masacacayay a demiad u ya ci Si-ta hananay masacacayay a limecedan, alawan niya cenghuay a misuninipay a tademaw ci Mu-se-ka, siida tu laliclican a mitimadaw tiya tapukuwanay a buluku "La-pu-ta" hananay, uynian ku sasakamuen kyu sipatayda hantu nu cenghuay cungbu nu hitay, sikaydih sa u papiedap a sinicunus tu sakatinengan, tuyda mukacaw ku nu heni tiya mubahelay a balunga sa, i mahida sa u nu hekalay a tapukuan ya mucebisay a balunga "Tu-la a ngasaw" kaydihan a mialaw tuya i udipay tu ni Si-ta saadingan, malingatu a mingayaw tiya malbahelay a balunga nu hitay, kyu sikadebay ni Si-ta makay balunga, u nisacaelan nida tiya saadingan i udip sinidimud tu sakaicelang, haymaw han cinida a patasasa mudebu i kalaidawan nu kakutkutan tu budawan kakaitidaan a kenis. u maminanamay henay a mitepa a seydu ci Pa-lu' makadih tu kahinian sa, ladayen nida ci Si-ta taluma' a midipud. paadihen ni Pa-lu' ci Si-ta tu nisasingan niama nida tu sakay tuud a sasing, i labu sa idaw ku nu kitakitay kasingangan tu ya "La-pu-ta" hananay i tapukuwanay a buluku. nudikudan sa kalalabaan nu Tu-la ita a ngasaw atu piculculan ni Mu-se-ka a hitay, sikahtik kuyu heni i mabakahay tu a kakutkutan tu budawan a kitidaan, sikalitemuh nu heni kya i labuay tu nu pungkang a babalaki ci Pu-mu hananay, ya babalaki tungusay i udipay ni Si-ta piadingan a ba'tu sa, u nu mubahelay a ba'tu nisangaan, uynian sa u sakalihalayan nu Laputa atu tapukuay a buluku taneng mupawpaw maybahel a zayliw sa. miliyas tu ya nibakahan a pungkang sa, ci Si-ta pakatineng tu ci Pa-lu'an tatengaay a ngangan nida, nipilaliw nunuhenitiya kakutkutan tu budawan a pungkang caay katenes sa, sikadakep nu cenghuay a hitay mapulul i masabukubuay a kakitidaan nu papululan. ya ci Mu-se-ka hananay sa sipadih nida tu cacayay cay pisaungayay a kikay nu tademaw, tungusay katinengan nida ku tada ngangan ni Si-ta, patudu satu u nu Laputaay a ngangan sa nu hungtiay satu. ya ci Mu-se-ka sa u sakaudip ni Pa-lu' ku sapatalaw tu ci Si-taan, sihedek ci Si-ta kangaayan ni Pa-lu' sakuayaw a nikaudipan kyu misulul tu patalaw masabalud ku nidatengan. . ya ci Mu-se-ka sa pabelian nida ci Pa-lu' tu kalisiw papiliyas tina bukubuan. kasinpayan ni Pa-lu' a taluma' piadih tu luma' nu udip cebisan macalap tu nu Tu-la hananay a ngasaw. ya Tu-la hananay a ngasaw iti sikatineng tu kaladuhi sa, milasul tu a mingayaw tu mikilim tu kalbahuyan a ba'tu. nika ci Pa-lu' sasikaydih nida a mayalaw tu ci Si-taan sa hemhem satu balucu' a masabalud tu ya ngasawan. i nu dumaan sa ci Si-ta mapaengawan a makaasip tuya nu tuasay a sapitima a kamuan, mapahaka kya sapiading tu udipay a cae'l atu ya kikayay a tademaw, ya masatademaway a kikay sa mamin a pecian kya bukubu, caay katenes sa pecian tu nu hitay kya masakikayay a tademaw. . ci Pa-lu' sa iti nipipadangan niya Tu-la a ngasaw maalaw nuheni ci Si-ta tiya bukubuan milaliw, maladay kuyu heni a mukacaw tiya mubahelay a balunga "Hu'-e-haw" hananay itida a musakawaw, ya Hu'-e-haw hananay sa kilul sananay tu ya nu hitayay a mubahelay ya "masalaway haw" taayaw, ya ci Mu-se-ka sa miida tu saading nu satimaan ni Si-ta, sikatinengaw tu i cuwa kya kakitidaan nu Laputa, satusa sipaculil nida kya masalaway haw pasay i kakitidaan nu Lapu taayaw. tuya labi ci Si-ta atu ci Pa-lu' mapulung a misidep tu cacekulan nu hekal, ci Si-ta sa makadateng tu nakamuan nu bayi nida, yu masawawa henay sipasubanaan tu nu bayi a muasip tu tatimaan a kamu, sakay nu labuay a tatimaan sa sinilaculan tu pisalawpes tu tuudtuud. namakayinay a sulitan</FORM>
        <FORM kindOf="standard">tapokowanay a boloko (kamo no Holam: 天空之城) "tapokowanay a tapoko" (kamo no Dipon: 天空の城ラピュタ) o no Diponay Ci-po-li hananay a sakakawanay a kakitidaan, na i 1986 a mihcaan 8 a bolad 2 a demiadan a nipicodohan, katanayaan no manggaay a kacodo, o mamosolitay toynian a sagasoan, mamokiliday, ato kongko no sakay niletekan a mipili to mamidimataay a tademaw sa ci Kong-ci-cing ko simoko. oyni a nikasaditan sa masa o no 1985 a mihcaan a nipatideng ya cipoli hananay a sakakawawan, sayaway a pabinawlan no sapaigaan itini a sapamelaw. sasiwkayan to kongko . i kasomamadan no hongtiay a tapokoan a boloko ya "La-po-ta" hananay mopawpaway i tapoko masatabakiay a sobal, nikatengilan i hekal sa itida sa nayay to ko moenengay no tademaw sa, nika itida sinidimotan to kayadahan no bodawan sa ko kamo. kyo sidoma ya micebisay no kokong ato no hitayay a masakapotay, malecad ko pikilim no nidatengan, maydih a makatepa to nakamowan tiya malbahelay a sobal, mitanam a sikaala tiya La-po-taay a bodawan. . toya demiad pikotkotan a pongkang ya sayho no maminanamay ci Pa-lo' lalitemoh sato tiya limecedan ci Si-ta, sasoadih sa alaw masasoidih. zayhan idaw ci Si-ta sa kakiliman to sakahenolan a tood ya malbahelay a ba'to, o hitay ato micebisay no kokong casatedep a molalaba maydih mingayaw to ci Si-taan. kyo maladay kono heni tacowacowa a milaliw milimek, sadikoday sa sikadakep no hitay ci Si-ta. . sikaydih a moalaw to ci Si-taan sa, ci Pa-lo' ato mingayaway a kokong mamabalod to baloco' a taneng maleko ko pialaw ci Si-taan, kotosi sa sikatineng no heni ko kacikianay a nipabaloco'an a kawaw. sakosaan sa kaydihan a maypolo to hitay maysatal to pisala'cos a malaheci, maladay sato ato kokong taydaen i pikiliman tiya La-po-ta hananay a pininangan. kongko no nikasadit masacacayay a demiad o ya ci Si-ta hananay masacacayay a limecedan, alawan niya cenghoay a misoninipay a tademaw ci Mo-se-ka, siida to laliclican a mitimadaw tiya tapokowanay a boloko "La-po-ta" hananay, oynian ko sasakamoen kyo sipatayda hanto no cenghoay congbo no hitay, sikaydih sa o papiedap a siniconos to sakatinengan, toyda mokacaw ko no heni tiya mobahelay a balonga sa, i mahida sa o no hekalay a tapokoan ya mocebisay a balonga "To-la a ngasaw" kaydihan a mialaw toya i odipay to ni Si-ta saadingan, malingato a mingayaw tiya malbahelay a balonga no hitay, kyo sikadebay ni Si-ta makay balonga, o nisacaelan nida tiya saadingan i odip sinidimod to sakaicelang, haymaw han cinida a patasasa modebo i kalaidawan no kakotkotan to bodawan kakaitidaan a kenis. o maminanamay henay a mitepa a seydo ci Pa-lo' makadih to kahinian sa, ladayen nida ci Si-ta taloma' a midipod. paadihen ni Pa-lo' ci Si-ta to nisasingan niama nida to sakay tood a sasing, i labo sa idaw ko no kitakitay kasingangan to ya "La-po-ta" hananay i tapokowanay a boloko. nodikodan sa kalalabaan no To-la ita a ngasaw ato picolcolan ni Mo-se-ka a hitay, sikahtik koyo heni i mabakahay to a kakotkotan to bodawan a kitidaan, sikalitemoh no heni kya i laboay to no pongkang a babalaki ci Po-mo hananay, ya babalaki tongosay i odipay ni Si-ta piadingan a ba'to sa, o no mobahelay a ba'to nisangaan, oynian sa o sakalihalayan no Lapota ato tapokoay a boloko taneng mopawpaw maybahel a zayliw sa. miliyas to ya nibakahan a pongkang sa, ci Si-ta pakatineng to ci Pa-lo'an tatengaay a ngangan nida, nipilaliw nonohenitiya kakotkotan to bodawan a pongkang caay katenes sa, sikadakep no cenghoay a hitay mapolol i masabokoboay a kakitidaan no papololan. ya ci Mo-se-ka hananay sa sipadih nida to cacayay cay pisaongayay a kikay no tademaw, tongosay katinengan nida ko tada ngangan ni Si-ta, patodo sato o no Lapotaay a ngangan sa no hongtiay sato. ya ci Mo-se-ka sa o sakaodip ni Pa-lo' ko sapatalaw to ci Si-taan, sihedek ci Si-ta kangaayan ni Pa-lo' sakoayaw a nikaodipan kyo misolol to patalaw masabalod ko nidatengan. . ya ci Mo-se-ka sa pabelian nida ci Pa-lo' to kalisiw papiliyas tina bokoboan. kasinpayan ni Pa-lo' a taloma' piadih to loma' no odip cebisan macalap to no To-la hananay a ngasaw. ya To-la hananay a ngasaw iti sikatineng to kaladohi sa, milasol to a mingayaw to mikilim to kalbahoyan a ba'to. nika ci Pa-lo' sasikaydih nida a mayalaw to ci Si-taan sa hemhem sato baloco' a masabalod to ya ngasawan. i no domaan sa ci Si-ta mapaengawan a makaasip toya no toasay a sapitima a kamoan, mapahaka kya sapiading to odipay a cae'l ato ya kikayay a tademaw, ya masatademaway a kikay sa mamin a pecian kya bokobo, caay katenes sa pecian to no hitay kya masakikayay a tademaw. . ci Pa-lo' sa iti nipipadangan niya To-la a ngasaw maalaw noheni ci Si-ta tiya bokoboan milaliw, maladay koyo heni a mokacaw tiya mobahelay a balonga "Ho'-e-haw" hananay itida a mosakawaw, ya Ho'-e-haw hananay sa kilol sananay to ya no hitayay a mobahelay ya "masalaway haw" taayaw, ya ci Mo-se-ka sa miida to saading no satimaan ni Si-ta, sikatinengaw to i cowa kya kakitidaan no Lapota, satosa sipacolil nida kya masalaway haw pasay i kakitidaan no Lapo taayaw. toya labi ci Si-ta ato ci Pa-lo' mapolong a misidep to cacekolan no hekal, ci Si-ta sa makadateng to nakamoan no bayi nida, yo masawawa henay sipasobanaan to no bayi a moasip to tatimaan a kamo, sakay no laboay a tatimaan sa sinilacolan to pisalawpes to toodtood. namakayinay a solitan</FORM>
    </S>
</TEXT>