<?xml version="1.0" ?>
<TEXT id="Wiki_Sakizaya_Luye" xml:lang="szy" source="Sakizaya Wikipedia, article: Luye" copyright="CC BY-SA" citation="Luye. (2025, May 05). In Wikipedia [Sakizaya]. https://szy.wikipedia.org/wiki/Luye" BibTeX_citation="@misc{Wiki_szy_Luye, title = Luye, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Luye} }">
    <S id="0">
        <FORM kindOf="original">Luye Luye a sakuwan ku Taitung. kumud nu kalesakan, 79.75 km². (kalesakan nu linpanti 17.39 km², kalesakan nu pawliwti 74 km²), u kasabinawlan, 3,727 ku tademaw. u kasalumaluma' sa, 1,397 ku luma'. ilabu nu kasaniyazu' nu siyang sa, 1,998 ku ingcumin a tademaw. u kasabinawlan, Pakalatu 54% (Pangcah) ku kasabinawlan. u tademaw ilabu nu siyang u paylang ku alumanay. nikasakuwakuwan Luye mala 7 a cuwen atu 7 ku niyazu'. kina 7 a niyazu'sa, Parayapay , Rekat , Efong , Pakala'ac , Pailasan , Salinliw , Kanao'pu . 鹿野鄉, . u Luye a kenis sa, i ti Taywanay Pusung hananay a kakitidaan kalatebanan ku eneng, pasaamis mitatepal tu ya Guanshan hananay a kenis, nutipan kalaamisan sa micapi tu ya Haiduan hananay a kenis, pasawalian sa mililis tu ya Donghe hananay a kenis, nutipan atu satimulan sa matadepit tu ya Yanping a kenis ku kasaidaw. nu kenisay a nikasasiduma a nipasilac i aydaay kaidaw nu Luye a kapulungan nu tademaw sa hakay makaala tu waluay nu malebut kayadah, nu Layakay a tademaw sa 40% hatini kayadah micapi tu pangkiw a sausian, nu Ngayngay sa makaala tu 30%, nu yincumin sa 20%, mikilul i nudikudan sakacumelak, u nu dumaay sa 10% kaidaw, macacamul ku nikaudip tu sikacaay kalecad nu binacadan, sidikec amin tu masasidumaay micidekay a lalangawan ku sikaudip. ina Luye hananay sa pulung han idaw ku ya Luye, Lung-tin, Yung-an, Zewi-lung, Zewi-yin, Zewi-he, Zewi-fung pituan nu niyadu', u malukay sa makaala tu pituan a palasubu, u sakahenulanay a mamalukay aca a kenikenisan a kakitidaan. sakay nu laylay ina Luye sa iti nu hungtiay henay nu Hulam a mamikuwanay a kakitidaan, iti kaDipunan sa pasumad han tu nu Pusungay ya Kuwa-san-cing Luye a niyadu' han, nadikudan nu nikalalais sa padumaen aca tu ya (Luye a kenis), uyda sa masa nu ya Liye-kung-fuoay a ipabaway itebanay atu makasasaay a niyadu', hamin han a misaupu palacacayen a masaniyadu', nu aydaay tu a nipangangan sa ya Luwan-san han, ya ying-ping a yakuba ku mamikuwanay. satusa ina Luye a kenis kaidaw nu pipangangan sa, malatusa ku nikalekalan tu kasingangan, sakacacay sa i kasumamadan u masacebecebeday a bukebukelalan, kiyu luyaluy sa ku ngabul itida a misalamit, kakayda satu sipangangan nu tademaw u &quot;Luye&quot; han; nu dumaay a nakamuwan sa i kaDipunan a nipikuwan, u Dipun i tini a patideng tu kabulawan nu tademaw tu niyadu', namitakus tu nu Dipunay tu ya Sing-siye a kenisay, mamimalukay tu a tademaw tayni, kiyu sipangangan han tu ya Luye sipasumaden tu kiya pangabulan hananay a nipangangan. nadikudan tu a nikalalais sa lihida hantu a masangangan katukuh pikuwan nu yakuba. sipakay nu Pusungay a maycaliway tiya 台九 hananay a dadan pasaamisen a taayaw sa, idaw aca ku nipicaliwayan tu kahepucan a dihep, ya culu hanany a kakitidaan micaliway, tusa milakec tiya Luye hananay a sauwac, i nu ayawan sikadih sa u nikaahebalan a bukebukelalan, i tini sa u sakay nu kahulaman a nipikuwan. u kakitidaan ina Luye sa i teban nu kasabuyu'an a dihep kalatimulan nu ngatu, kaamisan balattu 22 tu 55 nu hunan, nuwalian a telektu i 121 tu enem a hunan, nikaahebalan nu kakitidaan sa makaala tu 88.71 ping-huwan kung-li, nuwalian kalatimulan sa u nu Bei-nan ya tabakiay a sauwac atu ya Yan-ping a kenis ya Luwan-san hananay a niyadu' ku nikalalitin, u biyaw atu ya Bei-nan a kenis madadaan, i nu walian sa malalitin atu buyu' nu Donghe hananay a kenis, itini sa u satalakaway a kakitidaan, malbiyaw atu ya Guanshan a kenis, i nutipan sa malbiyaw atu Yanping a kenis, sakangaayan a maluk tu papalumaan, sidamek ku lala', taneng a sikamu tu nikahini u sakangaayan a kakalukan atu sapaadih tu tayniay nu miidangay. u Luye katalakawan picekulan a kitidaan &quot;Luye hananay i satalakaway a picekulan&quot; u kitidaan sa i Pusung ya Luye a kenis Yung-an a niyadu', i kasaamisan niya talakaway a masaniyadu' ya Lung-tin han, nipicidekan ku nikasaan kiyu i limaay a bataan nu mihcaan sa, u papalumaan aca tu ya uciya a caciwmungan a kitidaan, sakay nu Taywanay pikingkiwan tu sasakapah tu sikacakat nu uciya, katinengan ku nika sakahenulan nu sakaidaw. . nikatalakawan nu buyu' sa makaala tu 350 a depah, kasataneng ku nikasengetan, u demiad atu labi sa talakaw ku kasasiduma nu akuti', nu kasienawan a uciya atu nu buyubuyu'an a uciya kautangan tu cacayay a bulad. nikaidaw nu itiniay a uciya sa sipangangan han tu ya &quot;Hu-lu a uciya han&quot; iti 71 a mihcaan sa ya tapang nu Taywan ci Li-ten-huy tayni, kakayda hantu a sipangangan balangbang satu a katinengan nu katuuday, alaw mala u aidang nu tayniay mizizaw ku nikacakatan. navsipakayni i uciya a silacul kiyu nu liwliwan sa kakayda satu a mukelaw, sikaidaw nu micidekay a kakitidaan sa, kiyu u hinamisalamaay tu kalbahelan a lakasang a mamisiwbayay tatuletules sa patideng tu kasasilacul nu kitidaan tu mahiniay a kawaw, itini sa sakatusa tu i Taywan a kakitidaan mamikilulay tu ya Wan-li hananay a sasalamaan tu lakasang, u kitidaan nina katalakawan a nikaahebal sa makaala tu 7.4 a kubu nu lala', mahsataneng a cacumudan atu sikalebu nu misalamaay tu lakasang, sanisani mapacepcep ku milihidaay nu sibalucu'ay a tademaw a tayni masaupu misalama. matenesmatenes sa i 2011 a mihcaan idaw ku nikadadesdesan tu nu kitakitay ya nulamalay a paakuti'nay maycuduh a mupawpaway nu mali, (i paymihcaan enem a bulad katukuh i siwaay a bulad maedem), misuayaw tu katuuday miidangay a labang sa, idaw aca ku nicunusan tu sipakay takubuan micekul tu sikabangcalan nu Luye atu sauwac, mitanam tu nikalangdaw nu kenis nu Pusung, pitanengan sa i sananal a tapabaw tasasa atu kunida sa a mizizaw tu canancanan nika kinacacay tapabaw sa makaala tu cacay a sasulitan nu tatukian, cacay a demiad sa i sananal matabal atu mutanam, nu sansandeban sa makaala tu pangkiw nu tatukian a tapabaw mizizaw, nakamuan nu mitanamay sa nikabahelan sa taneng namakay i Luye katukuh i Chishang sa, mamin a saliyuten ku kabangcalan nu kenis atu dihep kalalitinan nu buyubuyu'an atu enalay a salunganay a nikahida. anu maedem tu a misalama tu nipalamalan a mali sa, amana kapawan i ayaw nu pananukas sa taydaen i kaamisan nu Yung-an atu satimulan nu Lung-tin a niyadu' itida sa yadah henay ku musiluyay a nipatiyam atu kakaenan pasu u kasumamadanay a tuudtuud, muhalhal tu nikatayni nu midangay a paazih sakasibek nu tayniay a katawitan a mapa'ngaw.</FORM>
        <FORM kindOf="standard">Loye Loye a sakowan ko Taitong. komod no kalesakan, 79.75 km². (kalesakan no linpanti 17.39 km², kalesakan no pawliwti 74 km²), o kasabinawlan, 3,727 ko tademaw. o kasalomaloma' sa, 1,397 ko loma'. ilabo no kasaniyazo' no siyang sa, 1,998 ko ingcomin a tademaw. o kasabinawlan, Pakalato 54% (Pangcah) ko kasabinawlan. o tademaw ilabo no siyang o paylang ko alomanay. nikasakowakowan Loye mala 7 a cowen ato 7 ko niyazo'. kina 7 a niyazo'sa, Parayapay , Rekat , Efong , Pakala'ac , Pailasan , Salinliw , Kanao'po . 鹿野鄉, . o Loye a kenis sa, i ti Taywanay Posong hananay a kakitidaan kalatebanan ko eneng, pasaamis mitatepal to ya Goanshan hananay a kenis, notipan kalaamisan sa micapi to ya Haidoan hananay a kenis, pasawalian sa mililis to ya Donghe hananay a kenis, notipan ato satimolan sa matadepit to ya Yanping a kenis ko kasaidaw. no kenisay a nikasasidoma a nipasilac i aydaay kaidaw no Loye a kapolongan no tademaw sa hakay makaala to waloay no malebot kayadah, no Layakay a tademaw sa 40% hatini kayadah micapi to pangkiw a saosian, no Ngayngay sa makaala to 30%, no yincomin sa 20%, mikilol i nodikodan sakacomelak, o no domaay sa 10% kaidaw, macacamol ko nikaodip to sikacaay kalecad no binacadan, sidikec amin to masasidomaay micidekay a lalangawan ko sikaodip. ina Loye hananay sa polong han idaw ko ya Loye, Long-tin, Yong-an, Zewi-long, Zewi-yin, Zewi-he, Zewi-fong pitoan no niyado', o malokay sa makaala to pitoan a palasobo, o sakahenolanay a mamalokay aca a kenikenisan a kakitidaan. sakay no laylay ina Loye sa iti no hongtiay henay no Holam a mamikowanay a kakitidaan, iti kaDiponan sa pasomad han to no Posongay ya Kowa-san-cing Loye a niyado' han, nadikodan no nikalalais sa padomaen aca to ya (Loye a kenis), oyda sa masa no ya Liye-kong-fooay a ipabaway itebanay ato makasasaay a niyado', hamin han a misaopo palacacayen a masaniyado', no aydaay to a nipangangan sa ya Lowan-san han, ya ying-ping a yakoba ko mamikowanay. satosa ina Loye a kenis kaidaw no pipangangan sa, malatosa ko nikalekalan to kasingangan, sakacacay sa i kasomamadan o masacebecebeday a bokebokelalan, kiyo loyaloy sa ko ngabol itida a misalamit, kakayda sato sipangangan no tademaw o &quot;Loye&quot; han; no domaay a nakamowan sa i kaDiponan a nipikowan, o Dipon i tini a patideng to kabolawan no tademaw to niyado', namitakos to no Diponay to ya Sing-siye a kenisay, mamimalokay to a tademaw tayni, kiyo sipangangan han to ya Loye sipasomaden to kiya pangabolan hananay a nipangangan. nadikodan to a nikalalais sa lihida hanto a masangangan katokoh pikowan no yakoba. sipakay no Posongay a maycaliway tiya 台九 hananay a dadan pasaamisen a taayaw sa, idaw aca ko nipicaliwayan to kahepocan a dihep, ya colo hanany a kakitidaan micaliway, tosa milakec tiya Loye hananay a saowac, i no ayawan sikadih sa o nikaahebalan a bokebokelalan, i tini sa o sakay no kaholaman a nipikowan. o kakitidaan ina Loye sa i teban no kasaboyo'an a dihep kalatimolan no ngato, kaamisan balatto 22 to 55 no honan, nowalian a telekto i 121 to enem a honan, nikaahebalan no kakitidaan sa makaala to 88.71 ping-howan kong-li, nowalian kalatimolan sa o no Bei-nan ya tabakiay a saowac ato ya Yan-ping a kenis ya Lowan-san hananay a niyado' ko nikalalitin, o biyaw ato ya Bei-nan a kenis madadaan, i no walian sa malalitin ato boyo' no Donghe hananay a kenis, itini sa o satalakaway a kakitidaan, malbiyaw ato ya Goanshan a kenis, i notipan sa malbiyaw ato Yanping a kenis, sakangaayan a malok to papalomaan, sidamek ko lala', taneng a sikamo to nikahini o sakangaayan a kakalokan ato sapaadih to tayniay no miidangay. o Loye katalakawan picekolan a kitidaan &quot;Loye hananay i satalakaway a picekolan&quot; o kitidaan sa i Posong ya Loye a kenis Yong-an a niyado', i kasaamisan niya talakaway a masaniyado' ya Long-tin han, nipicidekan ko nikasaan kiyo i limaay a bataan no mihcaan sa, o papalomaan aca to ya ociya a caciwmongan a kitidaan, sakay no Taywanay pikingkiwan to sasakapah to sikacakat no ociya, katinengan ko nika sakahenolan no sakaidaw. . nikatalakawan no boyo' sa makaala to 350 a depah, kasataneng ko nikasengetan, o demiad ato labi sa talakaw ko kasasidoma no akoti', no kasienawan a ociya ato no boyoboyo'an a ociya kaotangan to cacayay a bolad. nikaidaw no itiniay a ociya sa sipangangan han to ya &quot;Ho-lo a ociya han&quot; iti 71 a mihcaan sa ya tapang no Taywan ci Li-ten-hoy tayni, kakayda hanto a sipangangan balangbang sato a katinengan no katooday, alaw mala o aidang no tayniay mizizaw ko nikacakatan. navsipakayni i ociya a silacol kiyo no liwliwan sa kakayda sato a mokelaw, sikaidaw no micidekay a kakitidaan sa, kiyo o hinamisalamaay to kalbahelan a lakasang a mamisiwbayay tatoletoles sa patideng to kasasilacol no kitidaan to mahiniay a kawaw, itini sa sakatosa to i Taywan a kakitidaan mamikilolay to ya Wan-li hananay a sasalamaan to lakasang, o kitidaan nina katalakawan a nikaahebal sa makaala to 7.4 a kobo no lala', mahsataneng a cacomodan ato sikalebo no misalamaay to lakasang, sanisani mapacepcep ko milihidaay no sibaloco'ay a tademaw a tayni masaopo misalama. matenesmatenes sa i 2011 a mihcaan idaw ko nikadadesdesan to no kitakitay ya nolamalay a paakoti'nay maycodoh a mopawpaway no mali, (i paymihcaan enem a bolad katokoh i siwaay a bolad maedem), misoayaw to katooday miidangay a labang sa, idaw aca ko niconosan to sipakay takoboan micekol to sikabangcalan no Loye ato saowac, mitanam to nikalangdaw no kenis no Posong, pitanengan sa i sananal a tapabaw tasasa ato konida sa a mizizaw to canancanan nika kinacacay tapabaw sa makaala to cacay a sasolitan no tatokian, cacay a demiad sa i sananal matabal ato motanam, no sansandeban sa makaala to pangkiw no tatokian a tapabaw mizizaw, nakamoan no mitanamay sa nikabahelan sa taneng namakay i Loye katokoh i Chishang sa, mamin a saliyoten ko kabangcalan no kenis ato dihep kalalitinan no boyoboyo'an ato enalay a salonganay a nikahida. ano maedem to a misalama to nipalamalan a mali sa, amana kapawan i ayaw no pananokas sa taydaen i kaamisan no Yong-an ato satimolan no Long-tin a niyado' itida sa yadah henay ko mosiloyay a nipatiyam ato kakaenan paso o kasomamadanay a toodtood, mohalhal to nikatayni no midangay a paazih sakasibek no tayniay a katawitan a mapa'ngaw.</FORM>
    </S>
</TEXT>