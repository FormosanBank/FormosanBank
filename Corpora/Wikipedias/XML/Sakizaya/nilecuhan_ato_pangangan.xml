<?xml version="1.0" ?>
<TEXT id="Wiki_Sakizaya_nilecuhan_ato_pangangan" xml:lang="szy" source="Sakizaya Wikipedia, article: nilecuhan_ato_pangangan" copyright="CC BY-SA" citation="nilecuhan_ato_pangangan. (2025, May 05). In Wikipedia [Sakizaya]. https://szy.wikipedia.org/wiki/nilecuhan_ato_pangangan" BibTeX_citation="@misc{Wiki_szy_nilecuhan_ato_pangangan, title = nilecuhan_ato_pangangan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nilecuhan_ato_pangangan} }">
    <S id="0">
        <FORM kindOf="original">nilecuhan ato pangangan (Hulam a sulit: 出生與命名) lecuhen ku Sakizaya a tademaw, iza ku pangangan, sakasipinang miawaw tu cimacima a tademaw. u babalaki ku panganganay. anu iza ku masila' ku manah, hinaimelangay, hinatangicay a lutungay, mitakus tu mapalaway a paedaw a miliyaw pangangan. anucaay, u babalaki sa nu luma' ku situngusay a pangangan. i labu nu babala:ki nu luma' mipili' tu sapangangan. nutatama sa, i baki mingangan, u tatanay sa i bayi mingangan. sisa, mapahalhaltu ku sanganganan nu lalecuhen a wawa, mulecuhtu yika lutungay, mitakus tu laluma'an, mibetik a pasebana' tu nababalakian. pakalemed tu uzip tu baluhay a tademaw nu luma'. u zuma, anu cima ku saayaway tayni milisu' a laluma'an panganganen i lutungay ku ngangan niza. hinaimelangay, malawacuay ku nikauzip a lutungay sa, misabaluhay a pangangan. malecad tu zuma a binacadan ku ngangan nu Sakizaya. patulesen tu ngangan nu wama ku ngangan niza. ci Kuli ku wama sa, singangan sa ci Cakaw, ci &quot; Kacaw. Kuli&quot; hantu ci Kacaw. Sipinang ku nika ci Kuli ku Wama ni Kacaw.</FORM>
        <FORM kindOf="standard">nilecohan ato pangangan (Holam a solit: 出生與命名) lecohen ko Sakizaya a tademaw, iza ko pangangan, sakasipinang miawaw to cimacima a tademaw. o babalaki ko panganganay. ano iza ko masila' ko manah, hinaimelangay, hinatangicay a lotongay, mitakos to mapalaway a paedaw a miliyaw pangangan. anocaay, o babalaki sa no loma' ko sitongosay a pangangan. i labo no babala:ki no loma' mipili' to sapangangan. notatama sa, i baki mingangan, o tatanay sa i bayi mingangan. sisa, mapahalhalto ko sanganganan no lalecohen a wawa, molecohto yika lotongay, mitakos to laloma'an, mibetik a pasebana' to nababalakian. pakalemed to ozip to balohay a tademaw no loma'. o zoma, ano cima ko saayaway tayni miliso' a laloma'an panganganen i lotongay ko ngangan niza. hinaimelangay, malawacoay ko nikaozip a lotongay sa, misabalohay a pangangan. malecad to zoma a binacadan ko ngangan no Sakizaya. patolesen to ngangan no wama ko ngangan niza. ci Koli ko wama sa, singangan sa ci Cakaw, ci &quot; Kacaw. Koli&quot; hanto ci Kacaw. Sipinang ko nika ci Koli ko Wama ni Kacaw.</FORM>
    </S>
</TEXT>