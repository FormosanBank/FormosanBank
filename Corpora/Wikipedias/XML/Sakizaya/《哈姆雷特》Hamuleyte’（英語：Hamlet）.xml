<?xml version="1.0" ?>
<TEXT id="Wiki_Sakizaya_《哈姆雷特》Hamuleyte’（英語：Hamlet）" xml:lang="pwn" source="Paiwan Wikipedia, article: 《哈姆雷特》Hamuleyte’（英語：Hamlet）" copyright="CC BY-SA" citation="《哈姆雷特》Hamuleyte’（英語：Hamlet）. (2024, December 07). In Wikipedia [Paiwan]. https://pwn.wikipedia.org/wiki/《哈姆雷特》Hamuleyte’（英語：Hamlet）" BibTeX_citation="@misc{Wiki_pwn_《哈姆雷特》Hamuleyte’（英語：Hamlet）, title = 《哈姆雷特》Hamuleyte’（英語：Hamlet）, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/《哈姆雷特》Hamuleyte’（英語：Hamlet）} }">
    <S id="0">
        <FORM kindOf="original">== "哈姆雷特"Hamuleyte' == 劇情概要 kakunkuan .Hezuysiw , Hamuleyte' atu adingu sakamusa kina ka kungkuan Danmay wance ci Hamuleyte' sapaculi tu ciamaan nida a kungku. ci Hamuleyte' ciyama nida i Danmay demecan ku Nuowi a hitay pasayda i Witenpa'ke tabakiay a cacudadan, nika nikudan satu makatengil cinida tu nika tadekes sa mapatay ni ama nida. saba ni kuowan ci Ke'lawdi cinida tu ku musakamuay mamilaylay tu wanwia, saacawa hantu nida ku alinida, u cina ni Hamuleyte' ci Kecu malabaluhay a Hunho. malingatu tu kina kakungkuan saan Danmay wankuo nu Aysencenpaw , idaw ku cacaya a hitay misebeng maadih nida ku adingu nu mapataya a kuowan. tawya cabay ni Hamuleyte' ci Hezuysiw itidatu, palita han nida kiya adingu idaw ku utiih haw, nika ya adingu caay sakamu meduk satu malawpes. sakatusa a demiad Danmay hunkun sikawaw tu limula nikaleacawaan ni Kelawdi atu ci Kecu . baluhay a kuowan mihinum ci Hamuleyte' an aman tu kalalum, yu tatusa kunuheni, caay ka hademhem ku balucu nida tunipialaw nu baki atu cina' nida tuni kaleacawaan. ayda hantu cabay nida ci Hezuysiw atu nacilaay makaadihay tu adingeu nu di'tuan a hitay musakamu tu nacilaay a kawaw, pabalucu' satu ci Hamuleyte' a kilimen numaku kina kawaw sa. tawya a labii cinida atu ci Hezuysiw maladay kunuheni tayda i cenpaw miadih tina kawawan. mahka maynah ci Hamuleyte' tu nuhenian tada yadah tu kunipinip namu tupah sisa makaadih kamutu cancanan han, tahekal aca kiya di'tu. . awdan nida ci Hamuleyte' , adidi ku ngiha lihud hannida amusakamu: nipatayan nutaw cinida han! sakamuen nu di'tu ci Hamuleyte' : saipakayda ni Kelawdi i tangila' nida pacumud tu sidukuay a sapayu sisa mapatay cinida, sisa miyukiw ci Hamuleyte' an a paculi! matineng satu ci Hamuleyte' mapaaw, supid satu ku balucu' nida taydan nida i hitayan, yukiwan nida ku nuheni kelecen ku aydaay a demiad nu kawawan amana' ka tahekal ku ngiha' han. . ci Hamuleyte' caay ka tineng tunikaadihan nida ci amaay numaku hakiya sa, anu misawama' numaku miala ci amaan numaku tayda tu sicumiay a kitidaan. misaapaapa tu cinida, mangalay mitaneng tu baki nida, mangalay mikilim anu tahekal kina kawaw sa, taneng hakiya di'san ku baki nida ci Kelawdi an. . misa apaapa tu ci Hamuleyte' , mangalay tu mibelihay a baki nida ci Kelawdi anu maala ku balucu sa, mikukay cinida tu kala apaapaan a kuowan nu Puolan iluc nu sakakaay ci Pulunnie . ci Pulunnie palutatenga tuni ka apa ni Hamuleyte' , saab caay pakahademhem tu nabalucuan nida tu ngalay i tataynaan nida a wawa ci Ofaya sisa maapa sa. ci Pulunnie caay pikeda tu ci Ofaya atu ci Hamulayte' an. ci Pulunnie malingatu tu matalaw tu kawaw ni Hamuleyte' , wadaen nida ku namaka balucuay' nida anidatengan pacici sa paayaw midipud tu kuowangan. sasakamuen, mangalay mikilim cinida tu namahica ku sakaapa ni Hamulayte' sa, idaw kuni papilabu nu kuowan ci Ofaya atu ci Hamuleyte' masasuadih. kuowan alaw matineng tu ni pacebaan ni Hamuleyte' , papataynien nida ku namicudaday tu tabakiay a cacudaan a micudaday nida ci Luosenke'lan atu ci Kaydenseden' tayni kikantuk, matineng ci Hamuleyte' tunikataynian nuheni, matineng tu nika taynian nuheni a waywayan. pahelak hantu ni Hamuleyte' ku ngangan namin, sapatahekal tu nanihicaan nutaw amipatay ci amaan numaku sa. namakayniay a nasulitan nasakamuan atu natinengan</FORM>
        <FORM kindOf="standard">== "哈姆雷特"Hamoleyte' == 劇情概要 kakonkoan .Hezoysiw , Hamoleyte' ato adingo sakamosa kina ka kongkoan Danmay wance ci Hamoleyte' sapacoli to ciamaan nida a kongko. ci Hamoleyte' ciyama nida i Danmay demecan ko Noowi a hitay pasayda i Witenpa'ke tabakiay a cacodadan, nika nikodan sato makatengil cinida to nika tadekes sa mapatay ni ama nida. saba ni koowan ci Ke'lawdi cinida to ko mosakamoay mamilaylay to wanwia, saacawa hanto nida ko alinida, o cina ni Hamoleyte' ci Keco malabalohay a Honho. malingato to kina kakongkoan saan Danmay wankoo no Aysencenpaw , idaw ko cacaya a hitay misebeng maadih nida ko adingo no mapataya a koowan. tawya cabay ni Hamoleyte' ci Hezoysiw itidato, palita han nida kiya adingo idaw ko otiih haw, nika ya adingo caay sakamo medok sato malawpes. sakatosa a demiad Danmay honkon sikawaw to limola nikaleacawaan ni Kelawdi ato ci Keco . balohay a koowan mihinom ci Hamoleyte' an aman to kalalom, yo tatosa konoheni, caay ka hademhem ko baloco nida tonipialaw no baki ato cina' nida toni kaleacawaan. ayda hanto cabay nida ci Hezoysiw ato nacilaay makaadihay to adingeo no di'toan a hitay mosakamo to nacilaay a kawaw, pabaloco' sato ci Hamoleyte' a kilimen nomako kina kawaw sa. tawya a labii cinida ato ci Hezoysiw maladay konoheni tayda i cenpaw miadih tina kawawan. mahka maynah ci Hamoleyte' to nohenian tada yadah to konipinip namo topah sisa makaadih kamoto cancanan han, tahekal aca kiya di'to. . awdan nida ci Hamoleyte' , adidi ko ngiha lihod hannida amosakamo: nipatayan notaw cinida han! sakamoen no di'to ci Hamoleyte' : saipakayda ni Kelawdi i tangila' nida pacomod to sidokoay a sapayo sisa mapatay cinida, sisa miyokiw ci Hamoleyte' an a pacoli! matineng sato ci Hamoleyte' mapaaw, sopid sato ko baloco' nida taydan nida i hitayan, yokiwan nida ko noheni kelecen ko aydaay a demiad no kawawan amana' ka tahekal ko ngiha' han. . ci Hamoleyte' caay ka tineng tonikaadihan nida ci amaay nomako hakiya sa, ano misawama' nomako miala ci amaan nomako tayda to sicomiay a kitidaan. misaapaapa to cinida, mangalay mitaneng to baki nida, mangalay mikilim ano tahekal kina kawaw sa, taneng hakiya di'san ko baki nida ci Kelawdi an. . misa apaapa to ci Hamoleyte' , mangalay to mibelihay a baki nida ci Kelawdi ano maala ko baloco sa, mikokay cinida to kala apaapaan a koowan no Poolan iloc no sakakaay ci Polonnie . ci Polonnie palotatenga toni ka apa ni Hamoleyte' , saab caay pakahademhem to nabalocoan nida to ngalay i tataynaan nida a wawa ci Ofaya sisa maapa sa. ci Polonnie caay pikeda to ci Ofaya ato ci Hamolayte' an. ci Polonnie malingato to matalaw to kawaw ni Hamoleyte' , wadaen nida ko namaka balocoay' nida anidatengan pacici sa paayaw midipod to koowangan. sasakamoen, mangalay mikilim cinida to namahica ko sakaapa ni Hamolayte' sa, idaw koni papilabo no koowan ci Ofaya ato ci Hamoleyte' masasoadih. koowan alaw matineng to ni pacebaan ni Hamoleyte' , papataynien nida ko namicodaday to tabakiay a cacodaan a micodaday nida ci Loosenke'lan ato ci Kaydenseden' tayni kikantok, matineng ci Hamoleyte' tonikataynian noheni, matineng to nika taynian noheni a waywayan. pahelak hanto ni Hamoleyte' ko ngangan namin, sapatahekal to nanihicaan notaw amipatay ci amaan nomako sa. namakayniay a nasolitan nasakamoan ato natinengan</FORM>
    </S>
</TEXT>