<?xml version="1.0" ?>
<TEXT id="Wiki_Sakizaya_nidimutan_a_budawa_ni_So-lo-menay_a_hung-ti" xml:lang="pwn" source="Paiwan Wikipedia, article: nidimutan_a_budawa_ni_So-lo-menay_a_hung-ti" copyright="CC BY-SA" citation="nidimutan_a_budawa_ni_So-lo-menay_a_hung-ti. (2024, December 07). In Wikipedia [Paiwan]. https://pwn.wikipedia.org/wiki/nidimutan_a_budawa_ni_So-lo-menay_a_hung-ti" BibTeX_citation="@misc{Wiki_pwn_nidimutan_a_budawa_ni_So-lo-menay_a_hung-ti, title = nidimutan_a_budawa_ni_So-lo-menay_a_hung-ti, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nidimutan_a_budawa_ni_So-lo-menay_a_hung-ti} }">
    <S id="0">
        <FORM kindOf="original">nidimutan a budawa ni So-lo-menay a hung-ti " ·萊特·哈葛德(Hennry Rider Haggard) "nidimutan a budawa ni So-lo-menay a hung-ti" u nu Ingguay a misulitay tu kungku nu aadihan a cudad, ci Heng-li Lay-te Ha-ke-te (Hennry Rider Haggard) a kasingangan nu nikalekuan a pisulitan, iti 1885 a mihcaan patahkal tu sapaadihan. nidatengan sa namakay i Lo-po Lu-i-se Se-ti-wen-senay a "nukingmay nu gingnay a subal". i Taywan sa iti 1970 a mihcaan ya nu walianay nu masakapahay sakay nu sulu nu ulic a nipatahkalan, tina nisulitan a kungku kaidawan tu nu hulamay a saedap tupiasip ya cuin hananay. nu dikuday aadingan katinengan i "syesiw malumanay a sakelec" malasulitay, ya ci So-lo-men a tapang ni Ta-uy-wang a wawa, nilcuhan sa iayaw nu celahcan 1000 a mihcaan, nai I-se-liye a kanatal sakatuluay a hungti. pikuwan tu I-se-liye a kanatal sa malakuwit ku 40 a mihcaaan. mamelawen nu Yu-tay a tademaw sa u sakasenengan a hungti. nakamuwan sakay ci So-lo-menaun iti Ye-lu-sa-len patideng tu cacayay a kahemekan a kiwkay, idaw ku pidimutan tu caay kasausi nu budawan sa. iti ayaw nu celahcan a mihcaan idaw 597 katenesan sa, ina I-se-liye a kanatal kademecan nu ya Pa-pi-lun hungtiay a kanatal, u sakahemekan a kiwkay sa tastasan, u nisupedan tu budawan sa sikaliyuhan caay tu kamelaw icuwaay tu hakya, "nidimutan a budawa ni So-lo-menay a hung-ti"sipani tu sasulsulan misaheci a maysakamu tu likisiay a ngatu, pakatineng tu katuuday nani hicaen i mahida a midimut tuynian i Fey-cuo masadumaay a kalimucuan sa.i 2009 a mihcaan 1 a bulad 29 a demiadan, nu Amilikaay a miliclicay tu kasumamadan nu tuudtuud a sasaydan ci Tang-ma-se Lay-uy, pangiha iti ya nu Yiye-tan a kanatal satimulan idaw ku nikadihan tuya nakamuwan ni So-lo-men a budawan sa. " . "nidimutan a budawa ni So-lo-menay a hung-ti" uni Ha-ke-teay a sapatademaway a nisulitan a kungku,mahka patahkal sa kalalawan tu nu hekalay sakasenengan sa, mapaciliw ku nidateng nu katuuday kakilkilul sa tu a mikilim tu budawan, ci Ha-ke-te sa mala u nu paylumaluma'an sikatinengan a misulitay tu kungku a tademaw, ya ci Lin-su hananay sa kasenun saan a mubelih tuya 20 kayadah nisulitan ni Ha-ke-te a kungku nu cudad. imi nu kungku masacacayay a masakapahay ci Ay-lun Ku-wa-te-mey (Allan Quatermain) nu Fey-cuoay a muadupay a tademaw, kinacacay a iti sikalitemuhan nu ungalal sa, iti sakatayda i Kaypu-tun sikatukuh i Natael a buluku i nikacawan tu balunga, masasuadih tuya nu Ingguay a singanganay u ciyese ci Henli, Keti-se atu ci Yehan.Kute tuluay ku kupa a hitay, ya ci Ketise milunguc tu cinidaan mikilim tu sapahecian tiya nidimutan a budawa ni So-lo-menay a hung-ti. iti ahebalay nu tabukan kailabuan nu liwliw, sinidimud tu niya nidimutan a budawa ni So-lo-menay a hung-ti,ya sabama ni Ketise Ciyese namikilul tu ya nidimutan a budawa ni So-lo-menay a hung-ti kakayda satu nayay pananukas. ya ci Ay-lun Ku-wa-te-mey atu tubang nida ci Ung-po-pa na katenesan a muculil mulakuwit sa, nudikudan sa sikatukuh nunuheni i kataydaan, kalemetan malalitemuh atu itidaay tu a hungti ci Ce-wa-la, ya i tapiinganay ni Ce-wa-la a mapalaway a bayici Ke-kaw-el, patelitcini Ay-lunan a kaput amin u mami ngayaway palawpes tu hungtiay a nikaluyaluy sa, kyu matalaw kya hungti ci Ce-wa-la, sikaydih a mipatay cini Ay-lunan a kaput sa, ya ci Ay-lun uyda ya nukapalay a nidikec (kuwang) ku sapatalaw nida ci Ce-wa-laan, uynian nidikec ku sikaicelang pakatineng tu ci Ce-wa-laan, satu a maysakamu u makay i tapukuay dumaay a bunac kami hantu a paceba, ya ci Ce-wa-la sinakatalawan kyu palabang tu nu henian micumud i kakitidaan nu hungti,iti labu nu hungti a bi'su sa ci Ce-wa-la pazizaw tu nikakatal a balucu'an, caay katenes sa, cini Ay-lun a kaput sikatinengan nu heni ci Ung-po-pa nau ayaway a wawa nu hungti, ya ci Ce-wa-la sa nau sabama nu ayaway a hungti, iti cxaay kasametek nu cengce sa, iti nidamaan ni Ke-kaw-el mingayaw patayen kya nu ayaway a hungti baludan mikelec nida ku kanatal, ya ci Ung-po-pa sa iti lutungay henay sa abibien nu wina a milaliw tina hungtiay a kanatal. ya ci Ung-po-pa kaydihan a muliyaw a sitatungusan a micaluk, mapulung atu baki nida ci I-ha-te malingesay tu pikuwan ni Ce-wa-la edapan nini Ay-lun a kaput, sanu tatungusanay a mamicalukay a udip mitakus tu sangangayawan i kanatal, kalekuan nu heni a mubelin ku kasahungti ni Ce-wa-la, ci Ce-wa-la hantu sa i sadikuday a tatukian sa litangahan niya Hen-li hananay aciyese. . kalahungtian ni Ung-po-pa i nu dikudan, sipahecian tu cini Ay-lun tu nakamuwan, paculcul tu ci Ke-kaw-el a miladay tayda mikilim tuya nidimutan a budawa ni So-lo-menay a hung-ti, nipabacuan tuya budawan sa iti lacu'say nu nganganan ya mahtusaay nu cucu'ay a buyu'an, Ke-kaw-el caay kau sikaydih a misulul nika matalaw tu ka'tesan ni Ung-po-pa, palate satu a miladay tiya mamikilimay, katukuh tu i sikatukuhan sa tekelan ni Ke-kaw-el cini Ay-lun, pululen i likisiay nu hungti a padumenan, nika ci Ke-kaw-el sa sikapenec nu kulkulan nu ba'tu a mapatay, cini Ay-lun a kaput samakakilim tu tatahkalan, caay kau nipatengan sikatepa nu heni kuya nidimutan a budawa ni So-lo-menay a hung-ti, kalekuan a matepa nu heni ku sakatahkal lalaliwan a dadan, pilaliwan i teban nu picaliwayan nu tatukian sa, ya ci Henli a ciye-se sa matepa nida kya matenesay tu a mahdaway a sabama, tuwa ya masakaputay atu ya ci Ung-po-pa malakakawih tu sapiliyas nudikudan sa kasenengan a mutiku a taluma i niyadu'.</FORM>
        <FORM kindOf="standard">nidimotan a bodawa ni So-lo-menay a hong-ti " ·萊特·哈葛德(Hennry Rider Haggard) "nidimotan a bodawa ni So-lo-menay a hong-ti" o no Inggoay a misolitay to kongko no aadihan a codad, ci Heng-li Lay-te Ha-ke-te (Hennry Rider Haggard) a kasingangan no nikalekoan a pisolitan, iti 1885 a mihcaan patahkal to sapaadihan. nidatengan sa namakay i Lo-po Lo-i-se Se-ti-wen-senay a "nokingmay no gingnay a sobal". i Taywan sa iti 1970 a mihcaan ya no walianay no masakapahay sakay no solo no olic a nipatahkalan, tina nisolitan a kongko kaidawan to no holamay a saedap topiasip ya coin hananay. no dikoday aadingan katinengan i "syesiw malomanay a sakelec" malasolitay, ya ci So-lo-men a tapang ni Ta-oy-wang a wawa, nilcohan sa iayaw no celahcan 1000 a mihcaan, nai I-se-liye a kanatal sakatoloay a hongti. pikowan to I-se-liye a kanatal sa malakowit ko 40 a mihcaaan. mamelawen no Yo-tay a tademaw sa o sakasenengan a hongti. nakamowan sakay ci So-lo-menaon iti Ye-lo-sa-len patideng to cacayay a kahemekan a kiwkay, idaw ko pidimotan to caay kasaosi no bodawan sa. iti ayaw no celahcan a mihcaan idaw 597 katenesan sa, ina I-se-liye a kanatal kademecan no ya Pa-pi-lon hongtiay a kanatal, o sakahemekan a kiwkay sa tastasan, o nisopedan to bodawan sa sikaliyohan caay to kamelaw icowaay to hakya, "nidimotan a bodawa ni So-lo-menay a hong-ti"sipani to sasolsolan misaheci a maysakamo to likisiay a ngato, pakatineng to katooday nani hicaen i mahida a midimot toynian i Fey-coo masadomaay a kalimocoan sa.i 2009 a mihcaan 1 a bolad 29 a demiadan, no Amilikaay a miliclicay to kasomamadan no toodtood a sasaydan ci Tang-ma-se Lay-oy, pangiha iti ya no Yiye-tan a kanatal satimolan idaw ko nikadihan toya nakamowan ni So-lo-men a bodawan sa. " . "nidimotan a bodawa ni So-lo-menay a hong-ti" oni Ha-ke-teay a sapatademaway a nisolitan a kongko,mahka patahkal sa kalalawan to no hekalay sakasenengan sa, mapaciliw ko nidateng no katooday kakilkilol sa to a mikilim to bodawan, ci Ha-ke-te sa mala o no paylomaloma'an sikatinengan a misolitay to kongko a tademaw, ya ci Lin-so hananay sa kasenon saan a mobelih toya 20 kayadah nisolitan ni Ha-ke-te a kongko no codad. imi no kongko masacacayay a masakapahay ci Ay-lon Ko-wa-te-mey (Allan Qoatermain) no Fey-cooay a moadopay a tademaw, kinacacay a iti sikalitemohan no ongalal sa, iti sakatayda i Kaypo-ton sikatokoh i Natael a boloko i nikacawan to balonga, masasoadih toya no Inggoay a singanganay o ciyese ci Henli, Keti-se ato ci Yehan.Kote toloay ko kopa a hitay, ya ci Ketise milongoc to cinidaan mikilim to sapahecian tiya nidimotan a bodawa ni So-lo-menay a hong-ti. iti ahebalay no tabokan kailaboan no liwliw, sinidimod to niya nidimotan a bodawa ni So-lo-menay a hong-ti,ya sabama ni Ketise Ciyese namikilol to ya nidimotan a bodawa ni So-lo-menay a hong-ti kakayda sato nayay pananokas. ya ci Ay-lon Ko-wa-te-mey ato tobang nida ci Ung-po-pa na katenesan a mocolil molakowit sa, nodikodan sa sikatokoh nonoheni i kataydaan, kalemetan malalitemoh ato itidaay to a hongti ci Ce-wa-la, ya i tapiinganay ni Ce-wa-la a mapalaway a bayici Ke-kaw-el, patelitcini Ay-lonan a kapot amin o mami ngayaway palawpes to hongtiay a nikaloyaloy sa, kyo matalaw kya hongti ci Ce-wa-la, sikaydih a mipatay cini Ay-lonan a kapot sa, ya ci Ay-lon oyda ya nokapalay a nidikec (kowang) ko sapatalaw nida ci Ce-wa-laan, oynian nidikec ko sikaicelang pakatineng to ci Ce-wa-laan, sato a maysakamo o makay i tapokoay domaay a bonac kami hanto a paceba, ya ci Ce-wa-la sinakatalawan kyo palabang to no henian micomod i kakitidaan no hongti,iti labo no hongti a bi'so sa ci Ce-wa-la pazizaw to nikakatal a baloco'an, caay katenes sa, cini Ay-lon a kapot sikatinengan no heni ci Ung-po-pa nao ayaway a wawa no hongti, ya ci Ce-wa-la sa nao sabama no ayaway a hongti, iti cxaay kasametek no cengce sa, iti nidamaan ni Ke-kaw-el mingayaw patayen kya no ayaway a hongti balodan mikelec nida ko kanatal, ya ci Ung-po-pa sa iti lotongay henay sa abibien no wina a milaliw tina hongtiay a kanatal. ya ci Ung-po-pa kaydihan a moliyaw a sitatongosan a micalok, mapolong ato baki nida ci I-ha-te malingesay to pikowan ni Ce-wa-la edapan nini Ay-lon a kapot, sano tatongosanay a mamicalokay a odip mitakos to sangangayawan i kanatal, kalekoan no heni a mobelin ko kasahongti ni Ce-wa-la, ci Ce-wa-la hanto sa i sadikoday a tatokian sa litangahan niya Hen-li hananay aciyese. . kalahongtian ni Ung-po-pa i no dikodan, sipahecian to cini Ay-lon to nakamowan, pacolcol to ci Ke-kaw-el a miladay tayda mikilim toya nidimotan a bodawa ni So-lo-menay a hong-ti, nipabacoan toya bodawan sa iti laco'say no nganganan ya mahtosaay no coco'ay a boyo'an, Ke-kaw-el caay kao sikaydih a misolol nika matalaw to ka'tesan ni Ung-po-pa, palate sato a miladay tiya mamikilimay, katokoh to i sikatokohan sa tekelan ni Ke-kaw-el cini Ay-lon, pololen i likisiay no hongti a padomenan, nika ci Ke-kaw-el sa sikapenec no kolkolan no ba'to a mapatay, cini Ay-lon a kapot samakakilim to tatahkalan, caay kao nipatengan sikatepa no heni koya nidimotan a bodawa ni So-lo-menay a hong-ti, kalekoan a matepa no heni ko sakatahkal lalaliwan a dadan, pilaliwan i teban no picaliwayan no tatokian sa, ya ci Henli a ciye-se sa matepa nida kya matenesay to a mahdaway a sabama, towa ya masakapotay ato ya ci Ung-po-pa malakakawih to sapiliyas nodikodan sa kasenengan a motiko a taloma i niyado'.</FORM>
    </S>
</TEXT>