<?xml version="1.0" ?>
<TEXT id="Wiki_Sakizaya_u_lusid_nu_Pangcah" xml:lang="szy" source="Sakizaya Wikipedia, article: u_lusid_nu_Pangcah" copyright="CC BY-SA" citation="u_lusid_nu_Pangcah. (2025, May 05). In Wikipedia [Sakizaya]. https://szy.wikipedia.org/wiki/u_lusid_nu_Pangcah" BibTeX_citation="@misc{Wiki_szy_u_lusid_nu_Pangcah, title = u_lusid_nu_Pangcah, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_lusid_nu_Pangcah} }">
    <S id="0">
        <FORM kindOf="original">== U lusid nu Pangcah == ngatu-1 u lusid nu Pangcah, i kabana'an nu nimanima i, sabacal teli'sananay, sulinay dadahal ku niyazu' nu Pangcah, namaka Tatibulacan tangasa i pusung, midungdung aca tu liyal, caay kanca kamelaw tu kila nalakatan nu Pangcah, sisa pakayla i saamisan a malingatu ku silsil, tangasa i siwkulan atu waliay nu dungdung tu liyal a Pangcah, tangasa i satimulan nu Balangaw atu Palidaw, caay kasasulecad ku lusid nu niyaniyalu'. ngutu-2 pakayza i cengel kita a miazih, i amisay u lahengangay, muhetingay, bucalah ku tapang, i tizaay i makatimul i, misengi tu zikuc nu Puyuma, simisamis, sicacahebayan i abala, u muhetingay, u kaimuay, u atipulingay, langdaway, sumanahay atu takuliway a cengel. anu semuwal tu zikuc i, a maka tusaay a patekenan nu mihecaan kiyazi a malingatu a sakamu, u Pangcah nitiyahen, u tubah nu kilang ku sapsakidudung a misanga tu tupel, tu tawpaw, sabuut, hundusi, tazip atu satamec, izaw ku nisuli naitiyahen. mahiza ku nipisatapang tu tatayna a misaselal, u zikuc nu kapah atu timpi kiyazi ku maazihay atu sakabana' tu nikasaselal. ngutu-3 tadaadihay tu ku zikuc nu kapah, pakayza i tupel, tawpaw, sicaledungay, hahidaw, zikuc payayaw, sakikamay, hundusi, talip, satelec, sateleng, satelep, sacahebay atu nisangaan tu nu balaku nu kalalayan a kucu. u limucedan a kayingi, sinanut tu sapatungal tu zikuc ku tapang. Ila emin nu caluk a lusid i, pakayla i tawpaw, payayaw, mapusutay a zikuc, sukun, satelec atu talakes a masulamud. u tapang nu satungal, ila ku timpi nu babainay, nu babahi i cu'ung, ulet, sabetbet, cangaw, cael, pay'ayaw, sakipatelaw, satamec kaling. ngutu-4 u caay kaw mamasiday ku tupel, u mamelawan atu sapasubana'i niyalu', yadah ku nisanga tu sapamisamis tu tupel, tu sapaazih tu takalaw nu uzip i selal, tu sakacaay yaaca kaw mamatudung nu nimanima a macaluk, sisa u sakahemekan ku lingatu nu tupel. u lumasatu u cakaw, izaw ku nipasuwal nu matu'asay, anu tatak ku buhang nu cakaw u sakapahay a sining kiza, sisa yadah ku sasangaan tu cakaw, mahiza u nu lalacan, nu ukak, nu bekeluh, nu auk, nu kilang, nu manaw, nu kangkang, nu banuh yadah caay kaw mamaasip.</FORM>
        <FORM kindOf="standard">== U losid no Pangcah == ngato-1 o losid no Pangcah, i kabana'an no nimanima i, sabacal teli'sananay, solinay dadahal ko niyazo' no Pangcah, namaka Tatibolacan tangasa i posong, midongdong aca to liyal, caay kanca kamelaw to kila nalakatan no Pangcah, sisa pakayla i saamisan a malingato ko silsil, tangasa i siwkolan ato waliay no dongdong to liyal a Pangcah, tangasa i satimolan no Balangaw ato Palidaw, caay kasasolecad ko losid no niyaniyalo'. ngoto-2 pakayza i cengel kita a miazih, i amisay o lahengangay, mohetingay, bocalah ko tapang, i tizaay i makatimol i, misengi to zikoc no Poyoma, simisamis, sicacahebayan i abala, o mohetingay, o kaimoay, o atipolingay, langdaway, somanahay ato takoliway a cengel. ano semowal to zikoc i, a maka tosaay a patekenan no mihecaan kiyazi a malingato a sakamo, o Pangcah nitiyahen, o tobah no kilang ko sapsakidodong a misanga to topel, to tawpaw, saboot, hondosi, tazip ato satamec, izaw ko nisoli naitiyahen. mahiza ko nipisatapang to tatayna a misaselal, o zikoc no kapah ato timpi kiyazi ko maazihay ato sakabana' to nikasaselal. ngoto-3 tadaadihay to ko zikoc no kapah, pakayza i topel, tawpaw, sicaledongay, hahidaw, zikoc payayaw, sakikamay, hondosi, talip, satelec, sateleng, satelep, sacahebay ato nisangaan to no balako no kalalayan a koco. o limocedan a kayingi, sinanot to sapatongal to zikoc ko tapang. Ila emin no calok a losid i, pakayla i tawpaw, payayaw, maposotay a zikoc, sokon, satelec ato talakes a masolamod. o tapang no satongal, ila ko timpi no babainay, no babahi i co'ong, olet, sabetbet, cangaw, cael, pay'ayaw, sakipatelaw, satamec kaling. ngoto-4 o caay kaw mamasiday ko topel, o mamelawan ato sapasobana'i niyalo', yadah ko nisanga to sapamisamis to topel, to sapaazih to takalaw no ozip i selal, to sakacaay yaaca kaw mamatodong no nimanima a macalok, sisa o sakahemekan ko lingato no topel. o lomasato o cakaw, izaw ko nipasowal no mato'asay, ano tatak ko bohang no cakaw o sakapahay a sining kiza, sisa yadah ko sasangaan to cakaw, mahiza o no lalacan, no okak, no bekeloh, no aok, no kilang, no manaw, no kangkang, no banoh yadah caay kaw mamaasip.</FORM>
    </S>
</TEXT>