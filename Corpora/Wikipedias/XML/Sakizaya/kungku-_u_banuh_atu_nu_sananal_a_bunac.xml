<?xml version="1.0" ?>
<TEXT id="Wiki_Sakizaya_kungku-_u_banuh_atu_nu_sananal_a_bunac" xml:lang="szy" source="Sakizaya Wikipedia, article: kungku-_u_banuh_atu_nu_sananal_a_bunac" copyright="CC BY-SA" citation="kungku-_u_banuh_atu_nu_sananal_a_bunac. (2025, May 05). In Wikipedia [Sakizaya]. https://szy.wikipedia.org/wiki/kungku-_u_banuh_atu_nu_sananal_a_bunac" BibTeX_citation="@misc{Wiki_szy_kungku-_u_banuh_atu_nu_sananal_a_bunac, title = kungku-_u_banuh_atu_nu_sananal_a_bunac, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku-_u_banuh_atu_nu_sananal_a_bunac} }">
    <S id="0">
        <FORM kindOf="original">== satangahan nu ulic == u banuh atu nu sananal a bunac ngatu ngatu-cacay i picudadan manamuh kaku mitengil tu kunku nu saydan. ci-Tubah hank u ngangan niza u kanamuhan nu maku ku mukaen ku kawpil nu Tubah. u kamu nu saydan ni Tubah ayza i kaput sa tusa, saayaway sa namaka ayamay a kungku : u itebanay nu buyu a ayaw. u tengaan atu u sapasubana' tu wawa a kungku. namitengil tu kungku nu Sakizaya sa sakana muhan matumes nu sakatineng, kiyu sakapah hank u nipitengil tu kunku haw ! ngatu-tusa i teban nu buyu' milisimet kiya tengaan tu sangutuc niza tu salengacay a kikul nu banuh, pasenen sa misakamu tu i pabaw nu kilan palan &quot; matinen kisu u kasaetinan ku tusaay akikul nu banuh aku, sapawantan nu sakizayaay atademaw tu malataw atu likat nu cilal, a matinen kisu, iyu paselal, kuheni iyu malikuda ku selal, iyu pala acawasa, satupelen, malikat sangulan. u banuh isu sa abuabuwan, tabaki, icuwa ku nikasangulan ! &quot; ngatu-tulu makatengil kiya palan tu kamu niya tenga'an, patukil satu &quot; han, kasaetiman ku salengacay abanuh i su, belabelatan, uyzasa, cayay pakazih kisu, u tupel nu tumuk sa u ni sangaan tu banuh nu niyam, u tudungay tu sakuwan, situdungay, anu situdun kina sa &quot; malikatay a sangulan &quot; anumahiza, utatudun niyam sa &quot; u icelan &quot; kiyu, sapica nu mita masu papasengen, anu masukasikaz kita, anu silsilen nu mita kiya banuh mipulun tu icelan sa, acaay haw ku sakapahay a nikalaheci ! ngatu-sepat nakamuwan i sumamad, bayu nu wali izaw ku niyazu'nu Sakizaya, iza ku kapah ci Pitay Kakalan' , nanu adidi' sibalucu' maydih amala bunac itini ihekal paku niza sa tata cuwa. miyala ciniza tu samukung, nu nabalucu'an sa niza misabalunga, u muwa ku malu paypay niya balunga. tusa tu a bataan ciniza u bunac ku bacu nu balunga, nani niyazu' a mumul, tayza nisabalucuan ihekalay akanatal. ngatu-lima tulu amiheen I bayu, pabaliwsan, maalul mapacaheb ak ku balunga' i kanatal, misabaluhay yaca tu balunga malalid ku culil. namahiza pakukungan, mahamin alawan ku tuutuud niza. nanialawan ciniza sa, mapalikid i kanatal, pinapinaay a miheca ciniza sa, mumul tu maka balunga, itawya sa, sinikatinengan tu pabalunga i bayu, acaay tu kabalaki satu, cayay kahiza nizatengan, tayzaen i niyazu nu tatayna lubuwan, pina amiheca. ngatu-enem haemay muspi ciniza, alaan nu enip atu isu ciniza, kiya maliyas ku niyazu' nu tatayna, malalid palaheci tu nizatengan, pakapina tu amiheca, bahal tulu tu abataan amiheca, satusa alasubu kuni tayzaan akanatal cayay paka tepa tu zazan, kiyu maydih taluma' papipadan tu babalaki', itawya tansul tahekal ku dietu nu bayu, misakamu : &quot; tatengaen, saicelangen, sawantangen, patukelen ku nizaten, sa mapacukat kaku, ayza patungusen naku kisu malabunac nu wali' &quot; namisakamu tansul sa malawpis, nani tawyai wali tu sananal misabelabelat ci pitay kakalaw pacilu' tu binawlan.</FORM>
        <FORM kindOf="standard">== satangahan no olic == o banoh ato no sananal a bonac ngato ngato-cacay i picodadan manamoh kako mitengil to konko no saydan. ci-Tobah hank o ngangan niza o kanamohan no mako ko mokaen ko kawpil no Tobah. o kamo no saydan ni Tobah ayza i kapot sa tosa, saayaway sa namaka ayamay a kongko : o itebanay no boyo a ayaw. o tengaan ato o sapasobana' to wawa a kongko. namitengil to kongko no Sakizaya sa sakana mohan matomes no sakatineng, kiyo sakapah hank o nipitengil to konko haw ! ngato-tosa i teban no boyo' milisimet kiya tengaan to sangotoc niza to salengacay a kikol no banoh, pasenen sa misakamo to i pabaw no kilan palan &quot; matinen kiso o kasaetinan ko tosaay akikol no banoh ako, sapawantan no sakizayaay atademaw to malataw ato likat no cilal, a matinen kiso, iyo paselal, koheni iyo malikoda ko selal, iyo pala acawasa, satopelen, malikat sangolan. o banoh iso sa aboabowan, tabaki, icowa ko nikasangolan ! &quot; ngato-tolo makatengil kiya palan to kamo niya tenga'an, patokil sato &quot; han, kasaetiman ko salengacay abanoh i so, belabelatan, oyzasa, cayay pakazih kiso, o topel no tomok sa o ni sangaan to banoh no niyam, o todongay to sakowan, sitodongay, ano sitodon kina sa &quot; malikatay a sangolan &quot; anomahiza, otatodon niyam sa &quot; o icelan &quot; kiyo, sapica no mita maso papasengen, ano masokasikaz kita, ano silsilen no mita kiya banoh mipolon to icelan sa, acaay haw ko sakapahay a nikalaheci ! ngato-sepat nakamowan i somamad, bayo no wali izaw ko niyazo'no Sakizaya, iza ko kapah ci Pitay Kakalan' , nano adidi' sibaloco' maydih amala bonac itini ihekal pako niza sa tata cowa. miyala ciniza to samokong, no nabaloco'an sa niza misabalonga, o mowa ko malo paypay niya balonga. tosa to a bataan ciniza o bonac ko baco no balonga, nani niyazo' a momol, tayza nisabalocoan ihekalay akanatal. ngato-lima tolo amiheen I bayo, pabaliwsan, maalol mapacaheb ak ko balonga' i kanatal, misabalohay yaca to balonga malalid ko colil. namahiza pakokongan, mahamin alawan ko tootood niza. nanialawan ciniza sa, mapalikid i kanatal, pinapinaay a miheca ciniza sa, momol to maka balonga, itawya sa, sinikatinengan to pabalonga i bayo, acaay to kabalaki sato, cayay kahiza nizatengan, tayzaen i niyazo no tatayna lobowan, pina amiheca. ngato-enem haemay mospi ciniza, alaan no enip ato iso ciniza, kiya maliyas ko niyazo' no tatayna, malalid palaheci to nizatengan, pakapina to amiheca, bahal tolo to abataan amiheca, satosa alasobo koni tayzaan akanatal cayay paka tepa to zazan, kiyo maydih taloma' papipadan to babalaki', itawya tansol tahekal ko dieto no bayo, misakamo : &quot; tatengaen, saicelangen, sawantangen, patokelen ko nizaten, sa mapacokat kako, ayza patongosen nako kiso malabonac no wali' &quot; namisakamo tansol sa malawpis, nani tawyai wali to sananal misabelabelat ci pitay kakalaw pacilo' to binawlan.</FORM>
    </S>
</TEXT>