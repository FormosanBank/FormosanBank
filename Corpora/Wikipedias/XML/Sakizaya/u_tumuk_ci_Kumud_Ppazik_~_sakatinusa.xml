<?xml version="1.0" ?>
<TEXT id="Wiki_Sakizaya_u_tumuk_ci_Kumud_Ppazik_~_sakatinusa" xml:lang="pwn" source="Paiwan Wikipedia, article: u_tumuk_ci_Kumud_Ppazik_~_sakatinusa" copyright="CC BY-SA" citation="u_tumuk_ci_Kumud_Ppazik_~_sakatinusa. (2024, December 07). In Wikipedia [Paiwan]. https://pwn.wikipedia.org/wiki/u_tumuk_ci_Kumud_Ppazik_~_sakatinusa" BibTeX_citation="@misc{Wiki_pwn_u_tumuk_ci_Kumud_Ppazik_~_sakatinusa, title = u_tumuk_ci_Kumud_Ppazik_~_sakatinusa, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_tumuk_ci_Kumud_Ppazik_~_sakatinusa} }">
    <S id="0">
        <FORM kindOf="original">yu pananum kaku cinizaan sa, silusa' ku mata niza, salangiwngiw sa mikapet tiya tuwis, hinisa izaw henay ku cayay ka katukuh. "hakay mungangaw ku zazan nuhni saw?" "hakay saw... " "cayay ka kapah a culilen kina zazan. " pakibalucu' han nu maku kuyni, zayhan na mungangaw kaku nakapina misaliyit tu zazan nu buyu' kyu mautang katukuh, uyzasa saaziazih satu liwliw ciniza, tabaki ku balucu' tu saka izaw nu labang a tayni. maydih a sapipadangaw kaku tu kakesem nu balucu' niza, sisa alaan nu maku patahkal kiza sepatay nizungaan niza, maliwasak i sasa liwliw nu pisulitan. "amaaw, na nizungaan amin sa u nu takubuwananay a kawaw a nikulitan?", itawya sipayza satu ku piyazih niza i cizungaay, makesem azihen ku mata. sakamusa takuwan singaen tu kiya zunga' amin, sahaymaw sa a misakamu "cayay ka kapah ku nizungaan, uyzasa anu cayay hinien mizunga' sa, a nayay tu ku makazatengay nu katuuday. "nizungaan i sangelacay a dawa nu wama nu saydan pinaay tu a mihcaan sibalucu' misulimet tu lalangawan nu kungku, maluman tu nanisingaan tu pinatu a mihcaan na mamin mizunga' kiya dawa. "uyni a kungku sa, katuud tu ku migingkiway misulit, uyzasa cayay ku sanu mitaan a azihen, anu kasilawadan sa mapulunga henay kita amin migingkiw a miazih. " i sumamad u maliyuhay kaku tu na balucu'an nu wama nu saydan, tabesiwan tu ku pina a mihcaan tikuhan nu maku miazih silusa' kaku. sasaetim satu kami sasingen niyam a misinga', anu cayay ka sakapahen mihaymaw a misinga' kina bunawan tu a nisanga'an sa katalawan tu mahedaw, uyni sa u malu likisi tu naizangan nu balucu' misulit tina kungku! i enalay nu nabakuwan nutipan nu takubuwan a niyazu' ku luma' ni Kumud Ppazik, nuayawan nu 1878 a mihcaan, tabaki ku ngangan nu bukelalay nu sakizaya a niyazu', zayhan a diputen ku luma' nu niyazu' amin, a sepaten lasubu ku ditek nu kibetul palumaen tu bitunay mala langat, u mamayzaan sa a cayay kapapina ku matinengay maysasa nu anum, sapitena' tu nu amisay a binacadan nu taluku, u nutimulansa u sapitena' tu mikidemay miadupay a binacadan nu cikasuwan. na masakapah henay ci Kumud Ppazik, u sacitangahay, u saicelangay atu midiputay tu niyazu'ay, mala sakakaay tu nu cacayay bataan a niyazu' kina tumuk i enalay a lala' nu sakizaya. u mahizaay nu kim kakapah na lala' nu enalay a sakizaya, i nuwaliyan sa u bayu nutipan sa kapah izaw ku tebanay kilay a buyu', mayzaay i nuzumaay a binacadan, u hulangdaay, sipanyaay atu misunga'ayay tu yincumin a hulam ku satabakiyay ku ngangan, nayay ku cayay kaydih tuyni a kapahay a lala'. 1878 a mihcaan, na izaw i sinceng atu nabakuwan nu kaliyawan (takubuwan) ku pingangaw, mahiza nu yincuminay a 228 a kawaw atu maydih a mipalawpes atu mipatay tu binacadan nu yincumin a tademaw a kawaw. milihiza mitena' tu mingayaway, atamilihiza u sakizaya a tademaw atu kabalan a binacanan malahitay a mingayaw, naicelangay atu kapatay nuhni kapawanan tu maala ku cacay lasubu tulu a bataan a mihcaan tu. i 1874 a mihcaan sa, nadebugan nu hitay nu lipun i nu timulan nu takubuwan a nu kangangayawan i mutan a kawaw, sapitena'en tu maydihay tayni i tini a midebungay, malingatu tu ku nu hulamay a syibu miazih tu pipatiyaman, misungaay tu yincumin ku hulam.</FORM>
        <FORM kindOf="standard">yo pananom kako cinizaan sa, silosa' ko mata niza, salangiwngiw sa mikapet tiya towis, hinisa izaw henay ko cayay ka katokoh. "hakay mongangaw ko zazan nohni saw?" "hakay saw... " "cayay ka kapah a colilen kina zazan. " pakibaloco' han no mako koyni, zayhan na mongangaw kako nakapina misaliyit to zazan no boyo' kyo maotang katokoh, oyzasa saaziazih sato liwliw ciniza, tabaki ko baloco' to saka izaw no labang a tayni. maydih a sapipadangaw kako to kakesem no baloco' niza, sisa alaan no mako patahkal kiza sepatay nizongaan niza, maliwasak i sasa liwliw no pisolitan. "amaaw, na nizongaan amin sa o no takobowananay a kawaw a nikolitan?", itawya sipayza sato ko piyazih niza i cizongaay, makesem azihen ko mata. sakamosa takowan singaen to kiya zonga' amin, sahaymaw sa a misakamo "cayay ka kapah ko nizongaan, oyzasa ano cayay hinien mizonga' sa, a nayay to ko makazatengay no katooday. "nizongaan i sangelacay a dawa no wama no saydan pinaay to a mihcaan sibaloco' misolimet to lalangawan no kongko, maloman to nanisingaan to pinato a mihcaan na mamin mizonga' kiya dawa. "oyni a kongko sa, katood to ko migingkiway misolit, oyzasa cayay ko sano mitaan a azihen, ano kasilawadan sa mapolonga henay kita amin migingkiw a miazih. " i somamad o maliyohay kako to na baloco'an no wama no saydan, tabesiwan to ko pina a mihcaan tikohan no mako miazih silosa' kako. sasaetim sato kami sasingen niyam a misinga', ano cayay ka sakapahen mihaymaw a misinga' kina bonawan to a nisanga'an sa katalawan to mahedaw, oyni sa o malo likisi to naizangan no baloco' misolit tina kongko! i enalay no nabakowan notipan no takobowan a niyazo' ko loma' ni Komod Ppazik, noayawan no 1878 a mihcaan, tabaki ko ngangan no bokelalay no sakizaya a niyazo', zayhan a dipoten ko loma' no niyazo' amin, a sepaten lasobo ko ditek no kibetol palomaen to bitonay mala langat, o mamayzaan sa a cayay kapapina ko matinengay maysasa no anom, sapitena' to no amisay a binacadan no taloko, o notimolansa o sapitena' to mikidemay miadopay a binacadan no cikasowan. na masakapah henay ci Komod Ppazik, o sacitangahay, o saicelangay ato midipotay to niyazo'ay, mala sakakaay to no cacayay bataan a niyazo' kina tomok i enalay a lala' no sakizaya. o mahizaay no kim kakapah na lala' no enalay a sakizaya, i nowaliyan sa o bayo notipan sa kapah izaw ko tebanay kilay a boyo', mayzaay i nozomaay a binacadan, o holangdaay, sipanyaay ato misonga'ayay to yincomin a holam ko satabakiyay ko ngangan, nayay ko cayay kaydih toyni a kapahay a lala'. 1878 a mihcaan, na izaw i sinceng ato nabakowan no kaliyawan (takobowan) ko pingangaw, mahiza no yincominay a 228 a kawaw ato maydih a mipalawpes ato mipatay to binacadan no yincomin a tademaw a kawaw. milihiza mitena' to mingayaway, atamilihiza o sakizaya a tademaw ato kabalan a binacanan malahitay a mingayaw, naicelangay ato kapatay nohni kapawanan to maala ko cacay lasobo tolo a bataan a mihcaan to. i 1874 a mihcaan sa, nadebogan no hitay no lipon i no timolan no takobowan a no kangangayawan i motan a kawaw, sapitena'en to maydihay tayni i tini a midebongay, malingato to ko no holamay a syibo miazih to pipatiyaman, misongaay to yincomin ko holam.</FORM>
    </S>
</TEXT>