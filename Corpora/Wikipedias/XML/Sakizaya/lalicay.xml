<?xml version="1.0" ?>
<TEXT id="Wiki_Sakizaya_lalicay" xml:lang="pwn" source="Paiwan Wikipedia, article: lalicay" copyright="CC BY-SA" citation="lalicay. (2024, December 07). In Wikipedia [Paiwan]. https://pwn.wikipedia.org/wiki/lalicay" BibTeX_citation="@misc{Wiki_pwn_lalicay, title = lalicay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/lalicay} }">
    <S id="0">
        <FORM kindOf="original">lalicay (kamu nu Hulam: 雲雀) kananan a wayway adidi'ay a lalicay (Siyaw-ying-ciey, 小雲雀 ), Sey-ming (學名, mitesekay a pangangan) Alauda gulgula, u Pay-ling-ke yuing-ciey-su hananay, u aenengan nuheni masasengi tu nu lalicay (yuing-ciey, 雲雀). i itiza i micapiay tu sinanumay a lutulutukan sa, ya adidi'ay a lalicay (Siyaw-yuing-ciey, 小雲雀) hananay, hina kasenun sa tababaw i tapuku, mucebal tu sakubad, tanutuwa sa mudadiw, kasenun sa tasasa tu i lala'. kananaman a wayway nu tamaan a lalicay . u tamaan a lalicay alahicaan masatezep i tebanan nu tapuku mudadiw, maydih a misulut tu balucu' nu tatayna a lalicay malucabay. azihen i hekal . azihen i hekal nu lalicay u tanayu' nu uzip niza sabaw lima kung-feng , i pabaw nu uzip izaw ku patelekay makulahay a kulit, atu sisalengacay a banuh i kikul, apuyu'ku tangahay a adiping, i hekalay a wayway nu tamaan a lalicay atu tatayna a lalicay azihen masasengi tatusa. kakitizaan atu kakanan i Tay-wan tatusa ku Cubelan(ya-cung, 亞種) nu lalicay , cacay sa nu Tay-wan yuing-ciey , sakatusa sa Pung-hu yuing-ciey , sakaydihan nuheni mueneng sa i tukustukusan , lutulutukan, mahizaay i ahebalahebalay a kakitidaan, atu caay ka talakaway a buyu', i tulu a lasubu nu haypa ku kakitizaan nuheni hatiza. tu i lala'lala'an kuheni misadibu, u cilekay atu nipalumaan a paenu ku kakanen nuheni . u Pung-huay adidi'ay a lalicay u Pung-huay adidi'ay a lalicay hina tahekal i ahebalay a lutulutukan, azihen mubahel ciniza sa yu katukuh tu i teban nu tapuku mudadiw, asu'tengilan malacing ku dadiw niza, kiyu u "Pang-tien-niyaw han pangangan, u itizaay i Pung-huayay micidekay i hekalay a ayam. 台灣繁殖的A. g. wattonsi . sasapahabayan atu sasalecu'an i Tay-wanay nu mahiniay A. g. wattonsi hananay a Yacung-siyaw-yuing-ciey sa, sitanengay ku tanayu' nu laway, apuyu'ku kikul, atu adidi'ay tapabaway a adiping. i tukus nu tangah atu kulul izaw ku takuliyaway a kulit, i tangah izaw ku tuluay lumeni'ay abuabuan mahiza u sasebad a kulit, i kulul sa makedec ku abuabuan mibalatay a masakeliway a kulit. hican pahabay u kakitizaan nu Siyaw-yuing-ciey , u ahebalay ku nikalakalak nuheni, itini i Tay-wan , yadah aca. mahiniay a Yacung siyaw-yuing-ciey hananay, u liwliw nu kakitidaan nuheni , caay ka pakatalawen nu tademaw, nayi aca ku micalilaway tu sakauzip nuheni i kitakit. wayway siyaw-yuing-ciey , sacacaycacay sa tatacuwa ciniza, makai masabelengbeleng, atu masediwsediw ku bahel niza, yu mubahel mahuyahuy atu misaliyutliyut. wayway nu tamaay a lalicay u tamaay a tamaan hina saicelang sa kasenun sa patelek tapabaw i tapuku, talakawtalakaw ku nibahelan, caay ka tenes kasenun satu patelek aca mubahel a tasasa, anu malacacayay lumeniay azihen i tapuku, satu mucebal tu sakubad mubahel mihuyahuy, tizatiza satu tanutuwasa mudadiw, u nipidadiw niza kinacacay makaala tu cacay a bataan a hung-cung ku tenes, mamin mudadiw sa kasenun sa tasasa, caay katenes tapabaw aca mudadiw hizahiza saan, alahican mutizeng i talakaway nu enal a mudadiw. wayway Pung-huay adidi'ay a lalicay , u itizaay i Pung-huay ku kakitizaan micidekay ya-cung a ayam, ina Pung-huay-Siyaw-yuing-ciey , caay kabanghangcal azihen nayinayi ku kasazuma, nika payni i sikapahay a takulaw matineng mudadiw, i sadingsingan kalecu'an nu aadupan a puu', u tatamaay a tamaan tapabaw tasasa mudadiw kuheni caay pipahanhan, hina makaazih ku itizaay mueneng a tademaw tu mahiniay a wayway nuheni , kyu Pang-tien-niyaw han pangangan. misingkiw tu Pung-huay a ayam Pung-hu-siyan sa, maydih micunus tu kakatinengan nu Pung-hu-siyan a binawlan tu itizaay a ayam, Pung-hu-siyn-cen-hu mitanam masasetset misingkiw tu ayam a kawaw. mitakus tu Pung-hu-siyan yey-niyaw siey-huey patahekal tu waluay situngusay tu Punghu a ayam, masitekeday sa wuya: Pung-huay adidi'ay a lalicay , li-siw-eyng , pay-mey-ieyng-u ,tung-fang-hang-cing ,pang-cing-ciw , yeng-lu , pay-tu-ung , sieyng-ieyng-u , uyni satu Pung-huay adidi'ay a lalicay ku sayadahay satalakaway ku paya, u kingciw tu ku mihapiyay, kiyu mala Pung-hu-siyan a ayam. U-ya yuing-ciey 歐亞雲雀(學名:Alauda arvensis) ,百靈科. U-ya-yuing-ciey , Siey-ming Alauda arvensis: zuma a nipangangan tinaku: Tiyeng-ce , Kaw-tiyeng-ce , Kaw-tiyeng-niyaw , A-lang , Ta-liw Tiyeng-liw , Ceaw-Tiyeng-ce , u nu Ciey-sing-mu ,Pay-ling-ke , hatiniay ka yadah a ngangan u Uya-yuing-ciey han namin kuheni. azihen i hekal Uya-yuing-ciey , u uzip niza masengi tu Mungku-Payling , nika amica adidi' ku uzip niza, ya tanayu' nu uzip niza makaala sabaw siwa a kung-feng , i pabaw nu uzip silumeniay makulahay a kulit, u sakubad atu kikul azihen i hekal, i lilis nu banuh siahemaway makulahay a kulit. Kanahatu caay kaw bangbancalay ku kulit nu banuh nu U-ya yuing-ciey , nika u pipatahkal nuheni a nidadiwan a ngiha, asu' tengilen, u sakakapah sakazahkez ku balucu'nu tademaw yu mitengil, nidadiwan a ngiha malecad ku asu' tengilen atu nu Mungku-Payling , kyu u "timulay a ling" (nan-ling, 南靈) han pangangan, i Cung-ku u katinengan a mapuluay a ayam (lung-niyaw, 籠鳥), nika i nutawan a kanatal manamuh pahabay tu mahiniay a ayam. masasengisengi ku kulit nu banuh nu tamaan a lalicay atu tatayna a lalicay, u pabaway a uzip simakulahay takuliyaway a kulit, alahicaan izaw ku masipsipay i banuh ku abuabuan a kulit, silumeni'ay a kulit aca, tu i tangah , abala, nuzikuzan a liel atu pabaw nu kikul , belineng sa itiza ku lumeni'abuabuan simadicemay a kulit adidi', i kulul sa u lumeni'abuabuan simadicemay a kulit, nika kibetul kuni. masitekeday a wayway . U-ya yuing-ciey sa, u adidi'ay matinengay pangiha a ayam, u tanayu' nu uzip niza sa sabaw lima katukuh tu tusa a bataan a li-mi . kasasizumaay nu yuing-ciey hina malalamlam ku Uya-yuing-ciey atu Lipun U-ya yuing-ciey , malalamlam masasengi atu wuya Siyaw-U-ya yuing-ciey , nika u uzip nu Uya-yuing-ciey pikitabakien tu henian , atu u salengacay ku nuzikuzanay lislisan nu sakubad, u ngiha niza caay kalecad aca. namakayniay a nasulitan nasakamuan atu natinengan nisulitan ni Mahi Takas aci Uwi Habay. :</FORM>
        <FORM kindOf="standard">lalicay (kamo no Holam: 雲雀) kananan a wayway adidi'ay a lalicay (Siyaw-ying-ciey, 小雲雀 ), Sey-ming (學名, mitesekay a pangangan) Alaoda golgola, o Pay-ling-ke yoing-ciey-so hananay, o aenengan noheni masasengi to no lalicay (yoing-ciey, 雲雀). i itiza i micapiay to sinanomay a lotolotokan sa, ya adidi'ay a lalicay (Siyaw-yoing-ciey, 小雲雀) hananay, hina kasenon sa tababaw i tapoko, mocebal to sakobad, tanotowa sa modadiw, kasenon sa tasasa to i lala'. kananaman a wayway no tamaan a lalicay . o tamaan a lalicay alahicaan masatezep i tebanan no tapoko modadiw, maydih a misolot to baloco' no tatayna a lalicay malocabay. azihen i hekal . azihen i hekal no lalicay o tanayo' no ozip niza sabaw lima kong-feng , i pabaw no ozip izaw ko patelekay makolahay a kolit, ato sisalengacay a banoh i kikol, apoyo'ko tangahay a adiping, i hekalay a wayway no tamaan a lalicay ato tatayna a lalicay azihen masasengi tatosa. kakitizaan ato kakanan i Tay-wan tatosa ko Cobelan(ya-cong, 亞種) no lalicay , cacay sa no Tay-wan yoing-ciey , sakatosa sa Pong-ho yoing-ciey , sakaydihan noheni moeneng sa i tokostokosan , lotolotokan, mahizaay i ahebalahebalay a kakitidaan, ato caay ka talakaway a boyo', i tolo a lasobo no haypa ko kakitizaan noheni hatiza. to i lala'lala'an koheni misadibo, o cilekay ato nipalomaan a paeno ko kakanen noheni . o Pong-hoay adidi'ay a lalicay o Pong-hoay adidi'ay a lalicay hina tahekal i ahebalay a lotolotokan, azihen mobahel ciniza sa yo katokoh to i teban no tapoko modadiw, aso'tengilan malacing ko dadiw niza, kiyo o "Pang-tien-niyaw han pangangan, o itizaay i Pong-hoayay micidekay i hekalay a ayam. 台灣繁殖的A. g. wattonsi . sasapahabayan ato sasaleco'an i Tay-wanay no mahiniay A. g. wattonsi hananay a Yacong-siyaw-yoing-ciey sa, sitanengay ko tanayo' no laway, apoyo'ko kikol, ato adidi'ay tapabaway a adiping. i tokos no tangah ato kolol izaw ko takoliyaway a kolit, i tangah izaw ko toloay lomeni'ay aboaboan mahiza o sasebad a kolit, i kolol sa makedec ko aboaboan mibalatay a masakeliway a kolit. hican pahabay o kakitizaan no Siyaw-yoing-ciey , o ahebalay ko nikalakalak noheni, itini i Tay-wan , yadah aca. mahiniay a Yacong siyaw-yoing-ciey hananay, o liwliw no kakitidaan noheni , caay ka pakatalawen no tademaw, nayi aca ko micalilaway to sakaozip noheni i kitakit. wayway siyaw-yoing-ciey , sacacaycacay sa tatacowa ciniza, makai masabelengbeleng, ato masediwsediw ko bahel niza, yo mobahel mahoyahoy ato misaliyotliyot. wayway no tamaay a lalicay o tamaay a tamaan hina saicelang sa kasenon sa patelek tapabaw i tapoko, talakawtalakaw ko nibahelan, caay ka tenes kasenon sato patelek aca mobahel a tasasa, ano malacacayay lomeniay azihen i tapoko, sato mocebal to sakobad mobahel mihoyahoy, tizatiza sato tanotowasa modadiw, o nipidadiw niza kinacacay makaala to cacay a bataan a hong-cong ko tenes, mamin modadiw sa kasenon sa tasasa, caay katenes tapabaw aca modadiw hizahiza saan, alahican motizeng i talakaway no enal a modadiw. wayway Pong-hoay adidi'ay a lalicay , o itizaay i Pong-hoay ko kakitizaan micidekay ya-cong a ayam, ina Pong-hoay-Siyaw-yoing-ciey , caay kabanghangcal azihen nayinayi ko kasazoma, nika payni i sikapahay a takolaw matineng modadiw, i sadingsingan kaleco'an no aadopan a poo', o tatamaay a tamaan tapabaw tasasa modadiw koheni caay pipahanhan, hina makaazih ko itizaay moeneng a tademaw to mahiniay a wayway noheni , kyo Pang-tien-niyaw han pangangan. misingkiw to Pong-hoay a ayam Pong-ho-siyan sa, maydih miconos to kakatinengan no Pong-ho-siyan a binawlan to itizaay a ayam, Pong-ho-siyn-cen-ho mitanam masasetset misingkiw to ayam a kawaw. mitakos to Pong-ho-siyan yey-niyaw siey-hoey patahekal to waloay sitongosay to Pongho a ayam, masitekeday sa woya: Pong-hoay adidi'ay a lalicay , li-siw-eyng , pay-mey-ieyng-o ,tong-fang-hang-cing ,pang-cing-ciw , yeng-lo , pay-to-ong , sieyng-ieyng-o , oyni sato Pong-hoay adidi'ay a lalicay ko sayadahay satalakaway ko paya, o kingciw to ko mihapiyay, kiyo mala Pong-ho-siyan a ayam. U-ya yoing-ciey 歐亞雲雀(學名:Alaoda arvensis) ,百靈科. U-ya-yoing-ciey , Siey-ming Alaoda arvensis: zoma a nipangangan tinako: Tiyeng-ce , Kaw-tiyeng-ce , Kaw-tiyeng-niyaw , A-lang , Ta-liw Tiyeng-liw , Ceaw-Tiyeng-ce , o no Ciey-sing-mo ,Pay-ling-ke , hatiniay ka yadah a ngangan o Uya-yoing-ciey han namin koheni. azihen i hekal Uya-yoing-ciey , o ozip niza masengi to Mongko-Payling , nika amica adidi' ko ozip niza, ya tanayo' no ozip niza makaala sabaw siwa a kong-feng , i pabaw no ozip silomeniay makolahay a kolit, o sakobad ato kikol azihen i hekal, i lilis no banoh siahemaway makolahay a kolit. Kanahato caay kaw bangbancalay ko kolit no banoh no U-ya yoing-ciey , nika o pipatahkal noheni a nidadiwan a ngiha, aso' tengilen, o sakakapah sakazahkez ko baloco'no tademaw yo mitengil, nidadiwan a ngiha malecad ko aso' tengilen ato no Mongko-Payling , kyo o "timolay a ling" (nan-ling, 南靈) han pangangan, i Cong-ko o katinengan a mapoloay a ayam (long-niyaw, 籠鳥), nika i notawan a kanatal manamoh pahabay to mahiniay a ayam. masasengisengi ko kolit no banoh no tamaan a lalicay ato tatayna a lalicay, o pabaway a ozip simakolahay takoliyaway a kolit, alahicaan izaw ko masipsipay i banoh ko aboaboan a kolit, silomeni'ay a kolit aca, to i tangah , abala, nozikozan a liel ato pabaw no kikol , belineng sa itiza ko lomeni'aboaboan simadicemay a kolit adidi', i kolol sa o lomeni'aboaboan simadicemay a kolit, nika kibetol koni. masitekeday a wayway . U-ya yoing-ciey sa, o adidi'ay matinengay pangiha a ayam, o tanayo' no ozip niza sa sabaw lima katokoh to tosa a bataan a li-mi . kasasizomaay no yoing-ciey hina malalamlam ko Uya-yoing-ciey ato Lipon U-ya yoing-ciey , malalamlam masasengi ato woya Siyaw-U-ya yoing-ciey , nika o ozip no Uya-yoing-ciey pikitabakien to henian , ato o salengacay ko nozikozanay lislisan no sakobad, o ngiha niza caay kalecad aca. namakayniay a nasolitan nasakamoan ato natinengan nisolitan ni Mahi Takas aci Uwi Habay. :</FORM>
    </S>
</TEXT>