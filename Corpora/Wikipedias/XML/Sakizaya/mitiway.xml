<?xml version="1.0" ?>
<TEXT id="Wiki_Sakizaya_mitiway" xml:lang="szy" source="Sakizaya Wikipedia, article: mitiway" copyright="CC BY-SA" citation="mitiway. (2025, May 05). In Wikipedia [Sakizaya]. https://szy.wikipedia.org/wiki/mitiway" BibTeX_citation="@misc{Wiki_szy_mitiway, title = mitiway, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/mitiway} }">
    <S id="0">
        <FORM kindOf="original">== mitiway == izaw amin ku pangangan nu Sakizaya tu nu cacay mihca a puu' nu demiad, u sadingsing, lalud, balangbang, kasienawan. pakatineng ku babalaki nu niyazu' tamiyan, hinisa kasibaluan nu kilang sa u kasadingsingan; u kacaledesan kaudadan kabaliyusan sa laludhan; kasibaluan nu da'dac saleni' tu ku demiad mapelu' ku papah nu kilang sa u kabalangbangan; katuud tu ku mingizuay a tademaw sa u kasienawan tu. ayaw mitiway sa, kanca izaw ku lisin milunguc tu sapadaesu nu Di'tu tu sakakapah nu patadas maluk, usakasa hay kapah ku nikaluk atu nipalumaan. ayaw nu pitiway, miucul ku tumuk tu binawlan milunguc tu sapadaesu nu Di'tu, a pahalhal tu da'dac, pah, tunuz, cacay angangan nu lucik, baluden ku iluc, palaspaten ku pipazeng I kalimucu' nu umah, pahalhalen nu tumuk patududay tu nababalaki milunguc tu sakakapah nu mihcaan, kilulen nu niyazu'ay ku nakamuan nu mapalaway, caay pukan tu buting, basis, kenaw, nika kapah mukan tu mubahelay ayam; tayu, Kalukumuh, landaway lami', mahiza u kan nu cyacay.</FORM>
        <FORM kindOf="standard">== mitiway == izaw amin ko pangangan no Sakizaya to no cacay mihca a poo' no demiad, o sadingsing, lalod, balangbang, kasienawan. pakatineng ko babalaki no niyazo' tamiyan, hinisa kasibaloan no kilang sa o kasadingsingan; o kacaledesan kaodadan kabaliyosan sa lalodhan; kasibaloan no da'dac saleni' to ko demiad mapelo' ko papah no kilang sa o kabalangbangan; katood to ko mingizoay a tademaw sa o kasienawan to. ayaw mitiway sa, kanca izaw ko lisin milongoc to sapadaeso no Di'to to sakakapah no patadas malok, osakasa hay kapah ko nikalok ato nipalomaan. ayaw no pitiway, miocol ko tomok to binawlan milongoc to sapadaeso no Di'to, a pahalhal to da'dac, pah, tonoz, cacay angangan no locik, baloden ko iloc, palaspaten ko pipazeng I kalimoco' no omah, pahalhalen no tomok patododay to nababalaki milongoc to sakakapah no mihcaan, kilolen no niyazo'ay ko nakamoan no mapalaway, caay pokan to boting, basis, kenaw, nika kapah mokan to mobahelay ayam; tayo, Kalokomoh, landaway lami', mahiza o kan no cyacay.</FORM>
    </S>
</TEXT>