<?xml version="1.0" ?>
<TEXT id="Wiki_Sakizaya_u_likisi_nu_Taywan_-_punhu_hananay_masaupuway_nu_subal" xml:lang="pwn" source="Paiwan Wikipedia, article: u_likisi_nu_Taywan_-_punhu_hananay_masaupuway_nu_subal" copyright="CC BY-SA" citation="u_likisi_nu_Taywan_-_punhu_hananay_masaupuway_nu_subal. (2024, December 07). In Wikipedia [Paiwan]. https://pwn.wikipedia.org/wiki/u_likisi_nu_Taywan_-_punhu_hananay_masaupuway_nu_subal" BibTeX_citation="@misc{Wiki_pwn_u_likisi_nu_Taywan_-_punhu_hananay_masaupuway_nu_subal, title = u_likisi_nu_Taywan_-_punhu_hananay_masaupuway_nu_subal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_likisi_nu_Taywan_-_punhu_hananay_masaupuway_nu_subal} }">
    <S id="0">
        <FORM kindOf="original">namakay nipabalungaan a sitanengan atu mahicaay ku demiad nikasumad caay henay katineng a ziday sa makay Tayliwk makabalunga katukuh i Taywan sa kanahatu caay kabaad ku laad nika anu makayda tusa sakatalawan saan sisa itiniay i Huciyinsen atu Tqywan i tebanay masaupuway nu subal sa u punhu han itawya hina malalacal ku binacadan pinapinaay hakiya kuni piayawan mala saayaway nu Tayliyuk iwaliyay a pabalungay saka i tebanay pahanhanan sakapahay a kakitidaan. punhu hananay a subal sa nau hananay a subal sa ya ngangan nanutawya tu i kasumamaday a nipakabit niya 宋朝 a ziday sa idaw tu i cudad maadih nu aydaay tu a mihcaan sa idaw tu kunnikaadih tunu 宋元 hananay a ziday ya naliman pasu tuudtuud atu sakay micidekay a di'da makaala tu amang kahadida a yadah sisa nayi 南宋 henay a ziday sa idaw tuku layak nu mabulaway tayni i punhu a subal mueneng u nikahini sa taneng tu sikaluceken nu nakamuwan i mahiday a ziday. mahidasatu sa ya mamikuwanay nu ngangan ci 汪大猷 hananay atademaw idaw i 島夷誌 a cudad musakamu u punhu sa idaw ku tuluway a bataan enemay mapulung masa biyabiyaw tu a masaupu idaw ku tabakiyay idaw ku adidiay a subal na makay i 泉州 Duduchan ku bali sa tusa a demiadan sa makatukuh tu sisa yadah ku mibuting mabulaw tayda matenes sa kakayda satu mueneng ayaan sa musanga ku duma tu cikah misaelaw misaepah u nibuting atu udang pasu piyapiya lalacan sakay palamul tu asu nu kakaenen mituduh tu tai nu katalalan sakay. cunus nu tuudtuud sisa i mahida sa idaw tuway ku katuuday tayni maudip ayaan sa maluk ancaay sa mibuting paliyunhan kuni kaudip nu demidemiad, u duma sa idaw kuni kaadih tu icuad nu makay likisiay a nacudadan 南宋乾道 pituway a mihcaan 西元 1171 a mihcaan tayni micumud sika caay kalecad nu banges a tademaw caay kalecad ku kamu, ya u dumaay a binacadan tayni satu sa micebis tu nikalukan atu nilaculan tu tuudtuud kanahatu kasenun sa ku hitay nu hulam amay dakep sa uyda saan u nibakahan tuway a balunga i cuwacuwa tu hakya mulaliw cayay kadakep. sisa nadikudan satu sa maydih misangaay tu balucu' nu mibutingay hangay caay kabiyalaw mueneng i tida saan ya mamikuwan niya 泉州 hananay ci 汪大猷 patidengan nida tu tusaay a lasubu nisalumaan idaw kuni pisupet tu kakaenen nu hitay namakay satu sa nai satu ku tayniyay micebis atu midebungay nadikudan sa i 元朝 hananay a ziday sa itiniay makay Taywanay a bayuway micaliwayay a balunga sa yadayadah idaw ku mibuting idaw ku misiwbayay a balunga micaliway amica kina tusaan tayda mingayaw tiya Okinawa hananay maydih palusaba nika caay pakalaheci katukuh satu i nudikudan nu 元末 a ziday sa patideng tu i punghu tu mikinsaay a nipatidengan sipahida hantu nu Congko 中國 a subal sananay u sakakapah amay kuwan tu dadipaan sananay a mibutingay a binawlan u sapi idaw ku situngus tu cikah a damsu u sikinig nu sakayhini. katukuh satu i a mihcaan sa nau Congko henay a nipahidaan a subal nudikudan sa ci 朱元璋 hananay a hungti na i 1387 a mihcaan pacudad i muenengay i hekalay a binawlan caay kadayum amikuwan sa tangsul sa haminhan pacukasen ku itidaay a hitay sipiales laliwhan kya mikinsaay a nipatidenengan a hitay pacicihan kya i punghuay a binawlan muliyas tayda i 漳州 atu 泉州 labuway masa i nakaay a tayda maudip sisa nasulitan i cudad nu likisi sa mayales ku Congko saan tu Punghu sa ku cudad.</FORM>
        <FORM kindOf="standard">namakay nipabalongaan a sitanengan ato mahicaay ko demiad nikasomad caay henay katineng a ziday sa makay Tayliwk makabalonga katokoh i Taywan sa kanahato caay kabaad ko laad nika ano makayda tosa sakatalawan saan sisa itiniay i Hociyinsen ato Tqywan i tebanay masaopoway no sobal sa o ponho han itawya hina malalacal ko binacadan pinapinaay hakiya koni piayawan mala saayaway no Tayliyok iwaliyay a pabalongay saka i tebanay pahanhanan sakapahay a kakitidaan. ponho hananay a sobal sa nao hananay a sobal sa ya ngangan nanotawya to i kasomamaday a nipakabit niya 宋朝 a ziday sa idaw to i codad maadih no aydaay to a mihcaan sa idaw to konnikaadih tono 宋元 hananay a ziday ya naliman paso toodtood ato sakay micidekay a di'da makaala to amang kahadida a yadah sisa nayi 南宋 henay a ziday sa idaw toko layak no mabolaway tayni i ponho a sobal moeneng o nikahini sa taneng to sikaloceken no nakamowan i mahiday a ziday. mahidasato sa ya mamikowanay no ngangan ci 汪大猷 hananay atademaw idaw i 島夷誌 a codad mosakamo o ponho sa idaw ko toloway a bataan enemay mapolong masa biyabiyaw to a masaopo idaw ko tabakiyay idaw ko adidiay a sobal na makay i 泉州 Dodochan ko bali sa tosa a demiadan sa makatokoh to sisa yadah ko miboting mabolaw tayda matenes sa kakayda sato moeneng ayaan sa mosanga ko doma to cikah misaelaw misaepah o niboting ato odang paso piyapiya lalacan sakay palamol to aso no kakaenen mitodoh to tai no katalalan sakay. conos no toodtood sisa i mahida sa idaw toway ko katooday tayni maodip ayaan sa malok ancaay sa miboting paliyonhan koni kaodip no demidemiad, o doma sa idaw koni kaadih to icoad no makay likisiay a nacodadan 南宋乾道 pitoway a mihcaan 西元 1171 a mihcaan tayni micomod sika caay kalecad no banges a tademaw caay kalecad ko kamo, ya o domaay a binacadan tayni sato sa micebis to nikalokan ato nilacolan to toodtood kanahato kasenon sa ko hitay no holam amay dakep sa oyda saan o nibakahan toway a balonga i cowacowa to hakya molaliw cayay kadakep. sisa nadikodan sato sa maydih misangaay to baloco' no mibotingay hangay caay kabiyalaw moeneng i tida saan ya mamikowan niya 泉州 hananay ci 汪大猷 patidengan nida to tosaay a lasobo nisalomaan idaw koni pisopet to kakaenen no hitay namakay sato sa nai sato ko tayniyay micebis ato midebongay nadikodan sa i 元朝 hananay a ziday sa itiniay makay Taywanay a bayoway micaliwayay a balonga sa yadayadah idaw ko miboting idaw ko misiwbayay a balonga micaliway amica kina tosaan tayda mingayaw tiya Okinawa hananay maydih palosaba nika caay pakalaheci katokoh sato i nodikodan no 元末 a ziday sa patideng to i pongho to mikinsaay a nipatidengan sipahida hanto no Congko 中國 a sobal sananay o sakakapah amay kowan to dadipaan sananay a mibotingay a binawlan o sapi idaw ko sitongos to cikah a damso o sikinig no sakayhini. katokoh sato i a mihcaan sa nao Congko henay a nipahidaan a sobal nodikodan sa ci 朱元璋 hananay a hongti na i 1387 a mihcaan pacodad i moenengay i hekalay a binawlan caay kadayom amikowan sa tangsol sa haminhan pacokasen ko itidaay a hitay sipiales laliwhan kya mikinsaay a nipatidenengan a hitay pacicihan kya i ponghoay a binawlan moliyas tayda i 漳州 ato 泉州 laboway masa i nakaay a tayda maodip sisa nasolitan i codad no likisi sa mayales ko Congko saan to Pongho sa ko codad.</FORM>
    </S>
</TEXT>