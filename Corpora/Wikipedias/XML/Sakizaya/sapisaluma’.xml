<?xml version="1.0" ?>
<TEXT id="Wiki_Sakizaya_sapisaluma’" xml:lang="pwn" source="Paiwan Wikipedia, article: sapisaluma’" copyright="CC BY-SA" citation="sapisaluma’. (2024, November 18). In Wikipedia [Paiwan]. https://pwn.wikipedia.org/wiki/sapisaluma’" BibTeX_citation="@misc{Wiki_pwn_sapisaluma’, title = sapisaluma’, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/sapisaluma’} }">
    <S id="0">
        <FORM>sapisaluma' u auk, uway, uli' ku sapisaluma' nu Sakizaya a tademaw. Pakungku ci Tubah Kumud, &quot;u sinang nu buyu,u sauwac, u bayu atu sabatu ku kalangangan nu niyaniyazu'. pisaluma'an sa, mikilang, miauk, miuli', mibaetu tu sapisanga' tu luma'. paluma i liklik nu luma' tu auk, kilang, uway atu pahecek tu baetu kalungangan nu luma' atu biyaw. u kiliang, auk, uil' atu baetu sa, u sapisanga' amin tu luma'. Nay kazipunantu a masumad ku pisaluma' nu Sakizaya. u laba nu sanga' sa, u palabangan, u kakabian, u palud, u sasalisinan. u sacumud sa, u panan, u sapad ku panan. iza ku sebi, alili, pakasuyan, palusidan, katibukan a mapatileng i liklik nu tadaluma'. ci Cen cung nan sa, u mibingkiway tu uzip nu Sakiza a tademaw. Nibingkiwan niza paheci i cudad, &quot;na kabulawan nu Takubuan a niyazu' sa, inayi'tu maazih i niyazu' ku nuli'ay a luma', u ninanam tu zipun misasayhu, patereng tu tu katang ku yadahay.&quot; u kawaw nu Sakizaya itaw:ya sa, u tatama ku misaluma'ay, u tatayna ku sitantuwaay tu luma'.</FORM>
    </S>
</TEXT>
