<?xml version="1.0" ?>
<TEXT id="Wiki_Sakizaya_tuluway_ku_mata_a_akak" xml:lang="szy" source="Sakizaya Wikipedia, article: tuluway_ku_mata_a_akak" copyright="CC BY-SA" citation="tuluway_ku_mata_a_akak. (2025, May 05). In Wikipedia [Sakizaya]. https://szy.wikipedia.org/wiki/tuluway_ku_mata_a_akak" BibTeX_citation="@misc{Wiki_szy_tuluway_ku_mata_a_akak, title = tuluway_ku_mata_a_akak, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/tuluway_ku_mata_a_akak} }">
    <S id="0">
        <FORM kindOf="original">dadiw nu sulda atu lamal(Amilika: A Song of Ice and Fire), u nisangaan nu misulitay ci George Raymond Richard Martin, u kungku nu nilalamelay nu laylay atu malawlaay nadatengan. izaw ku pituay a pu nu ulic nu nida. malagiki nu HBO i 2011 a mihcaan. natahekal tu spi ni Pulanten Stak, panganganan nu wawa nu kilakilangan tu &quot;sadikuday langdaway a samatinengay&quot; nida, i naayaw, namalahitayay nu misebengay a hitay tu labii. tengil sa,cacay a malebut idaw ku cacay ku mata kayadan sakyami. atu mamandaay a banges, cacayay ku sumanahay a mata. i lalabu nu kungku &quot;u palaw nu maidangay a Liw&quot; hananay sa, u pucud nu laluma'an nu Takelian, ci Pulayten Libun ku &quot;siidangay a akak a kakelidan&quot;. aadihan idaw ku salengacay tanaya'ay a bukes, atu cacay dada a mata, maudip han nida i lalabu nu salegacay a kilang, sisa, mahida tatenga'ay a kilang; madukudukusay cinida, mahida u cacayay a mapatayay ku aadihan sa, idaw ku tabakiay, tanaya'ay a sumanahay a patusiyangay a kulit namaka liel katukuh i bihid. mabesud nu lamit nu salengacay a kilang ku cepi' makatukuh i abala hananay, kalalumelumeni'ay a sumanahay a papah mulangaw i ukak nida. izaw( idaw) ku budu' amin mulangaw i zais nida. idaw ku zumaay a ciid, mabesud tu zumaay a maluhacay a mata. nu aydaay henay a kawaw misalamaay nu talakawa natahkal i spi ni Pulanten Stak hananay, pasubana' ci tuluway ku mata a akak i ci Pulantenan malaayam mubahel, i nu dikudan nu nabakahan ni Pulanten Stak sa, pasubana' ci u tuluway ku mata a akak i ci Pulandenan palekal tu namakayda i talakaway a cacekulan tu mahtikay, u masiketay ku sakubad a kuyu' sakamu sa cinida. palaw nu maidangay a Liw Pulan atu Hoto atu Meyla, CyoCyen sa, tayda malakuit tu i baatay nu tabakiay a lilin, makatukuh i cacay a buhang. pasubana' ci tuluway ku mata a akak i Pulanan tu aadihan nu langdaway atu malazumaay a aadupen, ya tuluway a mata a akak, naci Palantan ku ngangan nida. pabeli han nida tu Pulanten tu nu salngacay a kilang a aam, apalekal tu langdaway a aadihan ni Pulanten, namakadih tu ama ci Etad Stak sa ci Pulanten i sibalucu'ay a kilang sa, sakamu sa ci tuluway ku mata a akak, lingitan nu adingu' i cinidaan, u cacayay kabidangan a calekakaan atu cacayay a maydihay a tatayna, nika, caay kasumad ku nu naayaway. malalitin tu ihekaay atu zumaay a natinengan nisulitan ni Padakaw Lami' 2020 a mihcaan i Takubuwan a niyazu' u Wipsay nu misulitay ci Georgr RR Martin manamuhay a Wikipayke laluma'an nu Stak laluma'an nu Laniste laluma'an nu Palatiyung laluma'an nu Takelian laluma'an nu Alin laluma'an nu Tali</FORM>
        <FORM kindOf="standard">dadiw no solda ato lamal(Amilika: A Song of Ice and Fire), o nisangaan no misolitay ci George Raymond Richard Martin, o kongko no nilalamelay no laylay ato malawlaay nadatengan. izaw ko pitoay a po no olic no nida. malagiki no HBO i 2011 a mihcaan. natahekal to spi ni Polanten Stak, panganganan no wawa no kilakilangan to &quot;sadikoday langdaway a samatinengay&quot; nida, i naayaw, namalahitayay no misebengay a hitay to labii. tengil sa,cacay a malebot idaw ko cacay ko mata kayadan sakyami. ato mamandaay a banges, cacayay ko somanahay a mata. i lalabo no kongko &quot;o palaw no maidangay a Liw&quot; hananay sa, o pocod no laloma'an no Takelian, ci Polayten Libon ko &quot;siidangay a akak a kakelidan&quot;. aadihan idaw ko salengacay tanaya'ay a bokes, ato cacay dada a mata, maodip han nida i lalabo no salegacay a kilang, sisa, mahida tatenga'ay a kilang; madokodokosay cinida, mahida o cacayay a mapatayay ko aadihan sa, idaw ko tabakiay, tanaya'ay a somanahay a patosiyangay a kolit namaka liel katokoh i bihid. mabesod no lamit no salengacay a kilang ko cepi' makatokoh i abala hananay, kalalomelomeni'ay a somanahay a papah molangaw i okak nida. izaw( idaw) ko bodo' amin molangaw i zais nida. idaw ko zomaay a ciid, mabesod to zomaay a malohacay a mata. no aydaay henay a kawaw misalamaay no talakawa natahkal i spi ni Polanten Stak hananay, pasobana' ci toloway ko mata a akak i ci Polantenan malaayam mobahel, i no dikodan no nabakahan ni Polanten Stak sa, pasobana' ci o toloway ko mata a akak i ci Polandenan palekal to namakayda i talakaway a cacekolan to mahtikay, o masiketay ko sakobad a koyo' sakamo sa cinida. palaw no maidangay a Liw Polan ato Hoto ato Meyla, CyoCyen sa, tayda malakoit to i baatay no tabakiay a lilin, makatokoh i cacay a bohang. pasobana' ci toloway ko mata a akak i Polanan to aadihan no langdaway ato malazomaay a aadopen, ya toloway a mata a akak, naci Palantan ko ngangan nida. pabeli han nida to Polanten to no salngacay a kilang a aam, apalekal to langdaway a aadihan ni Polanten, namakadih to ama ci Etad Stak sa ci Polanten i sibaloco'ay a kilang sa, sakamo sa ci toloway ko mata a akak, lingitan no adingo' i cinidaan, o cacayay kabidangan a calekakaan ato cacayay a maydihay a tatayna, nika, caay kasomad ko no naayaway. malalitin to ihekaay ato zomaay a natinengan nisolitan ni Padakaw Lami' 2020 a mihcaan i Takobowan a niyazo' o Wipsay no misolitay ci Georgr RR Martin manamohay a Wikipayke laloma'an no Stak laloma'an no Laniste laloma'an no Palatiyong laloma'an no Takelian laloma'an no Alin laloma'an no Tali</FORM>
    </S>
</TEXT>