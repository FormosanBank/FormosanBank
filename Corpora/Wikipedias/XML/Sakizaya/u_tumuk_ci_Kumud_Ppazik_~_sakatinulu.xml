<?xml version="1.0" ?>
<TEXT id="Wiki_Sakizaya_u_tumuk_ci_Kumud_Ppazik_~_sakatinulu" xml:lang="pwn" source="Paiwan Wikipedia, article: u_tumuk_ci_Kumud_Ppazik_~_sakatinulu" copyright="CC BY-SA" citation="u_tumuk_ci_Kumud_Ppazik_~_sakatinulu. (2024, December 07). In Wikipedia [Paiwan]. https://pwn.wikipedia.org/wiki/u_tumuk_ci_Kumud_Ppazik_~_sakatinulu" BibTeX_citation="@misc{Wiki_pwn_u_tumuk_ci_Kumud_Ppazik_~_sakatinulu, title = u_tumuk_ci_Kumud_Ppazik_~_sakatinulu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_tumuk_ci_Kumud_Ppazik_~_sakatinulu} }">
    <S id="0">
        <FORM kindOf="original">i 1875 a mihcaan, itawya sa paynin nu hulamay a syibu ku asasungaay tu yincumin a tayni, a patizengen ku nu hitayay a taenengan. miuhuh tu paylang a tayza mipatadas maluk tu buyu' anu iazw ku paculiay a binacadan nu yincumin sa a patayen nu hitay. malapades ku nika uzip nu binacadan a yincumin a nayay tu ku naayaway a kaitizaan. na cayay henay picumud ku hulam i nabakuwan,i pusung sa, mapades ku kabalan binacadan tu pisalawacu nu halam atu paylang, i 1840 a mihcaan, mabahbah mabulaw tayza i gilan tayza i masaenalay un kilay a patizeng tu kaitizaan nu lumaluma' - kaliyawan niyazu'han (i nu waliyananay a kaitizan nu masabelaway un yincumin, kacaluwayan miawaw tu kabalan hananay sa u kalicaywan han. ) u saicelangay nu i amisay a enalay nu kilay a binacadan , i nu amisan nu binacadan nu kaliyawan , nu tipan izaw ku nu taluku a kasa binacadan , i nu timutimulan sa izaw ku cipawkan a kasa binacadan ; i nu timulan sa izaw ku misatimulay nu amis a kasa binacadan atu nu sakizaya a kasa binacadan, anu mahinihini sa, izaw ku nu kabalan a binacadan a midiputay tu niyazu' u sisakapetay a hituy. itawya sa izaw aca ku cacayay a sitatungusay mamikuwan tu nu lala'an kaitizaan. ya kaitizan nu hulam i"ciyacaypu"( i tepalay nu tahan a cacudadan) mitepalay tu kaliyawan a binacadan, tayza milawlaw tu kaizaw nu kawaw nu niyazu'. i 1878 a mihcaan tulu atu sepatay a bulad, ya nuwaliyan nu bacaywan a kaliyawan binacadan masabana' nu hitay. izaw aca kiya cacay a upu. mipahengad tu paysu' nu kabalan a tademaw; atu paciciyan nu hitay micakay ku lala' misamsan tu tatayna amin, cayay tu ku hahemhemen kina kawaw tuyni, tatenga' ya sitatungusay midiput tu niyazu' a kabalanay binacadan a hitay sakapulung sa a tayza milunguc, a micumud tu kaitizaan nu hitay, milepi'tu tebunay a nanum, atu mingayaw tu hitay amin, tuni a kawaw amin sa mahiza u mamingayaw azihen nu hulam. kyu saicelang satu ku kaliyawan amin tuyni a kabiyalawan a kawaw. tawya, kiliman tu nu kabalan ku sakizaya a binawlan amin a misaupu tu sapingayawaw tu hitay nu hulam, azihan sa cayay ku mamademec nu hitay nu hulam kuyni tusaay a binacadan, zayhan uyza dada' pisaupu nu hulam tu hitay tayza i nabakuwan tawya sa na u balunga ku sapi culu' tu hitay tayni a mingayaw. u kabalan a binawlan ku sabalucu'an nu hulam a mingayaw i tawya, uyzasa ladayan nu sakakaay hitay atu papinapina tayza i bacaywan a buyu'miyazih tu lala' sakay dihaw tu kaliyawan a binacadan, kyu midebung mingayaw tu sakizaya a binacadan. 1878 a mihcaan siwaay a bulad enemay a demiad, debungan nu ada atu nu ayzaay a sapi patay nu hulam ku sapingayaw na malingatu tu ku hitay katinengan nu kaliyawan a miladayay ci dafu wanu ladayan niza ku kapah a maytimul pasubana' tu i belaway a sakizaya. cayay katinengan mapatay nu hitay nu hulam i zazan.</FORM>
        <FORM kindOf="standard">i 1875 a mihcaan, itawya sa paynin no holamay a syibo ko asasongaay to yincomin a tayni, a patizengen ko no hitayay a taenengan. miohoh to paylang a tayza mipatadas malok to boyo' ano iazw ko pacoliay a binacadan no yincomin sa a patayen no hitay. malapades ko nika ozip no binacadan a yincomin a nayay to ko naayaway a kaitizaan. na cayay henay picomod ko holam i nabakowan,i posong sa, mapades ko kabalan binacadan to pisalawaco no halam ato paylang, i 1840 a mihcaan, mabahbah mabolaw tayza i gilan tayza i masaenalay on kilay a patizeng to kaitizaan no lomaloma' - kaliyawan niyazo'han (i no waliyananay a kaitizan no masabelaway on yincomin, kacalowayan miawaw to kabalan hananay sa o kalicaywan han. ) o saicelangay no i amisay a enalay no kilay a binacadan , i no amisan no binacadan no kaliyawan , no tipan izaw ko no taloko a kasa binacadan , i no timotimolan sa izaw ko cipawkan a kasa binacadan ; i no timolan sa izaw ko misatimolay no amis a kasa binacadan ato no sakizaya a kasa binacadan, ano mahinihini sa, izaw ko no kabalan a binacadan a midipotay to niyazo' o sisakapetay a hitoy. itawya sa izaw aca ko cacayay a sitatongosay mamikowan to no lala'an kaitizaan. ya kaitizan no holam i"ciyacaypo"( i tepalay no tahan a cacodadan) mitepalay to kaliyawan a binacadan, tayza milawlaw to kaizaw no kawaw no niyazo'. i 1878 a mihcaan tolo ato sepatay a bolad, ya nowaliyan no bacaywan a kaliyawan binacadan masabana' no hitay. izaw aca kiya cacay a opo. mipahengad to payso' no kabalan a tademaw; ato paciciyan no hitay micakay ko lala' misamsan to tatayna amin, cayay to ko hahemhemen kina kawaw toyni, tatenga' ya sitatongosay midipot to niyazo' a kabalanay binacadan a hitay sakapolong sa a tayza milongoc, a micomod to kaitizaan no hitay, milepi'to tebonay a nanom, ato mingayaw to hitay amin, toni a kawaw amin sa mahiza o mamingayaw azihen no holam. kyo saicelang sato ko kaliyawan amin toyni a kabiyalawan a kawaw. tawya, kiliman to no kabalan ko sakizaya a binawlan amin a misaopo to sapingayawaw to hitay no holam, azihan sa cayay ko mamademec no hitay no holam koyni tosaay a binacadan, zayhan oyza dada' pisaopo no holam to hitay tayza i nabakowan tawya sa na o balonga ko sapi colo' to hitay tayni a mingayaw. o kabalan a binawlan ko sabaloco'an no holam a mingayaw i tawya, oyzasa ladayan no sakakaay hitay ato papinapina tayza i bacaywan a boyo'miyazih to lala' sakay dihaw to kaliyawan a binacadan, kyo midebong mingayaw to sakizaya a binacadan. 1878 a mihcaan siwaay a bolad enemay a demiad, debongan no ada ato no ayzaay a sapi patay no holam ko sapingayaw na malingato to ko hitay katinengan no kaliyawan a miladayay ci dafo wano ladayan niza ko kapah a maytimol pasobana' to i belaway a sakizaya. cayay katinengan mapatay no hitay no holam i zazan.</FORM>
    </S>
</TEXT>