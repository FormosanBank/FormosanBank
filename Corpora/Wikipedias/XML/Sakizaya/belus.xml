<?xml version="1.0" ?>
<TEXT id="Wiki_Sakizaya_belus" xml:lang="szy" source="Sakizaya Wikipedia, article: belus" copyright="CC BY-SA" citation="belus. (2025, May 05). In Wikipedia [Sakizaya]. https://szy.wikipedia.org/wiki/belus" BibTeX_citation="@misc{Wiki_szy_belus, title = belus, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/belus} }">
    <S id="0">
        <FORM kindOf="original">belus, u nipangangan nu matesekay : 羅氏鹽膚木. kakilima belus (u kamu nu La-tin : Rhus javanica, kamu nu Pangcah : lefos, kamu nu Taluku (taluku) : prihut, kamu nu Atayal : qpring), u nipangangan aca tu &quot;san-pu-yan&quot; &quot;san-yan-cing&quot; atu nu &quot;Taywan a belus&quot;. nilacul nikaliwasak liwasak sa i Cung-kul-tu-lung, Taywan han-ku, cung-nan-pan-taw atu yin-tu amin. u nikahida ya langaw tu langaw sa sisa namakayda i sasa nu bayu' tu cacay a malebut, idaw ku tusa a bataan katukuh i tusay a malebut idaw ku cacay a depah. u heci tu mihecaan sabaw tusa a bulad katukuh i ayaw nu mihcaan tu cacay a bulad maduhem tu. i Taywan maadih ku lalangawan i tebanteban nu buyu', buyu'an masakilangkilang atu i suemetay nu lala'. u saahebalay ku nilangaw nu belus tu kakitidan. namakayni i enal katukuh i tebanteban nu buyubayu'an atu bukebukelalan, idaw amin maadih ku langaw manamuh tu cilal ku langaway a kakitidaanay. anu kasinawan ku belus ya papah mala kalawlawan alaw mala sumanahay, u sumanahay han kya langa nida. sakasaan sakaycuwa langaw nu belus mangaduway a iluc nu papah kapah kanen, ya heci nida idaw aca ku kuhepicay tu cikah, anu tanamen kacileminan kaahecitan, sacikahen nu yincunim kuwni, u kakanan tu nu ayam kya heci, u angangan nu paduh tahekal tu ku cikah, nu i lahaday a adipah sa mininac tu sakangaay kya kapah, u nika singangan nu belus namakaw uyniay saan. u ciid nu mangaduway a belus idaw aca ku cilekay, mahida u micidekay a nilangaw, sakamu sa ku kanpuyaku tu uyni sa u wu-bei-ci, si tan-ning kapah kalasasapaiyuwan, u mahiniay a nanum atu sapi' lutlut midawmi' tu bangas saan sa. u sapaiyuen u lamit hantu: mibakah tu ledek, pakapah tu idang (izang), mipuud tu idang atu siimelangay tu takulaway a muuhuh tu idang, u adada nu bituka, sipuces ku idang. u papah atu paduh nu lamit:taneng paiyu tu nikalatan nu bawu tu ledek, pucuh, u masidaday: paduh nu kilang mingaay tu milalitay a libung; u angnangnan: mikapah tu imelang nu tang-niyaw; u heci sa: sakakapah tu ya kahay ku telu'hu atu hina sitanangay. nu imelang u papah atu balu pacacamulen patelah a misangasip palunanumen, ya nisangasipan a nanum u sapililuc a sapibanaw tu udip (uzip). u lebawa anu siduka ku laway malebawa sa, u baluhay a ciid palamel tu cikah mipenec kya salananumen minanum.</FORM>
        <FORM kindOf="standard">belos, o nipangangan no matesekay : 羅氏鹽膚木. kakilima belos (o kamo no La-tin : Rhos javanica, kamo no Pangcah : lefos, kamo no Taloko (taloko) : prihot, kamo no Atayal : qpring), o nipangangan aca to &quot;san-po-yan&quot; &quot;san-yan-cing&quot; ato no &quot;Taywan a belos&quot;. nilacol nikaliwasak liwasak sa i Cong-kol-to-long, Taywan han-ko, cong-nan-pan-taw ato yin-to amin. o nikahida ya langaw to langaw sa sisa namakayda i sasa no bayo' to cacay a malebot, idaw ko tosa a bataan katokoh i tosay a malebot idaw ko cacay a depah. o heci to mihecaan sabaw tosa a bolad katokoh i ayaw no mihcaan to cacay a bolad madohem to. i Taywan maadih ko lalangawan i tebanteban no boyo', boyo'an masakilangkilang ato i soemetay no lala'. o saahebalay ko nilangaw no belos to kakitidan. namakayni i enal katokoh i tebanteban no boyobayo'an ato bokebokelalan, idaw amin maadih ko langaw manamoh to cilal ko langaway a kakitidaanay. ano kasinawan ko belos ya papah mala kalawlawan alaw mala somanahay, o somanahay han kya langa nida. sakasaan sakaycowa langaw no belos mangadoway a iloc no papah kapah kanen, ya heci nida idaw aca ko kohepicay to cikah, ano tanamen kacileminan kaahecitan, sacikahen no yinconim kowni, o kakanan to no ayam kya heci, o angangan no padoh tahekal to ko cikah, no i lahaday a adipah sa mininac to sakangaay kya kapah, o nika singangan no belos namakaw oyniay saan. o ciid no mangadoway a belos idaw aca ko cilekay, mahida o micidekay a nilangaw, sakamo sa ko kanpoyako to oyni sa o wo-bei-ci, si tan-ning kapah kalasasapaiyowan, o mahiniay a nanom ato sapi' lotlot midawmi' to bangas saan sa. o sapaiyoen o lamit hanto: mibakah to ledek, pakapah to idang (izang), mipood to idang ato siimelangay to takolaway a moohoh to idang, o adada no bitoka, sipoces ko idang. o papah ato padoh no lamit:taneng paiyo to nikalatan no bawo to ledek, pocoh, o masidaday: padoh no kilang mingaay to milalitay a libong; o angnangnan: mikapah to imelang no tang-niyaw; o heci sa: sakakapah to ya kahay ko telo'ho ato hina sitanangay. no imelang o papah ato balo pacacamolen patelah a misangasip palonanomen, ya nisangasipan a nanom o sapililoc a sapibanaw to odip (ozip). o lebawa ano sidoka ko laway malebawa sa, o balohay a ciid palamel to cikah mipenec kya salananomen minanom.</FORM>
    </S>
</TEXT>