<?xml version="1.0" ?>
<TEXT id="Wiki_Sakizaya_pangciw" xml:lang="szy" source="Sakizaya Wikipedia, article: pangciw" copyright="CC BY-SA" citation="pangciw. (2025, May 05). In Wikipedia [Sakizaya]. https://szy.wikipedia.org/wiki/pangciw" BibTeX_citation="@misc{Wiki_szy_pangciw, title = pangciw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/pangciw} }">
    <S id="0">
        <FORM kindOf="original">pangciw u kamu nu Sakizaya, anu yakiw nu Lipun. kakiliman mimali tu pangciw u masakaputay a nipimali, sainayay a tademaw a sasiwaay tu tusaay a mimaliay i cacayay nu mamaliyan mimali. anu mipangciw tu ku mimaliay izaw ku midakepay izaw ku misimaway, anu midakapay matineng mimalit tu nipiwait tu malit maasek, anu makaasek maduba tu sakatukuh i sakasepat a 壘包, mamin dubaen tu katukuh i sayaway nu nipimalit cacayay kuni kaalaan nu mali; u misimaway maadih tu mali matineng mikiling tu dadakepan tu mali sisa yamiasekay tu mali madakep ci niza nayay tu. matatemec hen, tusaay a mimaliay malaliyun mimali atu midakep atu misimaway, sakasiwaay (nu wawaay kina enem, nu masakapahay kina pituay ) anu cima ku yadahay a nipimali kuyza ku kata'. anu siwaay hen kuni pimali maleca kuni malian, muliawaca hay nika katukuh tu nika tademecan tu kata'. misasengiay tu pangciw u leiciw. nilacul laylay u sasakamuwan tu nu mali, izaw ku kamu tu nu nimalian sa musaliwday a mali, nu Amuhuan a kamu nu wawa a sapilatlat. u nikingkiwan tu mihcaan sa, alaw katinengan u mali atu u saliwday a mali namakayni i dengciw. 1834 a mihcaan, Amuhuan nu pusidung tahkal ku cacayay a milatlatay a cudad, sakamu sa tu mali nu latlat, caay kalalucek ku nisulitan tu wayway. nu Amuhuan a hitay ci Abner Doubleday salucek sa misalucek tu mali tu sayaway, nika caay kalucek musakamu, tina kawawan tu sasakamuwan caay kalalucek kina kamu, sisa nayay i laylay a cudad kina kawaw. 1845 a mihcaan, Alexander Cartwright misulit tu cudad nu latlatay, sulit saan tu nisulitan, yadah patadengaay kina malian tu sayaway kyu malucek, tina kawaw tu sulit izaw ku lucekay sa, u sakanamuhan tu nu aydaay a tademaw kina latlat tu mamalian. 1846 a mihcaan, sayaway malingatu misasulit tu sapimatademecay a nipimali : New York Knickerbockers atu New York Nine；matademec i State of New Jersey a Elysian a mamalian. 1865 a mihcaan namakatimul malalayis satu mamin sa, namakatimulay a Amuhuan a tademaw izaw tu ku masasudemec tu mali, i mamalian nu Amuhuan katuud ku nu nakamuwan tu mali. 1869 a mihcaan, sayaway nu mimaliay mapatideng ku ngangan han tu Reds Hall of Fame hosts Vintage(u ngangan niza ayza Cincinnati Reds). Amuhuan izaw ku nipisalamal tu nu dumaan a mali tu nu Amuhuan, caay kalecacad ku mipisalamal, mahida nu sapaday a mali.</FORM>
        <FORM kindOf="standard">pangciw o kamo no Sakizaya, ano yakiw no Lipon. kakiliman mimali to pangciw o masakapotay a nipimali, sainayay a tademaw a sasiwaay to tosaay a mimaliay i cacayay no mamaliyan mimali. ano mipangciw to ko mimaliay izaw ko midakepay izaw ko misimaway, ano midakapay matineng mimalit to nipiwait to malit maasek, ano makaasek madoba to sakatokoh i sakasepat a 壘包, mamin dobaen to katokoh i sayaway no nipimalit cacayay koni kaalaan no mali; o misimaway maadih to mali matineng mikiling to dadakepan to mali sisa yamiasekay to mali madakep ci niza nayay to. matatemec hen, tosaay a mimaliay malaliyon mimali ato midakep ato misimaway, sakasiwaay (no wawaay kina enem, no masakapahay kina pitoay ) ano cima ko yadahay a nipimali koyza ko kata'. ano siwaay hen koni pimali maleca koni malian, moliawaca hay nika katokoh to nika tademecan to kata'. misasengiay to pangciw o leiciw. nilacol laylay o sasakamowan to no mali, izaw ko kamo to no nimalian sa mosaliwday a mali, no Amohoan a kamo no wawa a sapilatlat. o nikingkiwan to mihcaan sa, alaw katinengan o mali ato o saliwday a mali namakayni i dengciw. 1834 a mihcaan, Amohoan no posidong tahkal ko cacayay a milatlatay a codad, sakamo sa to mali no latlat, caay kalalocek ko nisolitan to wayway. no Amohoan a hitay ci Abner Doobleday salocek sa misalocek to mali to sayaway, nika caay kalocek mosakamo, tina kawawan to sasakamowan caay kalalocek kina kamo, sisa nayay i laylay a codad kina kawaw. 1845 a mihcaan, Alexander Cartwright misolit to codad no latlatay, solit saan to nisolitan, yadah patadengaay kina malian to sayaway kyo malocek, tina kawaw to solit izaw ko locekay sa, o sakanamohan to no aydaay a tademaw kina latlat to mamalian. 1846 a mihcaan, sayaway malingato misasolit to sapimatademecay a nipimali : New York Knickerbockers ato New York Nine；matademec i State of New Jersey a Elysian a mamalian. 1865 a mihcaan namakatimol malalayis sato mamin sa, namakatimolay a Amohoan a tademaw izaw to ko masasodemec to mali, i mamalian no Amohoan katood ko no nakamowan to mali. 1869 a mihcaan, sayaway no mimaliay mapatideng ko ngangan han to Reds Hall of Fame hosts Vintage(o ngangan niza ayza Cincinnati Reds). Amohoan izaw ko nipisalamal to no domaan a mali to no Amohoan, caay kalecacad ko mipisalamal, mahida no sapaday a mali.</FORM>
    </S>
</TEXT>