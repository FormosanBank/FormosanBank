<?xml version="1.0" ?>
<TEXT id="Wiki_Sakizaya_mikadabu" xml:lang="szy" source="Sakizaya Wikipedia, article: mikadabu" copyright="CC BY-SA" citation="mikadabu. (2025, May 05). In Wikipedia [Sakizaya]. https://szy.wikipedia.org/wiki/mikadabu" BibTeX_citation="@misc{Wiki_szy_mikadabu, title = mikadabu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/mikadabu} }">
    <S id="0">
        <FORM kindOf="original">mikadabu taw:ya sa. u tatayna ku mitelungay tu lalabu nu luma' ku kauzip nu Sakizaya. sisa, mikadabu amin ku tatana tu tataynaan. iza ku tatenga'ay a kungku nu babalaki, &quot; Iza ku cacay Hup-puay a malakapaay a tatama, tayza Tabungbung(kalangangan nu Taytu atu Kalinku a kuwan). mapatay ciniza sa, takus han ku acawa niza, sausi han ku pusekuay a sunis niza, cacay lasubu enen bataan iza ku cacay kayadah naniza. i taw:ya uzip nu babalaki sa, caay kasikika atu acawa, milakalak mikuli, katukuh i niyazu' tayza i luma' nu tawan, pasibana'en niza tu siacawaaytu ciniza tatenga mikadabu, anu sululen nu bakibaki aru' sa ku tatama i luma' nu tatayna a mikadabu. hini han sa, yadah ku acawa atu sunis, caay kalecad ku sibana' nu tatuasan atu Hulan, 'cacay ku saacawan, 'a nizatengan nu Hulam.&quot; miwananay zuma sa, mikadabu ku tatama i luma' nu tatayna, itizatu mazu' ciniza, tayza mikuli i tawan, pabelien amin i tatayna ku paysu,iluma' sitelung tu kawaw nu luma'. u tatayna ku miwananay tu sakauzip. iza ku kasaselal nu tatama, u misakilang, misaluma', mikasuy baeketay a kawaw sa, telungen nu tatama, u saki luma' amin, u tataynatu ku mitelungay. sisa, taw:ya mikadabu amin ku tatama nu Sakizaya.</FORM>
        <FORM kindOf="standard">mikadabo taw:ya sa. o tatayna ko mitelongay to lalabo no loma' ko kaozip no Sakizaya. sisa, mikadabo amin ko tatana to tataynaan. iza ko tatenga'ay a kongko no babalaki, &quot; Iza ko cacay Hop-poay a malakapaay a tatama, tayza Tabongbong(kalangangan no Tayto ato Kalinko a kowan). mapatay ciniza sa, takos han ko acawa niza, saosi han ko posekoay a sonis niza, cacay lasobo enen bataan iza ko cacay kayadah naniza. i taw:ya ozip no babalaki sa, caay kasikika ato acawa, milakalak mikoli, katokoh i niyazo' tayza i loma' no tawan, pasibana'en niza to siacawaayto ciniza tatenga mikadabo, ano sololen no bakibaki aro' sa ko tatama i loma' no tatayna a mikadabo. hini han sa, yadah ko acawa ato sonis, caay kalecad ko sibana' no tatoasan ato Holan, 'cacay ko saacawan, 'a nizatengan no Holam.&quot; miwananay zoma sa, mikadabo ko tatama i loma' no tatayna, itizato mazo' ciniza, tayza mikoli i tawan, pabelien amin i tatayna ko payso,iloma' sitelong to kawaw no loma'. o tatayna ko miwananay to sakaozip. iza ko kasaselal no tatama, o misakilang, misaloma', mikasoy baeketay a kawaw sa, telongen no tatama, o saki loma' amin, o tataynato ko mitelongay. sisa, taw:ya mikadabo amin ko tatama no Sakizaya.</FORM>
    </S>
</TEXT>