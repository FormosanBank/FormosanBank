<?xml version="1.0" ?>
<TEXT id="Wiki_Sakizaya_nipatadikud_ni_Cay-ing-wen_cung-tung_a_kamu" xml:lang="szy" source="Sakizaya Wikipedia, article: nipatadikud_ni_Cay-ing-wen_cung-tung_a_kamu" copyright="CC BY-SA" citation="nipatadikud_ni_Cay-ing-wen_cung-tung_a_kamu. (2025, May 05). In Wikipedia [Sakizaya]. https://szy.wikipedia.org/wiki/nipatadikud_ni_Cay-ing-wen_cung-tung_a_kamu" BibTeX_citation="@misc{Wiki_szy_nipatadikud_ni_Cay-ing-wen_cung-tung_a_kamu, title = nipatadikud_ni_Cay-ing-wen_cung-tung_a_kamu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nipatadikud_ni_Cay-ing-wen_cung-tung_a_kamu} }">
    <S id="0">
        <FORM kindOf="original">nakamuwan ni Cay-Ing-Wen cung-tung tu paniyul a sakakapah i 2016 a amihcan u cung-tung nu taywan ci Cay-ing-wen, napatadikud tu kamu paniyul a pakakapah tu nadikudan, i binacadan nu itaywanay, sakamu sa ci Cay-ing-wen, yu mahida henay mahkatayni ku namakayniyay i hulam a tademaw, anu layak aca atu hitay nu Hulam aca, tayni ku heni i taywan sa misawacu i tamuwan u Binacadan a yincumin, saan patadikud tu sasakamun i titaan u Binacadan , u nipatadikud nida tina kamuwan sa, caay kau la'tusay u kapahay tuway kina kawaw tuyniyan, nika, sakamu saan ku katuuday. anu tatenga' patadikud tu sasakamuen, panacacay han ku kawaw kya u tatenga'ay patadikud, saan ku nipangiha' nu katuuday, adiha hansa inayi' ku cacacacay aca nu wayway, tadaw u nipahemul a cacay tu kamu i Binacadan, saan amin ku mitapalay . anu tatenga' mi patadikud tu sasakamun sakamu satu ku mitapalay i tini i taywan; anu i cuwacuwaay a Binacadan, malecalecad ku nipiadih mutapal tina kawawan, i nayi' ku heci nina nipipatadikud tu kamu saan, idayhan u paduh acacay inayi' ku nilacul tu heci saan, u muhalhalay tu amin ku katuuday a Binacadan, tu nipilacul ni Cay-ing-wen tu nakamuwan nida, tu nipatadikudan a kamu tu nilacul a heci, katukuh ayda inayi' ku tekiteki nu nipakilukilul aca, sepat henay a mihcan mamin tu misinkiw, tu sakinatusa nida a malaCung-tung, caay haw? an idaw ku balucu' nida, amipatadikud tu nikapatelacan i tawya i kasumamadan, kau namakay labuway nu balacu' a kamu ku sapatahekal, patengil tu katuuday a binacadan, kya amasinanut ku nipitengil nu katuuday mitapal. wycanan ku pingalalan nu binacadan ayda uycanan ku hahalhalen nu Binacadan tu tatenga'ay a nipatadikud tu sasakamuen, uycanan ku ngalalen nu katuuday tu nipaini tu sasakamuen, wahacacay han nu Kanatal a mupabelih i binawlan, u sasalabuen, u sahenulay a kawaw tu sakay tini i sabawenemay a Binacadan. sakacacay, wahican nu Kanatal pasukas kuni alawan, i Binacadan tu lala'i kasumamadan, u naumahan nu Binawlan i tawya, anyaan pasukas ku kanatal a saheciyn musakamu kya, amasulinga' ku nipitengil nu binawlan. sakatusa, wacaay haw pasukas ku kanatal, tu naumahan nu babalaki i kasumamadan tulala', unaluma'an u nikabulawan malimad,uni kaykaydaan mi lami' miadup atu babutingan, aydaan u papasukasen amin nu kanatal kumahiniyay a lala'. sakatulu, u kamu nu Binacadan i , nikatayniyan nu kahulaman i taywan, lawpes saca kukamu nu Binacadan i nyadu', katukuh ayda amakaala tu waluway abataan ku mihecan, maliyuh tuamin ku wadiwawa nu binacadan, musakamu tu tadakamu nu binacadan, amalawlawpes tu kukamu inyadu', u lalangawen u tuudamin unanam tu sakaudip nunyadu', umahiniyay a kawaw caay kawnikakayi nu binawlan caay kaw nipiales nu binawlan , uni padetengan nu kanatal apa satedep mu sakamu tukamu numita, u mahiniyay a kawaw ahican nu kanatal misakaliyuh ku mahiniyay a kawaw. u sakasepat, wapatibeng mi sanga' ku tkanatal tu cacudadan nu Binacadan, awnu Binacadan amin ku pasubana'ay i cacudadan, kya ama palekal ku mamalawpesay tu a kamu nu binacadan, hinien ku kakawaw kya u tatenga'ay ani pasukas tu sasakamun, palu tatenga' ku katuudaya Binacadan. u sakalima sa, anu tatenga'patadikud tu nanu, kasu mamadan akawaw i binacadan hawsa, ku hakalamkam han paculil patapabaw pacumud i kinpu, tu nisanga'an tu hulic nu binacadan, tu sakay tini i naumahan unubayu, atu sapi siteked nu binacadan milhida maudip, itini i taywan kya u tatenga'ay ani patadikud tukawaw.</FORM>
        <FORM kindOf="standard">nakamowan ni Cay-Ing-Wen cong-tong to paniyol a sakakapah i 2016 a amihcan o cong-tong no taywan ci Cay-ing-wen, napatadikod to kamo paniyol a pakakapah to nadikodan, i binacadan no itaywanay, sakamo sa ci Cay-ing-wen, yo mahida henay mahkatayni ko namakayniyay i holam a tademaw, ano layak aca ato hitay no Holam aca, tayni ko heni i taywan sa misawaco i tamowan o Binacadan a yincomin, saan patadikod to sasakamon i titaan o Binacadan , o nipatadikod nida tina kamowan sa, caay kao la'tosay o kapahay toway kina kawaw toyniyan, nika, sakamo saan ko katooday. ano tatenga' patadikod to sasakamoen, panacacay han ko kawaw kya o tatenga'ay patadikod, saan ko nipangiha' no katooday, adiha hansa inayi' ko cacacacay aca no wayway, tadaw o nipahemol a cacay to kamo i Binacadan, saan amin ko mitapalay . ano tatenga' mi patadikod to sasakamon sakamo sato ko mitapalay i tini i taywan; ano i cowacowaay a Binacadan, malecalecad ko nipiadih motapal tina kawawan, i nayi' ko heci nina nipipatadikod to kamo saan, idayhan o padoh acacay inayi' ko nilacol to heci saan, o mohalhalay to amin ko katooday a Binacadan, to nipilacol ni Cay-ing-wen to nakamowan nida, to nipatadikodan a kamo to nilacol a heci, katokoh ayda inayi' ko tekiteki no nipakilokilol aca, sepat henay a mihcan mamin to misinkiw, to sakinatosa nida a malaCong-tong, caay haw? an idaw ko baloco' nida, amipatadikod to nikapatelacan i tawya i kasomamadan, kao namakay laboway no balaco' a kamo ko sapatahekal, patengil to katooday a binacadan, kya amasinanot ko nipitengil no katooday mitapal. wycanan ko pingalalan no binacadan ayda oycanan ko hahalhalen no Binacadan to tatenga'ay a nipatadikod to sasakamoen, oycanan ko ngalalen no katooday to nipaini to sasakamoen, wahacacay han no Kanatal a mopabelih i binawlan, o sasalaboen, o sahenolay a kawaw to sakay tini i sabawenemay a Binacadan. sakacacay, wahican no Kanatal pasokas koni alawan, i Binacadan to lala'i kasomamadan, o naomahan no Binawlan i tawya, anyaan pasokas ko kanatal a saheciyn mosakamo kya, amasolinga' ko nipitengil no binawlan. sakatosa, wacaay haw pasokas ko kanatal, to naomahan no babalaki i kasomamadan tolala', onaloma'an o nikabolawan malimad,oni kaykaydaan mi lami' miadop ato babotingan, aydaan o papasokasen amin no kanatal komahiniyay a lala'. sakatolo, o kamo no Binacadan i , nikatayniyan no kaholaman i taywan, lawpes saca kokamo no Binacadan i nyado', katokoh ayda amakaala to waloway abataan ko mihecan, maliyoh toamin ko wadiwawa no binacadan, mosakamo to tadakamo no binacadan, amalawlawpes to kokamo inyado', o lalangawen o toodamin onanam to sakaodip nonyado', omahiniyay a kawaw caay kawnikakayi no binawlan caay kaw nipiales no binawlan , oni padetengan no kanatal apa satedep mo sakamo tokamo nomita, o mahiniyay a kawaw ahican no kanatal misakaliyoh ko mahiniyay a kawaw. o sakasepat, wapatibeng mi sanga' ko tkanatal to cacodadan no Binacadan, awno Binacadan amin ko pasobana'ay i cacodadan, kya ama palekal ko mamalawpesay to a kamo no binacadan, hinien ko kakawaw kya o tatenga'ay ani pasokas to sasakamon, palo tatenga' ko katoodaya Binacadan. o sakalima sa, ano tatenga'patadikod to nano, kaso mamadan akawaw i binacadan hawsa, ko hakalamkam han pacolil patapabaw pacomod i kinpo, to nisanga'an to holic no binacadan, to sakay tini i naomahan onobayo, ato sapi siteked no binacadan milhida maodip, itini i taywan kya o tatenga'ay ani patadikod tokawaw.</FORM>
    </S>
</TEXT>