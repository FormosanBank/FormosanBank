<TEXT id="Wiki_Sakizaya_nu_icelang_ku_musepi,_nu_palabang_ku_punu'" xml:lang="pwn" source="" copyright="" citation="" BibTeX_citation="">
    <S id="0">
        <FORM>nu icelang ku musepi, nu palabang ku punu' buhci tu kamu u icelang sa, masadeap ku tademaw, malaluk ku tademaw. u musepi sa, u kapahay a uzip atu sepi sanay. u palabang sa, tala ihekal, katuud ku cabay icuwacuwa, tayza mizizaw tu cabay ihekal. u punu' sa, u tangah nu tademaw, ilabu' nu tangah, u zateng nu tangah nu tademaw. saka minanam tu lalangawan ,nalimaan ,malukay a kawaw, atu niyazu' a kawaw, izaw ku "palabang" sananay a aluday i niyazu'. mahiniay palabangay a putiput tayza nutaway a niyazu' sa, mizizaw tu nutaway a niyazu', malacabay, masasukazih, palekal tu binawlan a kawaw. mahiza sa, katuud tu ku cabay nu mita, teneng kami minanam tu kapahay a laylay. pacunus tu ku nazatengan nu binawlan. namakayniay a nasulitan nasakamuan atu natinengan u laylay nu tuas ni Pangcah aut Sakizaya Cikasuan, sulitan ni Tiway sayun.</FORM>
    </S>
</TEXT>
