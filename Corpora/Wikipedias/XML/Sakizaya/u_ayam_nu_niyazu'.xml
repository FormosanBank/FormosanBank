<?xml version="1.0" ?>
<TEXT id="Wiki_Sakizaya_u_ayam_nu_niyazu'" xml:lang="pwn" source="Paiwan Wikipedia, article: u_ayam_nu_niyazu'" copyright="CC BY-SA" citation="u_ayam_nu_niyazu'. (2024, December 07). In Wikipedia [Paiwan]. https://pwn.wikipedia.org/wiki/u_ayam_nu_niyazu'" BibTeX_citation="@misc{Wiki_pwn_u_ayam_nu_niyazu', title = u_ayam_nu_niyazu', year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_ayam_nu_niyazu'} }">
    <S id="0">
        <FORM kindOf="original">u ayam nu niyazu' kakiliman hina makaazih kita tu akak,deku,palang,takelulu atu padakuwang i niyazu', tina lima a ayam, u niyazu'ay a ayam. caay mikazakep kita tuyniay a ayam. sapuelac akak u 雀形目鴉科 ku akak, hina makaazih i tusu atu niyazu', yadah ku akak. u sipunu'ay a ayam ku akak, matineng pabalucu' tu kawaw. yadah kakuniza ku akak, ayzasa, sainayi'ay 40 kya kakuniza i kitakit mapulung. zuma a kakitizaan atu lalangawan, u kapahay a ayam saan nu tademaw, uyzasa, u zuma a lalangawan(tinaku: Intian lalangwan), u da'cusay a ayam saan. mahiza u icel ku akak, alawhani anu u icel satu, hina u da'cusay a icel. inuayaway a Hulam, masanek tu angtulay atu mapatayay a sanek ku akak, sisa, u da'cusay a ayam satu, u zama a kamu sa, kya lumeniay a kulit atu cangal a suni, u da'cusay ku mahiniay. deku u bihid atu banuh nu tangila nu deku mahiza tu nani', sisa panganganen nu Hulam a tademaw ku 貓頭鷹. i kanatal, inayi'i ku deku i satimulan a co , izaw tu i kanatal zuma a kakitizaan. ilabiyi tahkal ku deku, mukan tu titi ku deku. ahebal ku tangah, apuyu' ku laway, taayaw ku mata, u nuhekalan deku, caay kalecad tu zuma a ayam. u kapahay a ayam i sahetu a kitakit atu lalangawan, u da'cusay a ayam caykasa, mabelih tu padaduki . u kanen nu deku, u adidi'ay a aadupan, yamalyilu tu cilekay,atikak,takula',bisasula ,adidi'ay a ayam atu zuma a aadupan. masakamuway ayza a demiad, musasakamuan aku ku mahiniay u tini niyazu', u maazihay a ayam. hica apangangan nu mita u Sakizaya, sisa haw, hangisaw izaw kya ayam hananay sa, mahiniay akak sa ku suni' ni hiza. akak satu nu mita, u wuya烏鴉 satu ku Hulam. hang tatenga', anu taputah kisu kyami saan tahkal sanu Pangcah . sa amilalang tu bayi itisuwanan. sa amana henay. kasawni tu atahkal tu ku bayi amisakamu tisuwanan amitu asaw amilalang tahkal kisu. hangisaw sa, anu masuni' tu ku akak hawsa, paysin sa ku babalaki. hangyisaw amatengil tu ku kamu nu babalaki. amana katahkal sa, amana sa kita haw. anu mudadiw ilabulabu' nu palupaludan, ilalabu' saw nu tunaw, sa mudadiw henay anu misausi tuniyan u sesio kapah tu, anu minuli' kapah tu, mitapudpatud kapah tu. paysin sa ku babalaki, amana bucici sa atahkal anu mahicahhica. sa, anu izaw ku da'cusay a kakaw. sada'cus tu amahini, sa mahiniay sa u akak han nu mita. izaw aca, anu u sangsangdeb kyami, i zikuz nu luma' namu, izaw ku mahiniay ku deku , "ku...ku..." sa ku suni' niza. hangisaw sa anu makatengil tu mahiniay tu sansandeb matengil mahiniay a suni' haw, unu deku a suni', musakamu tu babalaki, matineng tu ku babalaki. anu sibili u tatayna nu lalabu' nu luma' kyami sa, niza tu awaw tu tatayna. u nawawa kina bili kya i biliay satu ku babalaki. tatenga' hakya "ku ku..." sa. ku niyan u deku hanu mita kyami. sa, hang, matineng tu. haw u tatayna kina bili, sa kina sibiliay sa u tatayna saw ku lecuhen a wawa. hang, matineng ku babalaki yo, tatenga' mahini sa. caay kaw lutuk u titi . u zuma a ayam hang, atayza kita i buyubuyu'an kyami, satu i kilangkilang sa, amalikeluh kita u palang . "eyk eyk .." u palang, u 老鷹 hanu Hulam. hang, uheni kyami, u titi ku kan nu heni. sa mihya mahini kyami u ciwciw nu tulakuk kyami haw, atu bau , mizakep kina mahiniay palang han nu mita. iza kya paca tu niyan u buting atu adidi'ay a buting itini i sa'wac, pakanen heni. sa matengil tu niyan u takelu' hani kyami u sulit nu kamu akak 烏鴉, kwakwa 秧鳥, deku 貓頭鷹, palang 老鷹, takelulu 啄木鳥, padakuwang 白鷺鷥 namakayniyan a nasulitan nasakamuwan atu natinengan Wikipayke paybalucu'ay pulungamin a cudad-鳥 wikipitiya nu Hulam -啄木鳥 wikipitiya nu Hulam -老鷹 nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun</FORM>
        <FORM kindOf="standard">o ayam no niyazo' kakiliman hina makaazih kita to akak,deko,palang,takelolo ato padakowang i niyazo', tina lima a ayam, o niyazo'ay a ayam. caay mikazakep kita toyniay a ayam. sapoelac akak o 雀形目鴉科 ko akak, hina makaazih i toso ato niyazo', yadah ko akak. o sipono'ay a ayam ko akak, matineng pabaloco' to kawaw. yadah kakoniza ko akak, ayzasa, sainayi'ay 40 kya kakoniza i kitakit mapolong. zoma a kakitizaan ato lalangawan, o kapahay a ayam saan no tademaw, oyzasa, o zoma a lalangawan(tinako: Intian lalangwan), o da'cosay a ayam saan. mahiza o icel ko akak, alawhani ano o icel sato, hina o da'cosay a icel. inoayaway a Holam, masanek to angtolay ato mapatayay a sanek ko akak, sisa, o da'cosay a ayam sato, o zama a kamo sa, kya lomeniay a kolit ato cangal a soni, o da'cosay ko mahiniay. deko o bihid ato banoh no tangila no deko mahiza to nani', sisa panganganen no Holam a tademaw ko 貓頭鷹. i kanatal, inayi'i ko deko i satimolan a co , izaw to i kanatal zoma a kakitizaan. ilabiyi tahkal ko deko, mokan to titi ko deko. ahebal ko tangah, apoyo' ko laway, taayaw ko mata, o nohekalan deko, caay kalecad to zoma a ayam. o kapahay a ayam i saheto a kitakit ato lalangawan, o da'cosay a ayam caykasa, mabelih to padadoki . o kanen no deko, o adidi'ay a aadopan, yamalyilo to cilekay,atikak,takola',bisasola ,adidi'ay a ayam ato zoma a aadopan. masakamoway ayza a demiad, mosasakamoan ako ko mahiniay o tini niyazo', o maazihay a ayam. hica apangangan no mita o Sakizaya, sisa haw, hangisaw izaw kya ayam hananay sa, mahiniay akak sa ko soni' ni hiza. akak sato no mita, o woya烏鴉 sato ko Holam. hang tatenga', ano tapotah kiso kyami saan tahkal sano Pangcah . sa amilalang to bayi itisowanan. sa amana henay. kasawni to atahkal to ko bayi amisakamo tisowanan amito asaw amilalang tahkal kiso. hangisaw sa, ano masoni' to ko akak hawsa, paysin sa ko babalaki. hangyisaw amatengil to ko kamo no babalaki. amana katahkal sa, amana sa kita haw. ano modadiw ilabolabo' no palopalodan, ilalabo' saw no tonaw, sa modadiw henay ano misaosi toniyan o sesio kapah to, ano minoli' kapah to, mitapodpatod kapah to. paysin sa ko babalaki, amana bocici sa atahkal ano mahicahhica. sa, ano izaw ko da'cosay a kakaw. sada'cos to amahini, sa mahiniay sa o akak han no mita. izaw aca, ano o sangsangdeb kyami, i zikoz no loma' namo, izaw ko mahiniay ko deko , "ko...ko..." sa ko soni' niza. hangisaw sa ano makatengil to mahiniay to sansandeb matengil mahiniay a soni' haw, ono deko a soni', mosakamo to babalaki, matineng to ko babalaki. ano sibili o tatayna no lalabo' no loma' kyami sa, niza to awaw to tatayna. o nawawa kina bili kya i biliay sato ko babalaki. tatenga' hakya "ko ko..." sa. ko niyan o deko hano mita kyami. sa, hang, matineng to. haw o tatayna kina bili, sa kina sibiliay sa o tatayna saw ko lecohen a wawa. hang, matineng ko babalaki yo, tatenga' mahini sa. caay kaw lotok o titi . o zoma a ayam hang, atayza kita i boyoboyo'an kyami, sato i kilangkilang sa, amalikeloh kita o palang . "eyk eyk .." o palang, o 老鷹 hano Holam. hang, oheni kyami, o titi ko kan no heni. sa mihya mahini kyami o ciwciw no tolakok kyami haw, ato bao , mizakep kina mahiniay palang han no mita. iza kya paca to niyan o boting ato adidi'ay a boting itini i sa'wac, pakanen heni. sa matengil to niyan o takelo' hani kyami o solit no kamo akak 烏鴉, kwakwa 秧鳥, deko 貓頭鷹, palang 老鷹, takelolo 啄木鳥, padakowang 白鷺鷥 namakayniyan a nasolitan nasakamowan ato natinengan Wikipayke paybaloco'ay polongamin a codad-鳥 wikipitiya no Holam -啄木鳥 wikipitiya no Holam -老鷹 nasolitan nay paybaloco'ay a kawaw no sobana'ay a po 2018-1, nasolitan ni Toko Sayon</FORM>
    </S>
</TEXT>