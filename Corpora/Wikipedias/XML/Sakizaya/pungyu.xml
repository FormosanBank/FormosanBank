<?xml version="1.0" ?>
<TEXT id="Wiki_Sakizaya_pungyu" xml:lang="szy" source="Sakizaya Wikipedia, article: pungyu" copyright="CC BY-SA" citation="pungyu. (2025, May 05). In Wikipedia [Sakizaya]. https://szy.wikipedia.org/wiki/pungyu" BibTeX_citation="@misc{Wiki_szy_pungyu, title = pungyu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/pungyu} }">
    <S id="0">
        <FORM kindOf="original">pungyu (Hulam a sulit: 小黑鬼) Cidungecay i nu sasaan nya Sipiledacay buyu' sa, izaw kya sidungecay hananay kaitizaan, u pilisinan nu Sakizaya i tawya henay, u kasasualiwan nu pabaway atu sasaay i tiza, saka icelang nu mapalaway itiza misalisin, sisa u mapalaway atu tumuk a dada' ku tanengay talabu i tiza, lacus sizumaay sa ku cimacima talabu, u saka lacus saka uzip. sumamad i tiza ku mapalaway misalisin, milunguc misaudad, atu milunguc tu saka kapah nu demiaday a lisin, i tini ku pasalisin tu kalu kawakawaw nu niyazu' a kapah ku kalecapu nu i niyazu'ay, tatikedasa i sasa nya sipidacay kya Cidungecay a kaitizaan. hinisa ku tumuk nu Sakul ci U cin san , i tawya izaw kya masabelengay lumeni'ay ku banges, punelay didi'tu tu azihen misimaw na lala' i tini(Cidungecay), sipangngan han kina di'tu sa pungyu han, damsay nika mapadakiyay sa, caay picapi tu tademaw, kidem sa i batad miazih, misa culiculil.</FORM>
        <FORM kindOf="standard">pongyo (Holam a solit: 小黑鬼) Cidongecay i no sasaan nya Sipiledacay boyo' sa, izaw kya sidongecay hananay kaitizaan, o pilisinan no Sakizaya i tawya henay, o kasasoaliwan no pabaway ato sasaay i tiza, saka icelang no mapalaway itiza misalisin, sisa o mapalaway ato tomok a dada' ko tanengay talabo i tiza, lacos sizomaay sa ko cimacima talabo, o saka lacos saka ozip. somamad i tiza ko mapalaway misalisin, milongoc misaodad, ato milongoc to saka kapah no demiaday a lisin, i tini ko pasalisin to kalo kawakawaw no niyazo' a kapah ko kalecapo no i niyazo'ay, tatikedasa i sasa nya sipidacay kya Cidongecay a kaitizaan. hinisa ko tomok no Sakol ci U cin san , i tawya izaw kya masabelengay lomeni'ay ko banges, ponelay didi'to to azihen misimaw na lala' i tini(Cidongecay), sipangngan han kina di'to sa pongyo han, damsay nika mapadakiyay sa, caay picapi to tademaw, kidem sa i batad miazih, misa colicolil.</FORM>
    </S>
</TEXT>