<?xml version="1.0" ?>
<TEXT id="Wiki_Sakizaya_sitangahay_a_dietu_ci_Butung" xml:lang="szy" source="Sakizaya Wikipedia, article: sitangahay_a_dietu_ci_Butung" copyright="CC BY-SA" citation="sitangahay_a_dietu_ci_Butung. (2025, May 05). In Wikipedia [Sakizaya]. https://szy.wikipedia.org/wiki/sitangahay_a_dietu_ci_Butung" BibTeX_citation="@misc{Wiki_szy_sitangahay_a_dietu_ci_Butung, title = sitangahay_a_dietu_ci_Butung, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/sitangahay_a_dietu_ci_Butung} }">
    <S id="0">
        <FORM kindOf="original">== sitangahay a dietu ci Butung == namakay cuwa ci Butung ipabaway talahekal ci Butung, mikadabu i wawana nu Sakizaya ci sayunan, iyadah ku sasangaan niza tu culen , linengen niza ku culen, tuwa malaheci' niza a patadas. sipaluma niza tu sicedamay a heci atu a kenekay a heci, u sicedamay a heci sa mala tipus, u akenekay a heci sa mala habay. u dietu ci Butung namahiza, sipasubana' ni Butung ku iyadahay a sakaluk atu sapisalisin , namahiza sitangahay a dietu atu naenengan a dietu han nu binawlan. nazikuzan tu tulu a mihca a taluma kaku sa ci Butung, u sakasa mabatad ku zazan, kiyu maydih ci Sayunan pakayluma' pacabay tu wina atu wama. uyzasa sibili tu ci sayun, maydih miladay ci Butungan a taluma'. i pabaw ku luma' ni butung a maka tukal mukayakay, sakamuhan ni butung ci Sayun anu mukayakay tu tukal sa amana pangiha'han niza. talapabaw ci Butung atu Sayun mukayakay tu kiya tatusaay, iyu a katukuhan tu i pabaw, mangelu' tu ci sayun mapawan tu nakamuan pangiha' ciniza, itawya tansul sa mangeli' kiya tukal, mahetik ci sayun i lala', malupisak ku bili niza tahekal ku caket, pabuy, tulakuk, aadupen. tuwa taluma' ci Butung i pabaw, ci Sayun sa mala dietu nu aadupen, mikuwan tu nu hekalan aadupen. mukayakay ku tukal yani satukalan nuhni, u pela' nu ngeli' niya tukal sa mahetik i tepal niya maibul u hecek nu sapat hantu, u kuku' nu pangkiw niya tukal sa, maliwang i hanauka a buyu' nu nabakuwan. namahiza, anu micaliway ku sakizaya tiza hecek a baetu sa,satezep han, amana ka aliyaliyac,u cayay kasikaz tu di'tu ku mahizaay. mala dietu ci Sayun u sa'wac nu buyu', malecad tu izang nu tademaw, u sa'wac sa u menmen nu bukebukelalan, u sapakengtu uzip. ngabul maduba' i buyubuyuan, u kiyuma i baluwang nu misu a mabi'. malabali kisu, amitudu' tu tabuyuay a zazan, u suni' nu tulakuk sa sapacukat isuwanan. u nipatungnus nuniyam, napialai, pasangaan kami tu, kapah maenapay a zazan. u dadiw atu palaw maahemaw ku dadiw tunu palaw, mahaymaw ku culil. sasukapahay nu dietu, amiteka tu ku lisin, saahemawen nu niyam ku suni' amibetik, mihalhal tuni ka tayni nu misu, tulisen a mudadiw tunu kanamuhan nu misu. namakay cuwaay a cudad nisulitan ni Tuku Sayiun nasulitan i 2013 a mihcaan</FORM>
        <FORM kindOf="standard">== sitangahay a dieto ci Botong == namakay cowa ci Botong ipabaway talahekal ci Botong, mikadabo i wawana no Sakizaya ci sayonan, iyadah ko sasangaan niza to colen , linengen niza ko colen, towa malaheci' niza a patadas. sipaloma niza to sicedamay a heci ato a kenekay a heci, o sicedamay a heci sa mala tipos, o akenekay a heci sa mala habay. o dieto ci Botong namahiza, sipasobana' ni Botong ko iyadahay a sakalok ato sapisalisin , namahiza sitangahay a dieto ato naenengan a dieto han no binawlan. nazikozan to tolo a mihca a taloma kako sa ci Botong, o sakasa mabatad ko zazan, kiyo maydih ci Sayonan pakayloma' pacabay to wina ato wama. oyzasa sibili to ci sayon, maydih miladay ci Botongan a taloma'. i pabaw ko loma' ni botong a maka tokal mokayakay, sakamohan ni botong ci Sayon ano mokayakay to tokal sa amana pangiha'han niza. talapabaw ci Botong ato Sayon mokayakay to kiya tatosaay, iyo a katokohan to i pabaw, mangelo' to ci sayon mapawan to nakamoan pangiha' ciniza, itawya tansol sa mangeli' kiya tokal, mahetik ci sayon i lala', malopisak ko bili niza tahekal ko caket, paboy, tolakok, aadopen. towa taloma' ci Botong i pabaw, ci Sayon sa mala dieto no aadopen, mikowan to no hekalan aadopen. mokayakay ko tokal yani satokalan nohni, o pela' no ngeli' niya tokal sa mahetik i tepal niya maibol o hecek no sapat hanto, o koko' no pangkiw niya tokal sa, maliwang i hanaoka a boyo' no nabakowan. namahiza, ano micaliway ko sakizaya tiza hecek a baeto sa,satezep han, amana ka aliyaliyac,o cayay kasikaz to di'to ko mahizaay. mala dieto ci Sayon o sa'wac no boyo', malecad to izang no tademaw, o sa'wac sa o menmen no bokebokelalan, o sapakengto ozip. ngabol madoba' i boyoboyoan, o kiyoma i balowang no miso a mabi'. malabali kiso, amitodo' to taboyoay a zazan, o soni' no tolakok sa sapacokat isowanan. o nipatongnos noniyam, napialai, pasangaan kami to, kapah maenapay a zazan. o dadiw ato palaw maahemaw ko dadiw tono palaw, mahaymaw ko colil. sasokapahay no dieto, amiteka to ko lisin, saahemawen no niyam ko soni' amibetik, mihalhal toni ka tayni no miso, tolisen a modadiw tono kanamohan no miso. namakay cowaay a codad nisolitan ni Toko Sayion nasolitan i 2013 a mihcaan</FORM>
    </S>
</TEXT>