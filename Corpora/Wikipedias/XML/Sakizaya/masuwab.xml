<?xml version="1.0" ?>
<TEXT id="Wiki_Sakizaya_masuwab" xml:lang="szy" source="Sakizaya Wikipedia, article: masuwab" copyright="CC BY-SA" citation="masuwab. (2025, May 05). In Wikipedia [Sakizaya]. https://szy.wikipedia.org/wiki/masuwab" BibTeX_citation="@misc{Wiki_szy_masuwab, title = masuwab, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/masuwab} }">
    <S id="0">
        <FORM kindOf="original">masuwab 打哈欠 namahica masuwab sawsawni kami masuwab caay katineng. anu mangelu' saca maydih mabi' i sandeb , masuwab tu kami. izaw satu i biyalaw , masuwab tuway. sipunu' i tangah nu mita, mizateng, misimsim, mabulah, mabalucu'...u kawaw amin nu punu'. maydih kami mabi' sanay, saca biyalaw ma'kek kami, masatezep tu ku punu' nu mita. ayzasa, maydih masasa mukawaw tu ku punu' nu mita. anu maydih musakawaw tu ku punu' sa, maydih tu ku yang-ci ilabu' nu bali. sisa, u punu' nu mita pasubana' tu kidu nu mita, pacunusen ku yang-ci atudi. anu mahiza sa, patahekal tu ku laway nu mita, mihanhan tu ku yadahay a yangci. uyniyan a kawaw sa u &quot;masuwab&quot; sananay. caaykatatenga'ay a kamu namakay sabana'an nu tademaw, ipabaway a kamu, anu caykataneng tu yang-ci, yadah ku er-yang-hua-tan , asaca cueded tu ku punu', caykatatenga'ay. usakasa anu maulah kisu, cay kisu mabuwab, mahemin miundu kisu, talakaw ku kidu lahud, asaca isasa' nu cilal, caaytu kisu maydih masuwab. sisa, caayka kakaph tu mahiniay a kamu. u kawaw nu punu' zayhan mangadis ku yangci i punu' saan, u kidu nu mita amasuwab patungalen patabakiyan ku fei , amihanhan tu yadahay a yangci. patahekal tu hanhan sa, makelec ku bala' , taneng patahekal ku elyanghuatan . uyzasa, uyniyan a sapuelac, pabaliw . izay mahmin miuntu sa, maydih yangci sa, kya caay masuwab? u ungay nani' atu wacu, tuwaca bisasula' , buting...masasuwab tu. sisa, matineng tu kita, masuwab sananay u kasumamadan a kawaw kuyni. anu caay kakapah ku angil, mangelu', atu mangadis ku hanhan sa, masuwab tuway. sisa, tina kawaw sa masasiket tu pahekal tu angil. anu mangelu' ku tademaw, tahekal tu ku tina kidu a kawaw. u tatenga'ay a gankiw capiay a mihcaan, izaw ku gankiw nu tademaw, anu talakaw ku kidu lahud nu tademaw, maydih masuwab tu ku tademaw atu mauzipay, u zateng nu heni, anu masuwag kita, maydih patasasa' tu kidu lahud ku punu' nu mita. anu masuwab kita, melecek tu ku kidu lahud, caytu katalakaw. anu matenes talakaw ku kidu lahud, masuwab aca tu kita. namakayhini, anu maydih masamel, masuwabtu.</FORM>
        <FORM kindOf="standard">masowab 打哈欠 namahica masowab sawsawni kami masowab caay katineng. ano mangelo' saca maydih mabi' i sandeb , masowab to kami. izaw sato i biyalaw , masowab toway. sipono' i tangah no mita, mizateng, misimsim, mabolah, mabaloco'...o kawaw amin no pono'. maydih kami mabi' sanay, saca biyalaw ma'kek kami, masatezep to ko pono' no mita. ayzasa, maydih masasa mokawaw to ko pono' no mita. ano maydih mosakawaw to ko pono' sa, maydih to ko yang-ci ilabo' no bali. sisa, o pono' no mita pasobana' to kido no mita, paconosen ko yang-ci atodi. ano mahiza sa, patahekal to ko laway no mita, mihanhan to ko yadahay a yangci. oyniyan a kawaw sa o &quot;masowab&quot; sananay. caaykatatenga'ay a kamo namakay sabana'an no tademaw, ipabaway a kamo, ano caykataneng to yang-ci, yadah ko er-yang-hoa-tan , asaca coeded to ko pono', caykatatenga'ay. osakasa ano maolah kiso, cay kiso mabowab, mahemin miondo kiso, talakaw ko kido lahod, asaca isasa' no cilal, caayto kiso maydih masowab. sisa, caayka kakaph to mahiniay a kamo. o kawaw no pono' zayhan mangadis ko yangci i pono' saan, o kido no mita amasowab patongalen patabakiyan ko fei , amihanhan to yadahay a yangci. patahekal to hanhan sa, makelec ko bala' , taneng patahekal ko elyanghoatan . oyzasa, oyniyan a sapoelac, pabaliw . izay mahmin mionto sa, maydih yangci sa, kya caay masowab? o ongay nani' ato waco, towaca bisasola' , boting...masasowab to. sisa, matineng to kita, masowab sananay o kasomamadan a kawaw koyni. ano caay kakapah ko angil, mangelo', ato mangadis ko hanhan sa, masowab toway. sisa, tina kawaw sa masasiket to pahekal to angil. ano mangelo' ko tademaw, tahekal to ko tina kido a kawaw. o tatenga'ay a gankiw capiay a mihcaan, izaw ko gankiw no tademaw, ano talakaw ko kido lahod no tademaw, maydih masowab to ko tademaw ato maozipay, o zateng no heni, ano masowag kita, maydih patasasa' to kido lahod ko pono' no mita. ano masowab kita, melecek to ko kido lahod, cayto katalakaw. ano matenes talakaw ko kido lahod, masowab aca to kita. namakayhini, ano maydih masamel, masowabto.</FORM>
    </S>
</TEXT>