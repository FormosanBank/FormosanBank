<?xml version="1.0" ?>
<TEXT id="Wiki_Sakizaya_masuwab" xml:lang="pwn" source="Paiwan Wikipedia, article: masuwab" copyright="CC BY-SA" citation="masuwab. (2024, November 18). In Wikipedia [Paiwan]. https://pwn.wikipedia.org/wiki/masuwab" BibTeX_citation="@misc{Wiki_pwn_masuwab, title = masuwab, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/masuwab} }">
    <S id="0">
        <FORM>masuwab namahica masuwab sawsawni kami masuwab caay katineng. anu mangelu' saca maydih mabi' i sandeb, masuwab tu kami. izaw satu i biyalaw, masuwab tuway. sipunu' i tangah nu mita, mizateng, misimsim, mabulah, mabalucu'...u kawaw amin nu punu'. maydih kami mabi' sanay, saca biyalaw ma'kek kami, masatezep tu ku punu' nu mita. ayzasa, maydih masasa mukawaw tu ku punu' nu mita. anu maydih musakawaw tu ku punu' sa, maydih tu ku yang ci ilabu' nu bali. sisa, u punu' nu mita pasubana' tu kidu nu mita, pacunusen ku yang ci atudi. anu mahiza sa, patahekal tu ku laway nu mita, mihanhan tu ku yadahay a yangci. uyniyan a kawaw sa u &quot;masuwab&quot; sananay. caaykatatenga'ay a kamu namakay sabana'an nu tademaw, ipabaway a kamu, anu caykataneng tu yang ci, yadah ku er yang hua tan, asaca cueded tu ku punu', caykatatenga'ay. usakasa anu maulah kisu, cay kisu mabuwab, mahemin miundu kisu, talakaw ku kidu lahud, asaca isasa' nu cilal, caaytu kisu maydih masuwab. sisa, caayka kakaph tu mahiniay a kamu. u kawaw nu punu' zayhan mangadis ku yangci i punu' saan, u kidu nu mita amasuwab patungalen patabakiyan ku fei, amihanhan tu yadahay a yangci. patahekal tu hanhan sa, makelec ku bala', taneng patahekal ku elyanghuatan. uyzasa, uyniyan a sapuelac, pabaliw. izay mahmin miuntu sa, maydih yangci sa, kya caay masuwab? u ungay nani' atu wacu, tuwaca bisasula', buting...masasuwab tu. sisa, matineng tu kita, masuwab sananay u kasumamadan a kawaw kuyni. anu caay kakapah ku angil, mangelu', atu mangadis ku hanhan sa, masuwab tuway. sisa, tina kawaw sa masasiket tu pahekal tu angil. anu mangelu' ku tademaw, tahekal tu ku tina kidu a kawaw. u tatenga'ay a gankiw capiay a mihcaan, izaw ku gankiw nu tademaw, anu talakaw ku kidu lahud nu tademaw, maydih masuwab tu ku tademaw atu mauzipay, u zateng nu heni, anu masuwag kita, maydih patasasa' tu kidu lahud ku punu' nu mita. anu masuwab kita, melecek tu ku kidu lahud, caytu katalakaw. anu matenes talakaw ku kidu lahud, masuwab aca tu kita. namakayhini, anu maydih masamel, masuwabtu. namakayniay a nasulitan nasakamuan atu natinengan Provine, Robert R. Curious Behavior: Yawning, Laughing, Hiccupping, and Beyond (Harvard University Press; 2012) 246 pages; examines the evolutionary context for humans Why Do We Yawn? The unexpected truth behind the science of yawning, LiveLeak (originally aired on Good Morning America), 30 July 2007 nasulitan nay pabalucu'ay a kawaw nu subana'ay a pu 2018 1, nasulitan ni Tuku Sayun.</FORM>
    </S>
</TEXT>
