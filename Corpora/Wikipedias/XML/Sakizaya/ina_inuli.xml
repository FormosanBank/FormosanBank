<?xml version="1.0" ?>
<TEXT id="Wiki_Sakizaya_ina_inuli" xml:lang="szy" source="Sakizaya Wikipedia, article: ina_inuli" copyright="CC BY-SA" citation="ina_inuli. (2025, May 05). In Wikipedia [Sakizaya]. https://szy.wikipedia.org/wiki/ina_inuli" BibTeX_citation="@misc{Wiki_szy_ina_inuli, title = ina_inuli, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ina_inuli} }">
    <S id="0">
        <FORM kindOf="original">ungangan nu cudad:ina inuli 文: nanihal, natukian haymawsatu ku bunac malawpes, mulecuh kya cacaya a lutungan wawa.u kanamuhan a wawa aku!zayhan tahkal kisu,amala wina tu kaku.ka salunganay kya adidiay a lima,ka salunganay kya adidiay a kuku',ina kanca a sakapahen miading kisu…..,mulaay a wawa haymawa haymaw sa katuh a balaki,masakapahay a tademaw katangasaen a mala saicelangay a pahezek. kanamuhan a wawa!kasikucu,maladay tayza i nalinabuwan.tayza mikilim tu adibangbang,mikilim tu padakaw,atu ucanacanan tu salungaan ku balu a midang salama.salimulak sa mibalakas,pabiyalaw makazih tu cilekay,salunganay ku balu. pisilutiy maduba'.tu maladay tu wina tayza i labu tu kilangkilangan!muawaw kiya ayam,kapulus atu belalangad,kapahay min a cabay yu. atu i kilang kilangan mibalakas,sakulkul sa i lutulutukan,u kapahay min a cabay. ladayan ni wina kisu,mapulung tayza miazih tu bayu.tapabaw sa ku tangila,mitengil tu ngiha nu bali.ngiwngiw ku ladem,belitbeli ku bunac, limulak haw sa,malalum haw sa,muawaw min kuhini tisuwanan. izaw ku I lumaay niyam,izaw ku cabay,izaw ku luma' ,cacudadan,izaw ku tuse,izaw ku kitakit,atu, unian kitakit.hamin a tademaw sa kasasukapah tu,kyu bilibiyang ku mami ku kitakit. maydih kuyni hatusa a lima,anuayaway malatabakiay sa ,siicelang sa,atu kelec miikec tu lima ni ina,maydih kuyni hatusa a lima, tahadauc haycan sikuwang. amana pisawacu tu,uzip nu tau a laecus miala.Kuyni akawaw, matinemin.nikasa,kya mahiza?teban nu ngangayaw kitakitan atu kitakitan, nay kakatuud ku mauzipay mapapicuk?ngangayaway sa u ditu,mahamin masebek. amana piala!Kiza wawamin,matengil ku ayam mitawik tu sananal,malingatu cacay a demiad wina ku misakalamay. amana piala!Kiza wawamin,satezep sa i tapiingan nu sasingalan pawang tu bulad,atu wina mapulung i labii miinuli. nay u wawa a mana kunianmin mahedaw i kitakit.nipabelian nu kalalayan sakapahen tu ku sakauzip,atahkal malikat ku sakauzip,uyni itiya u kakasatiman a &quot;lihalay&quot;. u kanamuhan a wawa aku!u lawad au i sakauzip isu,satezep malikid.yu haymaw sa balaki kisu,a malecad ci amaan,misalungucan a tademaw a mapulung amauzip,nikauzip makazih tu caca a cabay,tu malecad tu ayzaay isu,a mulecu tu ku malecaday a wawa, kanamuhan wawa aku!anu ayaw a mala wama tu kisu haw. atawya, au abalay a baluwang a misuayaw i takuwanan…., a…, atawya, waku a mala i hekalay saka ,saka, saka…….., saka malemeday a bai.</FORM>
        <FORM kindOf="standard">ongangan no codad:ina inoli 文: nanihal, natokian haymawsato ko bonac malawpes, molecoh kya cacaya a lotongan wawa.o kanamohan a wawa ako!zayhan tahkal kiso,amala wina to kako.ka salonganay kya adidiay a lima,ka salonganay kya adidiay a koko',ina kanca a sakapahen miading kiso…..,molaay a wawa haymawa haymaw sa katoh a balaki,masakapahay a tademaw katangasaen a mala saicelangay a pahezek. kanamohan a wawa!kasikoco,maladay tayza i nalinabowan.tayza mikilim to adibangbang,mikilim to padakaw,ato ocanacanan to salongaan ko balo a midang salama.salimolak sa mibalakas,pabiyalaw makazih to cilekay,salonganay ko balo. pisilotiy madoba'.to maladay to wina tayza i labo to kilangkilangan!moawaw kiya ayam,kapolos ato belalangad,kapahay min a cabay yo. ato i kilang kilangan mibalakas,sakolkol sa i lotolotokan,o kapahay min a cabay. ladayan ni wina kiso,mapolong tayza miazih to bayo.tapabaw sa ko tangila,mitengil to ngiha no bali.ngiwngiw ko ladem,belitbeli ko bonac, limolak haw sa,malalom haw sa,moawaw min kohini tisowanan. izaw ko I lomaay niyam,izaw ko cabay,izaw ko loma' ,cacodadan,izaw ko tose,izaw ko kitakit,ato, onian kitakit.hamin a tademaw sa kasasokapah to,kyo bilibiyang ko mami ko kitakit. maydih koyni hatosa a lima,anoayaway malatabakiay sa ,siicelang sa,ato kelec miikec to lima ni ina,maydih koyni hatosa a lima, tahadaoc haycan sikowang. amana pisawaco to,ozip no tao a laecos miala.Koyni akawaw, matinemin.nikasa,kya mahiza?teban no ngangayaw kitakitan ato kitakitan, nay kakatood ko maozipay mapapicok?ngangayaway sa o dito,mahamin masebek. amana piala!Kiza wawamin,matengil ko ayam mitawik to sananal,malingato cacay a demiad wina ko misakalamay. amana piala!Kiza wawamin,satezep sa i tapiingan no sasingalan pawang to bolad,ato wina mapolong i labii miinoli. nay o wawa a mana konianmin mahedaw i kitakit.nipabelian no kalalayan sakapahen to ko sakaozip,atahkal malikat ko sakaozip,oyni itiya o kakasatiman a &quot;lihalay&quot;. o kanamohan a wawa ako!o lawad ao i sakaozip iso,satezep malikid.yo haymaw sa balaki kiso,a malecad ci amaan,misalongocan a tademaw a mapolong amaozip,nikaozip makazih to caca a cabay,to malecad to ayzaay iso,a moleco to ko malecaday a wawa, kanamohan wawa ako!ano ayaw a mala wama to kiso haw. atawya, ao abalay a balowang a misoayaw i takowanan…., a…, atawya, wako a mala i hekalay saka ,saka, saka…….., saka malemeday a bai.</FORM>
    </S>
</TEXT>