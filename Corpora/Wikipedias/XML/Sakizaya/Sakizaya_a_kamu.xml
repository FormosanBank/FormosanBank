<?xml version="1.0" ?>
<TEXT id="Wiki_Sakizaya_Sakizaya_a_kamu" xml:lang="pwn" source="Paiwan Wikipedia, article: Sakizaya_a_kamu" copyright="CC BY-SA" citation="Sakizaya_a_kamu. (2024, November 18). In Wikipedia [Paiwan]. https://pwn.wikipedia.org/wiki/Sakizaya_a_kamu" BibTeX_citation="@misc{Wiki_pwn_Sakizaya_a_kamu, title = Sakizaya_a_kamu, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Sakizaya_a_kamu} }">
    <S id="0">
        <FORM>Sakizaya a kamu (Hulam a sulit: ) kilay a kamu han, u Taywan Sakizaya a kamu, Taywan natimulan subal a kamu tu cacayay, nu natimulan subal a kamuan tu sakatusa kamu nu binacadan. unu Taywan subal a kam tu saka enem a binacadan, tu Amis, atu Kebalan a pasiluc, ayza Taywan yincumin a Sakizaya miseking tu zencen uyza dada' cacay a kamu nu binacadan &quot;Sakizaya a kamu&quot;. sapalasulit Sakizaya a kamu pangihaan u pangihaan uyzamin taneng u Unicode sawantanan a bacu, i Taywan natimulan subal a kamu cudad sulitan u sapaketun tu, ina a ngiha wawa a ngiha a sapangiha saayaway a &quot;pangihaaan&quot;, &quot;balaten&quot;, mamin &quot;pangiha&quot; &quot;sacacay han mibalat&quot; satuway &quot;pakaybilbi a ngiha&quot;, a mipaketun tu zumaay a sapangiha tu sangihaan. sakatatules tu sulit misasiked tu kamu Taywan natimulan subal a kamu cay kalecad tunu zumaay musaheci' a kamu hakya nuzuma masaupu ku kamu lalabuay a sasaungayan a kamu, sakay ngangan a kamu, sapatinaku a kamu, caliw a kamu atu sapatusa a kamu, tu angangan amisasiked tu kamu. patinaku Taywan natimulan a kamu nayi' ku sapatusa a kamu, u sapatusa a kamu ta u sasaungayan a kamu ku sapatahekal, &quot;sapatusa saungayan a kamu han&quot;, mahiniay Russia a kamu nayi' ku sapatusa saungayan a kamu. Sakizaya a kamu misasiked au angangan a kamu tu misateked tu kamu, sacunus a kamu, sulitan a kamu, misanga' atu misateked, palalecad musaheci tu kamu, misateked tu kamu micunus mihapinang nisaheci'an. madademec i SIL kitakid binacadan a kamu tantanengay a cikuw, Sakizaya a kamu nauyza u natulan Amis a kamu, nika ahiza u cenhu nu mita, Sakizaya a kamu atu Amis a kamu u mala cacayay, caay kau nu Amis a kamu. i 2019 a mihcaan cacay a bulad pabaluhay tu tantanengay a tayma, SIL niyul tu nu saayaway a kawaw, amituzu' uyni Sakizaya a kamu pabaluhay tu cacay a tayma szy. malalitin tu ihekalay atu zumaay a natinengan </FORM>
    </S>
</TEXT>
