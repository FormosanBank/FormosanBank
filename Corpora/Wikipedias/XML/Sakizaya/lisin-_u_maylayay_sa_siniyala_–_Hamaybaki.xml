<?xml version="1.0" ?>
<TEXT id="Wiki_Sakizaya_lisin-_u_maylayay_sa_siniyala_–_Hamaybaki" xml:lang="pwn" source="Paiwan Wikipedia, article: lisin-_u_maylayay_sa_siniyala_–_Hamaybaki" copyright="CC BY-SA" citation="lisin-_u_maylayay_sa_siniyala_–_Hamaybaki. (2024, December 07). In Wikipedia [Paiwan]. https://pwn.wikipedia.org/wiki/lisin-_u_maylayay_sa_siniyala_–_Hamaybaki" BibTeX_citation="@misc{Wiki_pwn_lisin-_u_maylayay_sa_siniyala_–_Hamaybaki, title = lisin-_u_maylayay_sa_siniyala_–_Hamaybaki, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/lisin-_u_maylayay_sa_siniyala_–_Hamaybaki} }">
    <S id="0">
        <FORM kindOf="original">== satangahan nu ulic == lisin- u maylayay sa siniyala – Hamaybaki ngatu ngatu-1 misamihecaan masabaluhay tu ku canacanan u hahalhahal tu hamay baki, ci-kaka sa u mikeliday, sasabaay a selal, matabal tu sananal pasaupun nu ci-kaka ku kaput matatengil, sapisanga' tu dabek a kawaw, mahamin masilsil tu kawaw sa, sibakan amin tabuyu, katukuh satu kuhni i buyu' sa ci-kaka patahekal nani lipit tu daedac, upah sipasaksak kupapah nu lalengac i lala', sasaksakan a mipazen tu daedac, upah, laculen tu upah i takid nu auk, milunguc tu dietu', madiput nu kakawsan, nazikuzan sa milletek tu kilan, auk, uway atu uli' sapisanga' tu dabek, duut tu kudemiad, yatuud amin sipakacaw i kelakela' pataluma' sapisanga' tu dabek a sakapet malsulut tu, kiya tayza satu ci-kaka i lima' nu tumuk pasubana' tu kawaw nu heni amin. ngatu-2 sakatusa a demiad : tayza tuwamn ku selal i dabek, u selal ni ci-kaka situlakuk amin atu tunuz i labu nu lipit, katukuh i dabek sa sipacait ami kiya tulakuk i ciid nu bitunay yalipit sa sipacait tu nuzumaan a ciid, namahiza : misatataday nu kakaselal sa, liliden niza ku misatataday nu selal amin mapulun, sapasepi nu kakawsan, ci-kaka a selal amin malingatu tu misadabek, pasubanaen nu kakaselal i tapiingan, selal ni ci-kaka amin misahecek, sabalat, badahun, muya, mibadahun, caben atu pasasinalan, u pankiw nu demiad sa malaheci tu a masanga' u nikabaludan nu kaput, a masasiteked tu kawaw. ngatu-3 yaniyala nu selal ni ci-kaka a tulakuk sa salamian nu babalaki, yatiti atu tunuz sa pecipecihen alaen nu cacay nu babalaki, i putah mitakus tu malpadangay nu adiwawa mapulun, pasilsil a misakamu : misabaluhay tu mihecaan, masanga' tu ku dabek, lungucen ku babalaki tu sapisaluma, tabakin ku ngiha'"hamaybaki ! hamaybaki ! " han. ngatu-4 nikatabaki a tuwa' nu wawa ku babalaki sa, pakilacen tu tunuz atu titi kami u wawa a misakamu sa kalamkamin abalaki mahiza u silal ni ci-kaka, miselal tu a midiput tu niyzu', u kappahay a samuku kuyni.</FORM>
        <FORM kindOf="standard">== satangahan no olic == lisin- o maylayay sa siniyala – Hamaybaki ngato ngato-1 misamihecaan masabalohay to ko canacanan o hahalhahal to hamay baki, ci-kaka sa o mikeliday, sasabaay a selal, matabal to sananal pasaopon no ci-kaka ko kapot matatengil, sapisanga' to dabek a kawaw, mahamin masilsil to kawaw sa, sibakan amin taboyo, katokoh sato kohni i boyo' sa ci-kaka patahekal nani lipit to daedac, opah sipasaksak kopapah no lalengac i lala', sasaksakan a mipazen to daedac, opah, lacolen to opah i takid no aok, milongoc to dieto', madipot no kakawsan, nazikozan sa milletek to kilan, aok, oway ato oli' sapisanga' to dabek, doot to kodemiad, yatood amin sipakacaw i kelakela' pataloma' sapisanga' to dabek a sakapet malsolot to, kiya tayza sato ci-kaka i lima' no tomok pasobana' to kawaw no heni amin. ngato-2 sakatosa a demiad : tayza towamn ko selal i dabek, o selal ni ci-kaka sitolakok amin ato tonoz i labo no lipit, katokoh i dabek sa sipacait ami kiya tolakok i ciid no bitonay yalipit sa sipacait to nozomaan a ciid, namahiza : misatataday no kakaselal sa, liliden niza ko misatataday no selal amin mapolon, sapasepi no kakawsan, ci-kaka a selal amin malingato to misadabek, pasobanaen no kakaselal i tapiingan, selal ni ci-kaka amin misahecek, sabalat, badahon, moya, mibadahon, caben ato pasasinalan, o pankiw no demiad sa malaheci to a masanga' o nikabalodan no kapot, a masasiteked to kawaw. ngato-3 yaniyala no selal ni ci-kaka a tolakok sa salamian no babalaki, yatiti ato tonoz sa pecipecihen alaen no cacay no babalaki, i potah mitakos to malpadangay no adiwawa mapolon, pasilsil a misakamo : misabalohay to mihecaan, masanga' to ko dabek, longocen ko babalaki to sapisaloma, tabakin ko ngiha'"hamaybaki ! hamaybaki ! " han. ngato-4 nikatabaki a towa' no wawa ko babalaki sa, pakilacen to tonoz ato titi kami o wawa a misakamo sa kalamkamin abalaki mahiza o silal ni ci-kaka, miselal to a midipot to niyzo', o kappahay a samoko koyni.</FORM>
    </S>
</TEXT>