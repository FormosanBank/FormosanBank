<?xml version="1.0" ?>
<TEXT id="Wiki_Sakizaya_ya_pacakayay_tu_dadac_a_limecedan" xml:lang="pwn" source="Paiwan Wikipedia, article: ya_pacakayay_tu_dadac_a_limecedan" copyright="CC BY-SA" citation="ya_pacakayay_tu_dadac_a_limecedan. (2024, December 07). In Wikipedia [Paiwan]. https://pwn.wikipedia.org/wiki/ya_pacakayay_tu_dadac_a_limecedan" BibTeX_citation="@misc{Wiki_pwn_ya_pacakayay_tu_dadac_a_limecedan, title = ya_pacakayay_tu_dadac_a_limecedan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ya_pacakayay_tu_dadac_a_limecedan} }">
    <S id="0">
        <FORM kindOf="original">ya pacakayay tu dadac hananay a limecedan sipangangan han nu Hulam u Sise sa, inamahiniyay pacakayay tu da'dac i Taywan micidekay nu aydaay nikapalekal, u nikahini sa duhepic ku dikuc nu limecedan, pasu i tapiingan nu dadan u tatayna amin maadih tuku cucu atu padahaw nu limecedan. ya Sise hananay a ngangan sa namakay i kasumamadan nu Hulamay a salunganay a tatayna, u kamu nu layak sa u salunganay a limecedan sa a pangangan. u lalangawan nu dadac nu Taywan u da'dac hananay ( u ngangan, Areca catechu, Linn, ) u langaw nu dadac sa, u sakalecad nu abinung nipisengian, u angangaan sa makaala tu tusaay a bataan ku nika talakaw. ina ( da'dac ) hananay sa namakay i dumaay a kanatalay ya Intulnisiya a kamu, inadadac sayaway sa u sasangaan nu tademaw tu sapaiyu' kusa, kutukuh ayda sa u sakasamata nu angil nu katuuday nu tademaw a mukan tu da'dac. mida'dacay nu Taywanay a tademaw yadahyadah, nu sidumahan a maysausi sa ( sumanahay ku bilbil ) ( hinamukanay tu da'dac a tademaw ) numihcaan nipipalawpes tu kalisiw tina ( Taywan kosiyan piyan ) makaala tu malebut nu yit sa mapulung. hatini ku nika yadah sakaidaw nu tang nu sibay , numakay i malukay a kaysiya nipacudad sa, u palumaay tu kilang nu da'dac sa makaala tu pituway a mang nu lumaay,ina da'dac sa namakay 1990 a mihcaan , inada'dac hananay sa taneng mala sakapahay nukalisiwan nu malukay a nikaini. nika tada malakuwit tu kuni paluma madademec tuku nisayadah, nadikudan sa malupisak tuku nipaluma i buyuan nu lunabay katalawan saan. U nikaenan nu tademaw nu Taywanay sa, nipisanga idawaca ku sakalabades nu lawayay hananay a gang. kanahatu u sakaimelang ku yadahay nipikaen tu da'dac sa, nayay ku nikaselepan nu mida'dacay, nau musakawaway sahenay ku mida'dacay sa macunus tu ku tademaw pasu misiwbayay atu musakakawaway i kapahay nu mitesekay milihida mukan,pasutatayna. Nikakapahan nu siwbay sa u pacakayay nu patiyamay, mahmin i tapiingan nu dadan atu kalikalimucuan nu lumalumaan, sadikuday sa tadamamacacabi tuku siwbay sa, kakayda satu makadateng ku sipunuay kau duhpicay a sidikuc Ku limecedan sananay a muawda tu mamicakayay, uyni ku nikahida nu ( da'dacay a sise' ) hananay nikaida a lalangawan. Nikalingatan 1976 a mihcaan, ya tatuluway a limecedan pacakayay tu da'dac u tatanganhan nuheni sa ya Shie hananay a malkakay nutatayna,itini i Cungtan tabakiay ya Suwantung hananay a dadan i a patiyam, nuayaw sa nau ina ku pacakayay, kanahatu kakitidaan nipipatiyam katuud ku micaliwayay sa, nika taniay nu mamicakayay a labang sa masausi tu caay ka hacica sisa lacus ku siwbay, nudikudan sa alaw makadateng kuheni tiya tatuluay a limecedan a malkakaay namusakawaway henay i kuba awawen a pacakay tu da'dac. unikahida sa miduducay tu nukawaw kuyu heni nu ina a sausi, nikalaheci sa micidek ku kapah nu siwbay, caay katenes sa itini i Suwantung hananay a dadan beleng sa ku mikilulay nu pacakayay, u pacakayay tu dadac nu limecedan sa anu caay kau nu udip sa miawda tu musakawaway ku sausi a pacakay, sisa ina Cawtuen Suwantung alaw mala u sise hananay a pangangan itini ku nikalingat. Nadikutan sa idaw i tilibi a pakatawa ay tu mamiadih mitudungay a pacakay tu da'dac sa, tinaku ya subayu ci Cawlan atu ya Iyawtayuy hananay i Hase a tilibian ( Cungyi wanhuwatung ) nu makay mitudungay tiya malkakay a limecedan ku nikahida. 2002 a mihcaan, Taywanay a cenhu malingatu tu midakep tu duhepicay a nipisidikuc nu pacakayay nu limecedan, paulicen ku kawaw nu pacakayay a mikuwan, caay pisulul sidikuc tu duhepicay maadihay ku cucu' atu nu labuway nu padahaw a sise mikuwan. sayaway sa makayni i Taypak se kilul sa nu Tawying, katukuh ayda sa, itini tabakiyay a tuse sakalecad nu Taypi Taycung Taynan atu Kausiyung, malawpes tu ku sise hananay uyda sa itiday inaka atu sakadebu nu siwdadan cacacacay tu ku liwan nu pacakayay nu limecedan nika matalaw tu sidikuc tu duhpicay. imahida sa ya sise hananay yadah ku micudaday henay tu kaucung a limecedan, u mamipahabay tu lalabu nu luma kunikahida. Katuud ku mahiniyay caay katalakaw ku nutineng atu nipicudad, malcacad ku mihcaan nuheni sisa caay pakakilim tu sikalihalayay atu i tintung musakawaw, caay sa itini pacakay tu da'dac ku sakaidaw ku yadahay nipitan ku kalisiw, sisa nupili sa auyhica saan dungdung sa sidikuc tu duhpicay sapaadih tu tayniyay nu labang musakawaw. Nu tatanaay masakaputay milatlatay nipatinsu u dumaay a masakaputay a tatayna miadih tu nikahini nu limecedan caayay katineng tu sikad mawacayay a nipacakay tu da'dac a nika hini maydih a maysumad tu saka kapah nu nika udip saan a patukil, caay pisulul ku nu siyakayay a masakaputay nu tatayna, yadah henay ku tatengilan maylubang, itini inu kitakitay ya mute'el hananay, ya subayu atu pacakayay tu tuud a paadihay a limecedan nikahida nuheni sidikuc tu apuyuay a sukun nidatengan sa caay tu kalacus ku nipiadih, u siyakayay atu hulicay a tademaw caay pipulu tu nikahida nu mute'el atu subayu hananay a nipisidikuc, uyda sa ya pacakayay tu da'dac a sise ku puluan midakep tu nikasidikuc, u mahiniyay a npikuwan sa idaw ku nipisawacu sa tu nikainayian a nikaudip sa ku pangihaay.</FORM>
        <FORM kindOf="standard">ya pacakayay to dadac hananay a limecedan sipangangan han no Holam o Sise sa, inamahiniyay pacakayay to da'dac i Taywan micidekay no aydaay nikapalekal, o nikahini sa dohepic ko dikoc no limecedan, paso i tapiingan no dadan o tatayna amin maadih toko coco ato padahaw no limecedan. ya Sise hananay a ngangan sa namakay i kasomamadan no Holamay a salonganay a tatayna, o kamo no layak sa o salonganay a limecedan sa a pangangan. o lalangawan no dadac no Taywan o da'dac hananay ( o ngangan, Areca catecho, Linn, ) o langaw no dadac sa, o sakalecad no abinong nipisengian, o angangaan sa makaala to tosaay a bataan ko nika talakaw. ina ( da'dac ) hananay sa namakay i domaay a kanatalay ya Intolnisiya a kamo, inadadac sayaway sa o sasangaan no tademaw to sapaiyo' kosa, kotokoh ayda sa o sakasamata no angil no katooday no tademaw a mokan to da'dac. mida'dacay no Taywanay a tademaw yadahyadah, no sidomahan a maysaosi sa ( somanahay ko bilbil ) ( hinamokanay to da'dac a tademaw ) nomihcaan nipipalawpes to kalisiw tina ( Taywan kosiyan piyan ) makaala to malebot no yit sa mapolong. hatini ko nika yadah sakaidaw no tang no sibay , nomakay i malokay a kaysiya nipacodad sa, o palomaay to kilang no da'dac sa makaala to pitoway a mang no lomaay,ina da'dac sa namakay 1990 a mihcaan , inada'dac hananay sa taneng mala sakapahay nokalisiwan no malokay a nikaini. nika tada malakowit to koni paloma madademec toko nisayadah, nadikodan sa malopisak toko nipaloma i boyoan no lonabay katalawan saan. U nikaenan no tademaw no Taywanay sa, nipisanga idawaca ko sakalabades no lawayay hananay a gang. kanahato o sakaimelang ko yadahay nipikaen to da'dac sa, nayay ko nikaselepan no mida'dacay, nao mosakawaway sahenay ko mida'dacay sa maconos to ko tademaw paso misiwbayay ato mosakakawaway i kapahay no mitesekay milihida mokan,pasotatayna. Nikakapahan no siwbay sa o pacakayay no patiyamay, mahmin i tapiingan no dadan ato kalikalimocoan no lomalomaan, sadikoday sa tadamamacacabi toko siwbay sa, kakayda sato makadateng ko siponoay kao dohpicay a sidikoc Ko limecedan sananay a moawda to mamicakayay, oyni ko nikahida no ( da'dacay a sise' ) hananay nikaida a lalangawan. Nikalingatan 1976 a mihcaan, ya tatoloway a limecedan pacakayay to da'dac o tatanganhan noheni sa ya Shie hananay a malkakay notatayna,itini i Congtan tabakiay ya Sowantong hananay a dadan i a patiyam, noayaw sa nao ina ko pacakayay, kanahato kakitidaan nipipatiyam katood ko micaliwayay sa, nika taniay no mamicakayay a labang sa masaosi to caay ka hacica sisa lacos ko siwbay, nodikodan sa alaw makadateng koheni tiya tatoloay a limecedan a malkakaay namosakawaway henay i koba awawen a pacakay to da'dac. onikahida sa midodocay to nokawaw koyo heni no ina a saosi, nikalaheci sa micidek ko kapah no siwbay, caay katenes sa itini i Sowantong hananay a dadan beleng sa ko mikilolay no pacakayay, o pacakayay to dadac no limecedan sa ano caay kao no odip sa miawda to mosakawaway ko saosi a pacakay, sisa ina Cawtoen Sowantong alaw mala o sise hananay a pangangan itini ko nikalingat. Nadikotan sa idaw i tilibi a pakatawa ay to mamiadih mitodongay a pacakay to da'dac sa, tinako ya sobayo ci Cawlan ato ya Iyawtayoy hananay i Hase a tilibian ( Congyi wanhowatong ) no makay mitodongay tiya malkakay a limecedan ko nikahida. 2002 a mihcaan, Taywanay a cenho malingato to midakep to dohepicay a nipisidikoc no pacakayay no limecedan, paolicen ko kawaw no pacakayay a mikowan, caay pisolol sidikoc to dohepicay maadihay ko coco' ato no laboway no padahaw a sise mikowan. sayaway sa makayni i Taypak se kilol sa no Tawying, katokoh ayda sa, itini tabakiyay a tose sakalecad no Taypi Taycong Taynan ato Kaosiyong, malawpes to ko sise hananay oyda sa itiday inaka ato sakadebo no siwdadan cacacacay to ko liwan no pacakayay no limecedan nika matalaw to sidikoc to dohpicay. imahida sa ya sise hananay yadah ko micodaday henay to kaocong a limecedan, o mamipahabay to lalabo no loma konikahida. Katood ko mahiniyay caay katalakaw ko notineng ato nipicodad, malcacad ko mihcaan noheni sisa caay pakakilim to sikalihalayay ato i tintong mosakawaw, caay sa itini pacakay to da'dac ko sakaidaw ko yadahay nipitan ko kalisiw, sisa nopili sa aoyhica saan dongdong sa sidikoc to dohpicay sapaadih to tayniyay no labang mosakawaw. No tatanaay masakapotay milatlatay nipatinso o domaay a masakapotay a tatayna miadih to nikahini no limecedan caayay katineng to sikad mawacayay a nipacakay to da'dac a nika hini maydih a maysomad to saka kapah no nika odip saan a patokil, caay pisolol ko no siyakayay a masakapotay no tatayna, yadah henay ko tatengilan maylobang, itini ino kitakitay ya mote'el hananay, ya sobayo ato pacakayay to tood a paadihay a limecedan nikahida noheni sidikoc to apoyoay a sokon nidatengan sa caay to kalacos ko nipiadih, o siyakayay ato holicay a tademaw caay pipolo to nikahida no mote'el ato sobayo hananay a nipisidikoc, oyda sa ya pacakayay to da'dac a sise ko poloan midakep to nikasidikoc, o mahiniyay a npikowan sa idaw ko nipisawaco sa to nikainayian a nikaodip sa ko pangihaay.</FORM>
    </S>
</TEXT>