<?xml version="1.0" ?>
<TEXT id="Wiki_Sakizaya_pacalaan" xml:lang="szy" source="Sakizaya Wikipedia, article: pacalaan" copyright="CC BY-SA" citation="pacalaan. (2025, May 05). In Wikipedia [Sakizaya]. https://szy.wikipedia.org/wiki/pacalaan" BibTeX_citation="@misc{Wiki_szy_pacalaan, title = pacalaan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/pacalaan} }">
    <S id="0">
        <FORM kindOf="original">pacalaan (Hulam a sulit: 獸靈屋) o niyazu' nu Sakizaya i Sakul a laluma'an, misingaamin u ukak nu aadupen, pacaiten i luma' nu kalimacu', lacus tebinen ku cimacima. kalimucu' nu sasalaan, patadenga'sa ku tademaw, a ma tabing tasa malingangu' ku lima. yani pazenngan a ukak nu pabuy, ni pahabayan numita, sakapah ku bilecuhan nu pabuy. tengilan ni 張宇欣 i Ciwidiyan, ya sasalaan uzaat a pacalaan. nipazenngan nu Sakizaya i luma' nu kalimucu' atu tabek, u ukak nu pabuy kuyza, i pakayzaan nu Sakizaya, miadupay kapah mi sapiketun ya ukak icuwa mipazen nu pacalaan nu kalimucu', yani pazengasa u ngazuy nu pabuy a patademaway. yapipazengan a ukak, ciniza yamiadupay kapah mi capi, a sizamaaysa malinges ku pacala, mahiya ku uzip numita, izayhansa maedes kiya pacala, kita mipahapaya, kapahen pakaen cinizaan, sakapah ku luma'ay. 傳統文化 nakatusa ku Sakizaya mi lisin ku pacalaan, cecay sa, i ayaw nu bibutingan, cecay sa bilalikidan, ami lisinsa, i cau ku epah, da'dac atu tunut mapazeng i pacalaan, suayawhan ku pacalaan mi danas ku 'epah, pakayza i ibabaway, i lala', i midiputay mibetik ku 'epah, ni lisinansa u kawas nu biadupan, manamuh ku binawlan ku i midiputay, a mi lisin sakamuhan ku midiputay &quot;kukay han niyam yanipahapayan su aadupen, aniay yanipahapayan, ucanan ku aadupen niyam.&quot; sa pacaiden nu binawlen ku maadupay i pacalaan, mi kukay kita ku midiiputay, yani ilisinan a babaungen, miadupay ku micanay, la'cus pabeli ku tuan. Zuma a lisin, miadupay kapah tataytay kumi sapiketonnay ilisin, patatenga' ku binawlen, a yatahaca, a kapah ku balucu', kapah ku balucu' nu midiputay kitaan.</FORM>
        <FORM kindOf="standard">pacalaan (Holam a solit: 獸靈屋) o niyazo' no Sakizaya i Sakol a laloma'an, misingaamin o okak no aadopen, pacaiten i loma' no kalimaco', lacos tebinen ko cimacima. kalimoco' no sasalaan, patadenga'sa ko tademaw, a ma tabing tasa malingango' ko lima. yani pazenngan a okak no paboy, ni pahabayan nomita, sakapah ko bilecohan no paboy. tengilan ni 張宇欣 i Ciwidiyan, ya sasalaan ozaat a pacalaan. nipazenngan no Sakizaya i loma' no kalimoco' ato tabek, o okak no paboy koyza, i pakayzaan no Sakizaya, miadopay kapah mi sapiketon ya okak icowa mipazen no pacalaan no kalimoco', yani pazengasa o ngazoy no paboy a patademaway. yapipazengan a okak, ciniza yamiadopay kapah mi capi, a sizamaaysa malinges ko pacala, mahiya ko ozip nomita, izayhansa maedes kiya pacala, kita mipahapaya, kapahen pakaen cinizaan, sakapah ko loma'ay. 傳統文化 nakatosa ko Sakizaya mi lisin ko pacalaan, cecay sa, i ayaw no bibotingan, cecay sa bilalikidan, ami lisinsa, i cao ko epah, da'dac ato tonot mapazeng i pacalaan, soayawhan ko pacalaan mi danas ko 'epah, pakayza i ibabaway, i lala', i midipotay mibetik ko 'epah, ni lisinansa o kawas no biadopan, manamoh ko binawlan ko i midipotay, a mi lisin sakamohan ko midipotay &quot;kokay han niyam yanipahapayan so aadopen, aniay yanipahapayan, ocanan ko aadopen niyam.&quot; sa pacaiden no binawlen ko maadopay i pacalaan, mi kokay kita ko midiipotay, yani ilisinan a babaongen, miadopay ko micanay, la'cos pabeli ko toan. Zoma a lisin, miadopay kapah tataytay komi sapiketonnay ilisin, patatenga' ko binawlen, a yatahaca, a kapah ko baloco', kapah ko baloco' no midipotay kitaan.</FORM>
    </S>
</TEXT>