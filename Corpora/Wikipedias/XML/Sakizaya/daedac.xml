<TEXT id="Wiki_Sakizaya_daedac" xml:lang="pwn" source="" copyright="" citation="" BibTeX_citation="">
    <S id="0">
        <FORM>daedac u daedac sa, makaen ku heci, u dungec nu daedac, salame'en. kagak kakuniza salaedan(cie): Plantae panan(men):Angiosperms upiz(kang):Monocots mata(mu):Arecales sapamat(ke):Arecaceae mikitinay(shu):Areca hicahicaay(cong):A. catechu sasahicaan u papah sa, sangaen tu sadihing nu pising, u palu', cibal, sapihpih, sakelup tu tatuni' atu paselicen a sapibalakas nu wawa, yadah ku sakiuzipay ita. talalisin sa, caay kangaay nayi' ku daedac. midaedac tademaw pabila'en atu apuk, padaedacen nu tatanay ku saacawaan niza a tatama. nababalakiay a lalangawan itawiya pilisinan sa, malalikid ku niyazu'. nay lingatu tangasa sakasepat a demiad, kicidalsa, tanutanangsa ku tatama a mapalaw, paazih tu icelang nu tizing. i lilies ku tatayna a miazih a mikilim tu kaidihan a saacawaan. tangasatu ku sakalima a demiad, milihezatu ku tatayna a mapalaw, alubuen niza ku kanamuhan niza a tatama tu daedac. cila satu i sananal sa, lingatu a paladum ku tatayna tu luma' nu kanamuhan niza a tatama. mikasuy tu besucay, malikatay a kasuy ku tatama a pakasuyen tu luma' nu tatayna. nay padaedacen a demiad sa, tulutulutu a lipay caay pakasuy ku tatama, caay ku sibalucu' ku tatama cinizaan. i ayaw nu kalalikidan sa, maladayay ku heni, malalacaltu ku tatusaay a luma', sisa, u kanamuh niza ku padaedacen nu tatanay, sakacaay kasikac ku cimacima. mapadaedac ku tatama, kalahen misukep ku kaus nu aluub, ta caay tu padaedac ku caay kanamuhan a tatanay. padaedac ku caay kanamuhan a tatanay sa, amana pasikacen i binawlan, lihuden pakabana' tu balucu' isu. namakayniay a nasulitan nasakamuan atu natinengan nasulitan nay pabalucu'ay a kawaw nu subana'ay a pu 2018 1 Binglang Binglang Dafupi Bing Lang Da Fu Pi</FORM>
    </S>
</TEXT>
