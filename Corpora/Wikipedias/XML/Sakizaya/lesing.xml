<?xml version="1.0" ?>
<TEXT id="Wiki_Sakizaya_lesing" xml:lang="pwn" source="Paiwan Wikipedia, article: lesing" copyright="CC BY-SA" citation="lesing. (2024, December 07). In Wikipedia [Paiwan]. https://pwn.wikipedia.org/wiki/lesing" BibTeX_citation="@misc{Wiki_pwn_lesing, title = lesing, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/lesing} }">
    <S id="0">
        <FORM kindOf="original">lesing 露水 lacul i kapahay a demiad, sicilalay a demiad, i sananal sa, izaw ku lesing ipabaw nu papah lutuk atu baetu, natahkal i sananal asaca i labiyi. u baliay a nanum mala nanumay a nanum. hina patalahekal i lalud a demiad. namakacuwaay tina lesing saw? kya izaw ku lesing ipabaw nu ihekalay a papah atu tuud? izay silesing saw? i caledesay a demaid, pawali ku cilal i lala', talakaw tu ku lahud, akuti' tu ku lala'. katukuh kalabiyan sa, cueded tu ku lala', cueded tu ku tuutuud. alawhani, caay kadayum cueded ku bali , anu dihkuay a bali malitemuh tu cuededay a bali acasa tuutuud, mala nanum tuway, silesing tuway. sisa, anu dihkuay a bali mmalitemuh tu cuededay a baetu papah lutuk, kya lahud mala nanum tu, kay nanum sa, u lesing sananay nu mita. i sananal i papah nu paza'ay a lesing, anu alaan nu mapalaway, uyniyaan a lesing sa, u " daesu" saan. u sapadahiay a nanum kuyni saan, sakamu sa ku babalaki.</FORM>
        <FORM kindOf="standard">lesing 露水 lacol i kapahay a demiad, sicilalay a demiad, i sananal sa, izaw ko lesing ipabaw no papah lotok ato baeto, natahkal i sananal asaca i labiyi. o baliay a nanom mala nanomay a nanom. hina patalahekal i lalod a demiad. namakacowaay tina lesing saw? kya izaw ko lesing ipabaw no ihekalay a papah ato tood? izay silesing saw? i caledesay a demaid, pawali ko cilal i lala', talakaw to ko lahod, akoti' to ko lala'. katokoh kalabiyan sa, coeded to ko lala', coeded to ko tootood. alawhani, caay kadayom coeded ko bali , ano dihkoay a bali malitemoh to coededay a bali acasa tootood, mala nanom toway, silesing toway. sisa, ano dihkoay a bali mmalitemoh to coededay a baeto papah lotok, kya lahod mala nanom to, kay nanom sa, o lesing sananay no mita. i sananal i papah no paza'ay a lesing, ano alaan no mapalaway, oyniyaan a lesing sa, o " daeso" saan. o sapadahiay a nanom koyni saan, sakamo sa ko babalaki.</FORM>
    </S>
</TEXT>