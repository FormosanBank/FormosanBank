<?xml version="1.0" ?>
<TEXT id="Wiki_Sakizaya_ulic-_pasimalay_a_babalaki" xml:lang="pwn" source="Paiwan Wikipedia, article: ulic-_pasimalay_a_babalaki" copyright="CC BY-SA" citation="ulic-_pasimalay_a_babalaki. (2024, December 07). In Wikipedia [Paiwan]. https://pwn.wikipedia.org/wiki/ulic-_pasimalay_a_babalaki" BibTeX_citation="@misc{Wiki_pwn_ulic-_pasimalay_a_babalaki, title = ulic-_pasimalay_a_babalaki, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ulic-_pasimalay_a_babalaki} }">
    <S id="0">
        <FORM kindOf="original">== satangahan nu ulic == pasimalay a babalaki ngatu ngatu-1 i ayaw idaw ku cacay a babalaki, anu tacuwacuwa, siniawit aca tu cacay a landaway. micaliway tu sasadeb, anu kekkek sa ku sasaedeb, cebusan tu nidai ikakelic. anu tahpapa cinida tu ahbeday a sasadeb sa, pasipasipan nida tu simal i balat nu sasaedeb. nikaudipan nida sa u nipasimaldada' ku kawaw, sikalihalay nu biyaw atu makatayniay a tademaw. cikalalucek sa kudaw cinidaan; nika caykasatedep cinida tu kawaw, maluhac tu ku lanwayay, lacula aca nida, maluhac laculan aca. ngatu-2 katuud ku tademaw, u kawaw nu heni sasiwasiwatid sa, u maynahay… mangalay kuheni tu sakalipahak a simal, apekay a simal, sidaitay a simal. ngatu-3 sinikelidhaw kisu tu simal? isu kasinikelid tu saedap a simal, nanusananal tahlabi palada' i tawan, sipakayni isu imacapiyay. hakya nipaya isu tu sananal a simal, kasademiadan nida. sipalada'yi imasengetay a tademaw, sakamun tu satulun ku pusuhay a tademaw, u tada bancalay kinakawaw! ngatu-4 kinapina tu, cacay tesi' ku dihi a simal, mapasumad ku ahbed nu sicumiay a tademaw, caca ku mitesekay a kamu, iayaw nu malalumay, malecad tu mapacilu'ay i dutay, ini kaudip ita malalikeluhi kinapina? tadimecmecen ku bancalay a nika lalikeluh? ngatu-5 adihen hen ita ku saniyadu`, u meduk sananay a sidayit i tawan, miedap tu tademaw, paayaway i tawan tu tadiuc a tademaw sa inayi` inayi`. naayaw itini i niyadu`, mahida amin u cacayay a laluma`an﹐ sidayit tu malabadesay a tademaw i niyadu`﹐atu madacepay nu cekak a tademaw﹐i nyadu` katuud ku mipisaicelangi haw sananay a tademaw﹐ anu macakat tu ku sanyadu`hawsa﹐ masatukaytukay satu﹐i tukayay amin a tademaw﹐ caaytu kasidayit tu ibyaway a tademaw﹐ inay` amin ku lawad﹐ sanidanida satu maudip﹐u sakay tademaw a balucu` i nayay tu. sisa﹐ aydaay a nikasaniyadu` u sakydihan sa u sakalipa ayaayaw sa nanay i tawan,sidayitay i tawan a tademaw.</FORM>
        <FORM kindOf="standard">== satangahan no olic == pasimalay a babalaki ngato ngato-1 i ayaw idaw ko cacay a babalaki, ano tacowacowa, siniawit aca to cacay a landaway. micaliway to sasadeb, ano kekkek sa ko sasaedeb, cebosan to nidai ikakelic. ano tahpapa cinida to ahbeday a sasadeb sa, pasipasipan nida to simal i balat no sasaedeb. nikaodipan nida sa o nipasimaldada' ko kawaw, sikalihalay no biyaw ato makatayniay a tademaw. cikalalocek sa kodaw cinidaan; nika caykasatedep cinida to kawaw, malohac to ko lanwayay, lacola aca nida, malohac lacolan aca. ngato-2 katood ko tademaw, o kawaw no heni sasiwasiwatid sa, o maynahay… mangalay koheni to sakalipahak a simal, apekay a simal, sidaitay a simal. ngato-3 sinikelidhaw kiso to simal? iso kasinikelid to saedap a simal, nanosananal tahlabi palada' i tawan, sipakayni iso imacapiyay. hakya nipaya iso to sananal a simal, kasademiadan nida. sipalada'yi imasengetay a tademaw, sakamon to satolon ko posohay a tademaw, o tada bancalay kinakawaw! ngato-4 kinapina to, cacay tesi' ko dihi a simal, mapasomad ko ahbed no sicomiay a tademaw, caca ko mitesekay a kamo, iayaw no malalomay, malecad to mapacilo'ay i dotay, ini kaodip ita malalikelohi kinapina? tadimecmecen ko bancalay a nika lalikeloh? ngato-5 adihen hen ita ko saniyado`, o medok sananay a sidayit i tawan, miedap to tademaw, paayaway i tawan to tadioc a tademaw sa inayi` inayi`. naayaw itini i niyado`, mahida amin o cacayay a laloma`an﹐ sidayit to malabadesay a tademaw i niyado`﹐ato madacepay no cekak a tademaw﹐i nyado` katood ko mipisaicelangi haw sananay a tademaw﹐ ano macakat to ko sanyado`hawsa﹐ masatokaytokay sato﹐i tokayay amin a tademaw﹐ caayto kasidayit to ibyaway a tademaw﹐ inay` amin ko lawad﹐ sanidanida sato maodip﹐o sakay tademaw a baloco` i nayay to. sisa﹐ aydaay a nikasaniyado` o sakydihan sa o sakalipa ayaayaw sa nanay i tawan,sidayitay i tawan a tademaw.</FORM>
    </S>
</TEXT>