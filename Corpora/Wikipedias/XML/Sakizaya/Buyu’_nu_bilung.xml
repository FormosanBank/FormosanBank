<?xml version="1.0" ?>
<TEXT id="Wiki_Sakizaya_Buyu’_nu_bilung" xml:lang="pwn" source="Paiwan Wikipedia, article: Buyu’_nu_bilung" copyright="CC BY-SA" citation="Buyu’_nu_bilung. (2024, November 18). In Wikipedia [Paiwan]. https://pwn.wikipedia.org/wiki/Buyu’_nu_bilung" BibTeX_citation="@misc{Wiki_pwn_Buyu’_nu_bilung, title = Buyu’_nu_bilung, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Buyu’_nu_bilung} }">
    <S id="0">
        <FORM> Buyu' nu bilung u buyu' han nu Sakizaya, u pazik a buting sa ku Pazik a niyazu'. u lala' Bilung a buyu' itiza aca masabuyu' i kilay a mukelalan, pakay i kasumamadan a niyazu' Takubuwan, mimelaw tya buyu' nu pazik, nu amisatalakaw nu timulan i sasa'. mabekaw, mahiza u paynuwaliyan mingaduyay pazik a buting. nu dietuay a niyazu' u kungku' nu babalaki atu i kalipunan misulitay tu nikauzip, buyu' nu pazik u mapatay a tademaw nu Sakizaya, a taluma i kakawsan acaliwayan naca a zazan, u abenengan nu kawkawsan itiza i nu waliyan a bayu', kakatahkalan nu cilal inu waliyan, sisa a misalisin patungus tu kawkawsan sa, nipatududan apakaydaen i buyu nu pazik, milikeluh miawaw tu kawkawsan sa, a pakayda i buyu' nu pazik, nama hida u buyu nu pazik amihicahica ku sakidaya, sapatinaku tu salisinan a lala' caykapawani. matepa' ku malumanaya a duut uzuma sa, Sakizaya atu i amisay a Pangcah malecad sikungku tu Alikakay, naytiza i buyu' nu Pazik micapi' tu ililis nu bayu'. i satipan nu amisan atudi izaw ku tangku sapisupet tu nanum atu nu wiliyan makaamis a songyen, makatepa tu kasumamanan a tuud, pakayda ini sangaan mimelan, micapi' i cacay a malebud a mihcaan maka tukuh tusaay amalebud lima a lasubu a mihcaan, nika cayhenay kudkud ti cay katinengi pina tu a mihcaan i nuwaliyan izaw ku niyazu' nu Sakizaya Pazik, nama kayza nu timulan Cipawkan malimat tayni, unu Sakizaya a kamu, u ngiha sa nu pawkan ku ngiha, nu Pazik ku ngiha, caykaw nu Takubuwan a ngiha' Pazik sa, mikilul tu i timulay a Pangcah malimad, ina a mihcaan u Pangcah tu katuuday. namakayniay a nasulitan nasakamuan atu natinengan nasulitan nay paybalucu'ay a kawaw nu subana'ay a pu 2018 1, nasulitan ni Nuwantan o Kumud</FORM>
    </S>
</TEXT>
