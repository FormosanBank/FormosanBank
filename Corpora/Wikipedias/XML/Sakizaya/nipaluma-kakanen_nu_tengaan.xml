<?xml version="1.0" ?>
<TEXT id="Wiki_Sakizaya_nipaluma-kakanen_nu_tengaan" xml:lang="szy" source="Sakizaya Wikipedia, article: nipaluma-kakanen_nu_tengaan" copyright="CC BY-SA" citation="nipaluma-kakanen_nu_tengaan. (2025, May 05). In Wikipedia [Sakizaya]. https://szy.wikipedia.org/wiki/nipaluma-kakanen_nu_tengaan" BibTeX_citation="@misc{Wiki_szy_nipaluma-kakanen_nu_tengaan, title = nipaluma-kakanen_nu_tengaan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nipaluma-kakanen_nu_tengaan} }">
    <S id="0">
        <FORM kindOf="original">== kakanen nu tengaan == 金線蓮(學名:Anoectochilus roxburghii) . kakanen nu tengaan, siey-ming (學名mitesekay a pangangan): Anoectochilus roxburghii, zuma a ngangan sa, cing-siyeng-lien , cing-siyeng-lang , cing-se-caw , wu-seng . nu lan a kaput (lan-ke, 蘭科), mutuwaay ku bilbil lan su (kay-cung-lan-su, 開唇蘭屬) a nipaluma, kapah malasapaiyu, sakay talakaway nu idang( kaw-sey-ya, 高血壓), balucu'ay a imelang (sing-cang-ping, 心臟病), siwanengay a imelang (tang-niyaw-ping, 糖尿病) . kalakalakan ina nipaluma-kakanen nu tengaan 金線蓮, kalakalakan sa i Hu-ciyen , Tay-wan , Kuwang-tung , kuwang-si , Hay-nang , Se-cuwang , Kuey-cu , yiin-nang , Hu-pey , atu itiza i tanegay ku cadesay a kakitizaan, atu caldesay a kakitidaan. nipaluma a wayway . nipaluma-kakanen nu tengaan ya hekal nu papah sisumilaway a kulit, idaw ku ekimay a kulit, kyu Cing-siyeng-lien han. u sanek nina Cing-siyeng-lien kalusicedaman atu mibanihiw tu lalabu nu uzipuzipan, yadah ku An-ci-suan atu Wyi-liyan-yuan-su musakapahay tu uzip nu tademaw a tuud. 1974 . 1974 a mihcaan ci U-cing-cang hananay, mihapiy tu nipaluma-kakanen nu tengaan a mucidekay sapikapahay tu uzip tu tademaw a kamu. idaw aca ku mahizaay Ing-siyeng-lien hananay, masasengiay tu Cing-siyeng-lien , nika u pacebaay a Cing-siyeng-lien sa. sapakapah atu sasapaiyuan . mibasaw tu akuti' atu mibanihiw tu idang, milawpes tu suemet atu mibuliyas tu duku, palecad tu cilal/takelal/iselang/tatamaay atu bulad/duut/dawmi'/tataynaay, pakakumeced tu udip, masubet ku kapahay a udip, pasasuala tu cilal/takelal/iselang/tatamaay atu bulad/duut/dawmi'/tataynaay, micunus tu kayadah nu ngangay, mikapahay tu sabangcal, palamlam mikiwakiw tu idang kapah azihen ku bibihid pasu ya limaay nu cacananay a babaluwan namin, sisa u mikapahay tu uzipuzipan nu tademaw, pakatanayu' tu nikaudip, sisaicelangay a epucan sa. zuma sa, misakapah aca tu buwa', balucu', bala', misaicelang tu uzipuzipan nu tademaw, sakacaay kadayum imelang, micunes tu mikai tu laecusay a imelang. sasapaiyuan cing-siyeng-lien sa, mipaiyu tu akuti' nu bala' , muuhuh, imelang tu bala' muta' tu idang, siidang ku isi', malaliya ku wawa, nikalatan nu wacu, malebawaw ku buwa', mabaliay a adada, madebay, mapulin adada ku uzipuzipan, kalatan nu sidukuay a bau, sisuni ku takulaw, adada ku aisian, tacebuwan, siwanengay a imelang, siidang ku isi, alahicaan kalamkamay, alahicaan mahaymaway a imelng nu atay, adada ku pukuh, sipuecu', hatizaay cacanan a imelang. hicaen paluma tu cing-siyeng-lien . anu maydih a mipaluma tu cing-siyeng-lien yadah ku tatudungan tinaku: mipili' tu kapahay a angang, kapahay a sapaluma a lala', mipaluma' tu sapaluma'an a angang. . cing-siyeng-lien , u hinaadihay i cuwacuwa a sumilaway a nipaluma, tu masaduma azihen ku hekalay niza, kiyu katuud ku manamuh tina cing-siyeng-lien , izaw ku malacabayay balu a kaput, padengen nuheni i tumunaw a pahabay. duma sakapahay sa sapisanga' tu sapaiyu ku cing-siyeng-lien , talakaw ku epuc nida, kiyu katuud ku tademaw micakay tu ahebalay a lala' misasayadah sa paluma. Imahini wyca ku dadatengan a kawaw yu paluma tu cing-siyeng-lien saw, i sasa idaw ku nisilutan tu daduducan. mipili' tu kakitizaan anu maydih mipaluma tu cing-siyeng-lien sa, saayaway mikilim tu kapahay a kakitidaan mipaluma, zayhan yu pilangawan a demiad nu cing-siyeng-lien , manamuh ciniza tu sapi'ay , suemetay a kakitizaan, u kauzipan a wayway niza kyuni. atu paluma tu cing-siyeng-lien , idaw ku sapasubana'an, kanca pikilim tu ahebalay a lala', u aenengan sa pasaamisen, tu mayzaen i timulan ku panan, u liwliw kasi tatalakaway ahebalay ku papah a kilang, miliyas tu miuningay a kakitidaan atu itiza i kapahay ku nananuman a kakitizaan a paluma. misanga' tu tabakiay a bintang anu maydih paluma' pahabay tu cing-siyeng-lien ku tademaw sa, a mitudung tu nikauzip nu cing-siyeng-lien i lalayan a nikauzip. sisa a misanga' tu tabakiay mukinay a dabek,u saicelangay caayay kabahel nu bali, ina mukinay a dabek u aenengan nida sa pasaydaen i timulan, u pana pasaydaen i amis, tanayu' nu dabek tusa idaw ku lima tu tulu a bataan a mi , u ahebal sa sabaw lima tu tusa a bataan a mi , talakaw sa lima tu enem a mi , u abala nu talakaw sa tulu tu tulu tin lima kung-hun a mi , u badahun atu liwliw tahaben tu duhepicay a sapitahab, mamin sa tahaben aca tu sakay caay pakapacilal a salil . zuma sa anu maydih a musakapah tu nipalumaan tu cing-siyeng-lien , kanca mipatideng tu sapiadih tu akuti' nu lalabu nu dabek, nipacilal nu liwliw, susuemet, anu idaw ku sausi pipatidengi tu sasapih tu labu nu dabek a sapasapih a kikay (ci-ci,機器), sapihelup sapatahekal tu bali a kikay (ci-ci,機器), caculilen nu nanum atu sapanaum a husu sapibuwak miepesay tu sapananum. patideng tu papalumaan mukinay a dabek tu maydih a caay ka lawpes ku kakitidaan, maydih a patalakawen ku nipaluma a epuc atu maydih misayadah ku nikaala tu nipalumaan, padengen namin ku sapaluma i tiza i mukin a nisanga'an a papadengan, kanca i ayaw padengen tu kapahay a lala' i labu nu tipid. padeng han ku tipid i lalabu nu mukin a nisanga'an a papadengan. ahebal atu laad u mukin a nisanga'an a papadengan ahebal cacay a Mi , talakaw cacay tiyn lima a Mi , u tanayu' sa payzaen i hacica ku nipisanga'en a tanayu' nu dabek, nika palatuluen ku nika tatungdud a sapalumaan, u laad nu katatuduh sepat idaw ku lima a Li-mi , maydih a madayum a musakakawaw tu dedemiad i labu nu dabek ,a sakapahen ku cacululan nu bali, sisa ya tetebanan nu mukin atu mukin kanca kasilaad, u laad sa enem a bataan katukuh walu a bataan ku Li-mi nu laad. milangec paluma tu cing-siyeng-lien , piliwasaken tu tadacuedetay a cacay tu tusa a bulad, piliwasaken aca tu tadaakuti'ay a pitu tu walu a bulad, anucaay sa a caay ka kapah ku nikauzip a nipalumaan, tu cacay a mihcaan kinatusa a puu' adada mipaluma tu cing-siyeng-lien . Sayaway ya pipalumaan a puu' sa, i sayaway nu tuluay a bulad milimad tu tu nipaluma', i sazikuzan nu enemay a bulad milangec. sakatusay ya pipalumaan a puu' sa, i sayaway nu siwaay a bulad milimad tu nipaluma', sazikuzan nu sabaw tusa a bulad milangec. wuya sasapaluma a langaw kanca lakuwiten tu sepatay a bulad ku nipipadengen i labu nu lala', ngay a kapah ku nikauzip nikabalaki nu langaw, tu izaw ku sakapahay a langec atu kapah aca ku sapisanga' tu sasapaiyu. mipili' tu kapahay a lala' cing-siyeng-lien , manamuh mulangaw i mabangbangay sidamekay a lala', anu makay tademaw a nipaluma sa katinenga kya sidamekay a lala', tinaku: ya lanu'lanu'ay sicelasay a lala' sa, a izaw ku cacay a bataaan ku tatungus, ya pudacay nu tipus sa, a izaw ku cacay ku tatungus, ya adidi'ay a liken sa, a izaw ku cacay ku tatungus, hatiza. mahiniay a nipipalamlaman sa, u sakapahay sapipaluma a lala' tu cing-siyeng-lien kyuni. u siwkay nu nipaluma u sanek nu nipaluma malaheci tu imelang pasubana i cacudadan a lacul u zuma a cidekay a kamu, saungay misapayu' a cidekay</FORM>
        <FORM kindOf="standard">== kakanen no tengaan == 金線蓮(學名:Anoectochilos roxborghii) . kakanen no tengaan, siey-ming (學名mitesekay a pangangan): Anoectochilos roxborghii, zoma a ngangan sa, cing-siyeng-lien , cing-siyeng-lang , cing-se-caw , wo-seng . no lan a kapot (lan-ke, 蘭科), motowaay ko bilbil lan so (kay-cong-lan-so, 開唇蘭屬) a nipaloma, kapah malasapaiyo, sakay talakaway no idang( kaw-sey-ya, 高血壓), baloco'ay a imelang (sing-cang-ping, 心臟病), siwanengay a imelang (tang-niyaw-ping, 糖尿病) . kalakalakan ina nipaloma-kakanen no tengaan 金線蓮, kalakalakan sa i Ho-ciyen , Tay-wan , Kowang-tong , kowang-si , Hay-nang , Se-cowang , Koey-co , yiin-nang , Ho-pey , ato itiza i tanegay ko cadesay a kakitizaan, ato caldesay a kakitidaan. nipaloma a wayway . nipaloma-kakanen no tengaan ya hekal no papah sisomilaway a kolit, idaw ko ekimay a kolit, kyo Cing-siyeng-lien han. o sanek nina Cing-siyeng-lien kalosicedaman ato mibanihiw to lalabo no ozipozipan, yadah ko An-ci-soan ato Wyi-liyan-yoan-so mosakapahay to ozip no tademaw a tood. 1974 . 1974 a mihcaan ci U-cing-cang hananay, mihapiy to nipaloma-kakanen no tengaan a mocidekay sapikapahay to ozip to tademaw a kamo. idaw aca ko mahizaay Ing-siyeng-lien hananay, masasengiay to Cing-siyeng-lien , nika o pacebaay a Cing-siyeng-lien sa. sapakapah ato sasapaiyoan . mibasaw to akoti' ato mibanihiw to idang, milawpes to soemet ato miboliyas to doko, palecad to cilal/takelal/iselang/tatamaay ato bolad/doot/dawmi'/tataynaay, pakakomeced to odip, masobet ko kapahay a odip, pasasoala to cilal/takelal/iselang/tatamaay ato bolad/doot/dawmi'/tataynaay, miconos to kayadah no ngangay, mikapahay to sabangcal, palamlam mikiwakiw to idang kapah azihen ko bibihid paso ya limaay no cacananay a babalowan namin, sisa o mikapahay to ozipozipan no tademaw, pakatanayo' to nikaodip, sisaicelangay a epocan sa. zoma sa, misakapah aca to bowa', baloco', bala', misaicelang to ozipozipan no tademaw, sakacaay kadayom imelang, micones to mikai to laecosay a imelang. sasapaiyoan cing-siyeng-lien sa, mipaiyo to akoti' no bala' , moohoh, imelang to bala' mota' to idang, siidang ko isi', malaliya ko wawa, nikalatan no waco, malebawaw ko bowa', mabaliay a adada, madebay, mapolin adada ko ozipozipan, kalatan no sidokoay a bao, sisoni ko takolaw, adada ko aisian, tacebowan, siwanengay a imelang, siidang ko isi, alahicaan kalamkamay, alahicaan mahaymaway a imelng no atay, adada ko pokoh, sipoeco', hatizaay cacanan a imelang. hicaen paloma to cing-siyeng-lien . ano maydih a mipaloma to cing-siyeng-lien yadah ko tatodongan tinako: mipili' to kapahay a angang, kapahay a sapaloma a lala', mipaloma' to sapaloma'an a angang. . cing-siyeng-lien , o hinaadihay i cowacowa a somilaway a nipaloma, to masadoma azihen ko hekalay niza, kiyo katood ko manamoh tina cing-siyeng-lien , izaw ko malacabayay balo a kapot, padengen noheni i tomonaw a pahabay. doma sakapahay sa sapisanga' to sapaiyo ko cing-siyeng-lien , talakaw ko epoc nida, kiyo katood ko tademaw micakay to ahebalay a lala' misasayadah sa paloma. Imahini wyca ko dadatengan a kawaw yo paloma to cing-siyeng-lien saw, i sasa idaw ko nisilotan to dadodocan. mipili' to kakitizaan ano maydih mipaloma to cing-siyeng-lien sa, saayaway mikilim to kapahay a kakitidaan mipaloma, zayhan yo pilangawan a demiad no cing-siyeng-lien , manamoh ciniza to sapi'ay , soemetay a kakitizaan, o kaozipan a wayway niza kyoni. ato paloma to cing-siyeng-lien , idaw ko sapasobana'an, kanca pikilim to ahebalay a lala', o aenengan sa pasaamisen, to mayzaen i timolan ko panan, o liwliw kasi tatalakaway ahebalay ko papah a kilang, miliyas to mioningay a kakitidaan ato itiza i kapahay ko nananoman a kakitizaan a paloma. misanga' to tabakiay a bintang ano maydih paloma' pahabay to cing-siyeng-lien ko tademaw sa, a mitodong to nikaozip no cing-siyeng-lien i lalayan a nikaozip. sisa a misanga' to tabakiay mokinay a dabek,o saicelangay caayay kabahel no bali, ina mokinay a dabek o aenengan nida sa pasaydaen i timolan, o pana pasaydaen i amis, tanayo' no dabek tosa idaw ko lima to tolo a bataan a mi , o ahebal sa sabaw lima to tosa a bataan a mi , talakaw sa lima to enem a mi , o abala no talakaw sa tolo to tolo tin lima kong-hon a mi , o badahon ato liwliw tahaben to dohepicay a sapitahab, mamin sa tahaben aca to sakay caay pakapacilal a salil . zoma sa ano maydih a mosakapah to nipalomaan to cing-siyeng-lien , kanca mipatideng to sapiadih to akoti' no lalabo no dabek, nipacilal no liwliw, sosoemet, ano idaw ko saosi pipatidengi to sasapih to labo no dabek a sapasapih a kikay (ci-ci,機器), sapihelop sapatahekal to bali a kikay (ci-ci,機器), cacolilen no nanom ato sapanaom a hoso sapibowak miepesay to sapananom. patideng to papalomaan mokinay a dabek to maydih a caay ka lawpes ko kakitidaan, maydih a patalakawen ko nipaloma a epoc ato maydih misayadah ko nikaala to nipalomaan, padengen namin ko sapaloma i tiza i mokin a nisanga'an a papadengan, kanca i ayaw padengen to kapahay a lala' i labo no tipid. padeng han ko tipid i lalabo no mokin a nisanga'an a papadengan. ahebal ato laad o mokin a nisanga'an a papadengan ahebal cacay a Mi , talakaw cacay tiyn lima a Mi , o tanayo' sa payzaen i hacica ko nipisanga'en a tanayo' no dabek, nika palatoloen ko nika tatongdod a sapalomaan, o laad no katatodoh sepat idaw ko lima a Li-mi , maydih a madayom a mosakakawaw to dedemiad i labo no dabek ,a sakapahen ko cacololan no bali, sisa ya tetebanan no mokin ato mokin kanca kasilaad, o laad sa enem a bataan katokoh walo a bataan ko Li-mi no laad. milangec paloma to cing-siyeng-lien , piliwasaken to tadacoedetay a cacay to tosa a bolad, piliwasaken aca to tadaakoti'ay a pito to walo a bolad, anocaay sa a caay ka kapah ko nikaozip a nipalomaan, to cacay a mihcaan kinatosa a poo' adada mipaloma to cing-siyeng-lien . Sayaway ya pipalomaan a poo' sa, i sayaway no toloay a bolad milimad to to nipaloma', i sazikozan no enemay a bolad milangec. sakatosay ya pipalomaan a poo' sa, i sayaway no siwaay a bolad milimad to nipaloma', sazikozan no sabaw tosa a bolad milangec. woya sasapaloma a langaw kanca lakowiten to sepatay a bolad ko nipipadengen i labo no lala', ngay a kapah ko nikaozip nikabalaki no langaw, to izaw ko sakapahay a langec ato kapah aca ko sapisanga' to sasapaiyo. mipili' to kapahay a lala' cing-siyeng-lien , manamoh molangaw i mabangbangay sidamekay a lala', ano makay tademaw a nipaloma sa katinenga kya sidamekay a lala', tinako: ya lano'lano'ay sicelasay a lala' sa, a izaw ko cacay a bataaan ko tatongos, ya podacay no tipos sa, a izaw ko cacay ko tatongos, ya adidi'ay a liken sa, a izaw ko cacay ko tatongos, hatiza. mahiniay a nipipalamlaman sa, o sakapahay sapipaloma a lala' to cing-siyeng-lien kyoni. o siwkay no nipaloma o sanek no nipaloma malaheci to imelang pasobana i cacodadan a lacol o zoma a cidekay a kamo, saongay misapayo' a cidekay</FORM>
    </S>
</TEXT>