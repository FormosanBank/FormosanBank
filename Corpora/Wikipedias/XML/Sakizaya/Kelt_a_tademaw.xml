<?xml version="1.0" ?>
<TEXT id="Wiki_Sakizaya_Kelt_a_tademaw" xml:lang="szy" source="Sakizaya Wikipedia, article: Kelt_a_tademaw" copyright="CC BY-SA" citation="Kelt_a_tademaw. (2025, May 05). In Wikipedia [Sakizaya]. https://szy.wikipedia.org/wiki/Kelt_a_tademaw" BibTeX_citation="@misc{Wiki_szy_Kelt_a_tademaw, title = Kelt_a_tademaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Kelt_a_tademaw} }">
    <S id="0">
        <FORM kindOf="original">Kelt a tademaw nilaculan Kelt a tademaw i kungyuen 2000 a mihcaan iti nutipan nu Ucu, payni tu malalecaday ku lalangawan atu kamu(Kelt a kamu), malaluma'ay kuheni, dayhan u malecad ku idang kyu u sakicacay nu Ticunghayay a binacadan kuheni . ayda micapiay tu dadipasan ku aenengan ya bayuay subal Kelt a tademaw sa Kelt a tademaw han. kakitadaan nuheni i nutip-amisan nu Puleydiyeng subalsubalan atu Faku Puleytaniya a kakitidaan, malalecaday ku kamu, lalangaw atu sumamaday ya lala'ay ku aenengan a Kelt a tademaw kyu Kelt a tademaw han namin a binacadan kuheni, mahida Sukelang a tademaw, Ayllang a tademaw, Weyls a tademaw atu Mangdaw a tademaw. kina binacadan mamin hanu u bayuay subal Kelt a kamu masasukamu kuheni, i sumamad caay henay ka tatungus u Kelt a tademaw kuheni, u Pulitung han kuheni. pitapalang nu taw, iti Ucu subalay mueneng a Kelt a niyadu'asaca ya binacadan (tinaku: Palkay a tademaw atu Kawluu a tademaw) namalimad tayda I Puleydieng atu Yllang, malalid ku kawawan tina binacadan. idaw ku kamu nu likisiay matiengay a pasubana'ay, i aayaw 275 a mihcaan Kelt a tademaw, makaala tu kuheni tu tipan nu Ucu, i katebanan nu Ucu atu ya subalsubalan nu i katetebanan Tunaw sauwac atu subalsubalan i kasasaan nu Tunaw sauwac a palapalaan. i ayaw 285 a mihcaan ya namakay subalsubalan nu sasaan Tunaw sauwac a Kelt a tademaw, midebung kuheni tu Lamil tusa, dikudan, i ayaw 276 a mihcaan mademec nu Macitun Kuwan itida i Helelspang bayuan a kitidaan. tu i ayaw 276 a mihcaan malimad tayda i adidiay Yasiya habung subalan i teban nu Calatay hananay, imahini u Kelt a tademaw palasawaden nuheni ku Kawcasuipiliya a Wanku itidaay a binacadan. Yu micumud midebung ku Luma a tademaw tu Kawlu a kitidaan(aydaay a Faku, Pilise, amis nu Itali) atu asimilen tu ku i Kawluay a Kelt a tademaw. i kadikudan midebung ku Yangkelusakeseng a tademaw atu Cute a tademaw, namahida i 407 a mihcaan mialesen nu Luma ku Puleydien a subal. kina Delmang midebungay tu taw a tademaw, i kadikudan nu 449 a mihcaan maka Fulangtel a kitidaan mikacaw tu balunga'katukuh i Tapuleydien a subal, lawpesen alesen nuheni ku katuuday iti Tapuleydien a Kelt a tademaw. ayda u Iayelang a tademaw, Weyls a tademaw, i talakaw enal a Sukelang a tademaw(Sukelang Kelt a tademaw) atu Puleytani a tademaw pacici sa kuheni hanu u Kelt a kamu masasukamu kuheni, atu masenengaw u Kelt a tademaw kuheni sa. u Yeyls a kamu sa u sakatuudy sasukamuen a kamu nu Kelt a kamu, nika adidi tu ku musakamuay tina kamu ayda, sakalawpesan tu a kamu ayda. i aayaway Sukelang a tademaw nau Kelt a kamu ku kamu nuheni, nika namadebung nu Yangkelusakesing a tademaw Wi-cing a tademaw, Nu-mang a tademaw mangaleb malalid ku keyday nu In-kelang a tademaw, hida satu mapaales tu ku Sukelang a tademaw, nadikudan malawpes tu ku Kelt a kamu, mala musakamuay tu nu Inyu a kumu kuheni. kanahatu malawpes tu kina Kelt a kamu nika iti Sukelang a palapalaan maadih henay ku nu Keltay a kamu, Keltay a lalangawen icucuwa maadih tu. kasasiduma nu niyada' aydaay Ucu a Yincuminu Kelt a tademaw han ku ngangan namin, u Luma a tademaw caay pipasasidumaen ku Kawlu a tademaw atu Kelt a tademaw, nika Kaw-lu a tademaw sa u muenengay i liwliw nu amisan nu Iteli kuheni, u kakitidaan sa makayda timulan bubuyu'an nu Kawlu, lalabuay Alpise buyu', Piliniwse buyu' katukuh amisan bubuyu'an nu Kawlu, u liwliw nu Ticunghay, Lay-ing sausauwacan , itiniay hekal nu Al-pise buyu'a binacadan.</FORM>
        <FORM kindOf="standard">Kelt a tademaw nilacolan Kelt a tademaw i kongyoen 2000 a mihcaan iti notipan no Uco, payni to malalecaday ko lalangawan ato kamo(Kelt a kamo), malaloma'ay koheni, dayhan o malecad ko idang kyo o sakicacay no Ticonghayay a binacadan koheni . ayda micapiay to dadipasan ko aenengan ya bayoay sobal Kelt a tademaw sa Kelt a tademaw han. kakitadaan noheni i notip-amisan no Poleydiyeng sobalsobalan ato Fako Poleytaniya a kakitidaan, malalecaday ko kamo, lalangaw ato somamaday ya lala'ay ko aenengan a Kelt a tademaw kyo Kelt a tademaw han namin a binacadan koheni, mahida Sokelang a tademaw, Ayllang a tademaw, Weyls a tademaw ato Mangdaw a tademaw. kina binacadan mamin hano o bayoay sobal Kelt a kamo masasokamo koheni, i somamad caay henay ka tatongos o Kelt a tademaw koheni, o Politong han koheni. pitapalang no taw, iti Uco sobalay moeneng a Kelt a niyado'asaca ya binacadan (tinako: Palkay a tademaw ato Kawloo a tademaw) namalimad tayda I Poleydieng ato Yllang, malalid ko kawawan tina binacadan. idaw ko kamo no likisiay matiengay a pasobana'ay, i aayaw 275 a mihcaan Kelt a tademaw, makaala to koheni to tipan no Uco, i katebanan no Uco ato ya sobalsobalan no i katetebanan Tonaw saowac ato sobalsobalan i kasasaan no Tonaw saowac a palapalaan. i ayaw 285 a mihcaan ya namakay sobalsobalan no sasaan Tonaw saowac a Kelt a tademaw, midebong koheni to Lamil tosa, dikodan, i ayaw 276 a mihcaan mademec no Maciton Kowan itida i Helelspang bayoan a kitidaan. to i ayaw 276 a mihcaan malimad tayda i adidiay Yasiya habong sobalan i teban no Calatay hananay, imahini o Kelt a tademaw palasawaden noheni ko Kawcasoipiliya a Wanko itidaay a binacadan. Yo micomod midebong ko Loma a tademaw to Kawlo a kitidaan(aydaay a Fako, Pilise, amis no Itali) ato asimilen to ko i Kawloay a Kelt a tademaw. i kadikodan midebong ko Yangkelosakeseng a tademaw ato Cote a tademaw, namahida i 407 a mihcaan mialesen no Loma ko Poleydien a sobal. kina Delmang midebongay to taw a tademaw, i kadikodan no 449 a mihcaan maka Folangtel a kitidaan mikacaw to balonga'katokoh i Tapoleydien a sobal, lawpesen alesen noheni ko katooday iti Tapoleydien a Kelt a tademaw. ayda o Iayelang a tademaw, Weyls a tademaw, i talakaw enal a Sokelang a tademaw(Sokelang Kelt a tademaw) ato Poleytani a tademaw pacici sa koheni hano o Kelt a kamo masasokamo koheni, ato masenengaw o Kelt a tademaw koheni sa. o Yeyls a kamo sa o sakatoody sasokamoen a kamo no Kelt a kamo, nika adidi to ko mosakamoay tina kamo ayda, sakalawpesan to a kamo ayda. i aayaway Sokelang a tademaw nao Kelt a kamo ko kamo noheni, nika namadebong no Yangkelosakesing a tademaw Wi-cing a tademaw, No-mang a tademaw mangaleb malalid ko keyday no In-kelang a tademaw, hida sato mapaales to ko Sokelang a tademaw, nadikodan malawpes to ko Kelt a kamo, mala mosakamoay to no Inyo a komo koheni. kanahato malawpes to kina Kelt a kamo nika iti Sokelang a palapalaan maadih henay ko no Keltay a kamo, Keltay a lalangawen icocowa maadih to. kasasidoma no niyada' aydaay Uco a Yincomino Kelt a tademaw han ko ngangan namin, o Loma a tademaw caay pipasasidomaen ko Kawlo a tademaw ato Kelt a tademaw, nika Kaw-lo a tademaw sa o moenengay i liwliw no amisan no Iteli koheni, o kakitidaan sa makayda timolan boboyo'an no Kawlo, lalaboay Alpise boyo', Piliniwse boyo' katokoh amisan boboyo'an no Kawlo, o liwliw no Ticonghay, Lay-ing saosaowacan , itiniay hekal no Al-pise boyo'a binacadan.</FORM>
    </S>
</TEXT>