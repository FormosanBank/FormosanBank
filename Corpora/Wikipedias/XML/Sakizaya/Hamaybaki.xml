<?xml version="1.0" ?>
<TEXT id="Wiki_Sakizaya_Hamaybaki" xml:lang="pwn" source="Paiwan Wikipedia, article: Hamaybaki" copyright="CC BY-SA" citation="Hamaybaki. (2024, December 07). In Wikipedia [Paiwan]. https://pwn.wikipedia.org/wiki/Hamaybaki" BibTeX_citation="@misc{Wiki_pwn_Hamaybaki, title = Hamaybaki, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Hamaybaki} }">
    <S id="0">
        <FORM kindOf="original">u Hamabaki a lisin nu Sakizaya sa, i kalalikidan a demiad, pasisien nu babalikid tu tunuz, titi nu ayam atu alipatu ku wawa, palemed tu mamiselea a wawa. sakakalamekam a malahad a miducus tu kakaselal a midiput tu niyazu'. u babalaki nu niyazu' ku pacakatay tu cacay a selalan. u kakaselal ku pasibana'ay tu sabaselal a malatanektekay a adipel nu niyazu'. i kasilisinan nu niyazu' sa, mahaen u pihamaybakian ku babalaki pasisi tu kakaenen, palemed a pasibana' tu sakalatadem nu kauzip nu wawa. misasdabek u Ciwidiyan a niyazu' sa, i baluhay a hehecaan a misadabek ku papacakaten a miselalay a wawa. liliden nu kakaselal misanga' tu dabek, minanam mililid ku kakaselal tu sabaselel. kalahukan pasisien nu babalaki ku miselalay a wawa tu tuzuz, titi nu ayam atu alipatu, palemed a pasibana' tu sakalatademaw nu uzip. Simawen nu selal, langaten nu selal ku niyazu, caay pidebung ku lais, kiyu yadah ku nisamihecaan, malemed ku piadup nu babalaki i buyubuyu'an. sisa, satabutabu han nu babalaki ku kimit nu tuzuz atu titi nu ayam tu sapasisi i wawa nu binawlan. Pihamaybakian sa, "Ami-bigi" sa ku wawa i zikuzan nu babalaki, miamay tu sapalemed nu babalaki. Pakaynien nu babaki i lisin ku pasibana' tu, "Amana maidi tu kaen" atu "kabana' tu nika u langat nu niyazu' ku sela" sanay a selangawan nu Sakizaya.</FORM>
        <FORM kindOf="standard">o Hamabaki a lisin no Sakizaya sa, i kalalikidan a demiad, pasisien no babalikid to tonoz, titi no ayam ato alipato ko wawa, palemed to mamiselea a wawa. sakakalamekam a malahad a midocos to kakaselal a midipot to niyazo'. o babalaki no niyazo' ko pacakatay to cacay a selalan. o kakaselal ko pasibana'ay to sabaselal a malatanektekay a adipel no niyazo'. i kasilisinan no niyazo' sa, mahaen o pihamaybakian ko babalaki pasisi to kakaenen, palemed a pasibana' to sakalatadem no kaozip no wawa. misasdabek o Ciwidiyan a niyazo' sa, i balohay a hehecaan a misadabek ko papacakaten a miselalay a wawa. liliden no kakaselal misanga' to dabek, minanam mililid ko kakaselal to sabaselel. kalahokan pasisien no babalaki ko miselalay a wawa to tozoz, titi no ayam ato alipato, palemed a pasibana' to sakalatademaw no ozip. Simawen no selal, langaten no selal ko niyazo, caay pidebong ko lais, kiyo yadah ko nisamihecaan, malemed ko piadop no babalaki i boyoboyo'an. sisa, satabotabo han no babalaki ko kimit no tozoz ato titi no ayam to sapasisi i wawa no binawlan. Pihamaybakian sa, "Ami-bigi" sa ko wawa i zikozan no babalaki, miamay to sapalemed no babalaki. Pakaynien no babaki i lisin ko pasibana' to, "Amana maidi to kaen" ato "kabana' to nika o langat no niyazo' ko sela" sanay a selangawan no Sakizaya.</FORM>
    </S>
</TEXT>