<?xml version="1.0" ?>
<TEXT id="Wiki_Sakizaya_Hamaybaki" xml:lang="pwn" source="" copyright="" citation="" BibTeX_citation="">
    <S id="0">
        <FORM>u Hamabaki a lisin nu Sakizaya sa, i kalalikidan a demiad, pasisien nu babalikid tu tunuz, titi nu ayam atu alipatu ku wawa, palemed tu mamiselea a wawa. sakakalamekam a malahad a miducus tu kakaselal a midiput tu niyazu'. u babalaki nu niyazu' ku pacakatay tu cacay a selalan. u kakaselal ku pasibana'ay tu sabaselal a malatanektekay a adipel nu niyazu'. i kasilisinan nu niyazu' sa, mahaen u pihamaybakian ku babalaki pasisi tu kakaenen, palemed a pasibana' tu sakalatadem nu kauzip nu wawa. misasdabek u Ciwidiyan a niyazu' sa, i baluhay a hehecaan a misadabek ku papacakaten a miselalay a wawa. liliden nu kakaselal misanga' tu dabek, minanam mililid ku kakaselal tu sabaselel. kalahukan pasisien nu babalaki ku miselalay a wawa tu tuzuz, titi nu ayam atu alipatu, palemed a pasibana' tu sakalatademaw nu uzip. Simawen nu selal, langaten nu selal ku niyazu, caay pidebung ku lais, kiyu yadah ku nisamihecaan, malemed ku piadup nu babalaki i buyubuyu'an. sisa, satabutabu han nu babalaki ku kimit nu tuzuz atu titi nu ayam tu sapasisi i wawa nu binawlan. Pihamaybakian sa, &quot;Ami bigi&quot; sa ku wawa i zikuzan nu babalaki, miamay tu sapalemed nu babalaki. Pakaynien nu babaki i lisin ku pasibana' tu, &quot;Amana maidi tu kaen&quot; atu &quot;kabana' tu nika u langat nu niyazu' ku sela&quot; sanay a selangawan nu Sakizaya.</FORM>
    </S>
</TEXT>
