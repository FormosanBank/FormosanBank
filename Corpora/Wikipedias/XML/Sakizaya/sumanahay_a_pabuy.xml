<?xml version="1.0" ?>
<TEXT id="Wiki_Sakizaya_sumanahay_a_pabuy" xml:lang="pwn" source="Paiwan Wikipedia, article: sumanahay_a_pabuy" copyright="CC BY-SA" citation="sumanahay_a_pabuy. (2024, December 07). In Wikipedia [Paiwan]. https://pwn.wikipedia.org/wiki/sumanahay_a_pabuy" BibTeX_citation="@misc{Wiki_pwn_sumanahay_a_pabuy, title = sumanahay_a_pabuy, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/sumanahay_a_pabuy} }">
    <S id="0">
        <FORM kindOf="original">sumanahay a pabuy (kamu ni Hulam: 紅豬) na iti 1992 a mihcaan 7 a bulad 18 a demiadan nu Ci-pu-li a masakaputay nicuduhan a mangaay a kacudu. ina kungku sa na "malbahuyay nu balunga a ziday" a mangga ni Kung-ci-cing i "Model Graphix"ay nikatulisenay a nikayzuan a kungku ya, masa u nu "Kung-ci-cing a ni pakucungkucungan a pisulit" masa apuyuay aadihan nu kungku, nau sabaw limaay kahaminan tu nu nanumay a kakakulitan. iti Siyang-kang a buluku, ina iga sa na iti 1992 a mihcaan 12 a bulad 24 a demiadan tsayaway a nipaadih i hekal, sikatukuh tu nu layningay a mihcaan i tusaay a bulad walu a demiadan itawya a kaedeman a mapamelaw tu milikacuduay, sakay nu Siyang-kangay iti kabalatan tu nu tamcalsinatu piusiwgacuan a nipahanhanan a demiad nu Ci-pu-liay a iga. hekalay pasaheci ina "sumanahay pabuy" ni Kung-ci-cing a saigian a ulic, cayay kapapina idaw nu zidayay a misametek tu kungku nu kasumamadan, i mahida sa ci Po-lu-ke namatima' kyu malapabuy ku wayway nu udip, ina iga sa mangasiw ku nu lahaday a kasadit, satusa u sakahenulan sikadih tu nu aydaay a ziday atu nu palasulan a kitidaan, u nu satiidan tu nu aydaay i kitakitay kaltaseman ku nipitekel. satusa maylabu ku pikingkiwan tu nu Italiya a kanatal, sipakay nipaigian nu tuud sa sikadih tu ku nipilusimet (kanahatu idaw ku adidingay nu ngicih caay kalucek nasulitan). amica kina "sumanahay a pabuy" nu tatukian a piletek i teban nu kalalaisan nu kitakitay, sipakaynien i ulic nu kungku a nipatukilan, kasiwantanan sa mahida iti 1930 a mihcaan, sakay kalisiway nu kitakit mamakudi masiyasiyan itawya a ziday, nika ya niulican tu nu tataynaay a dikuc nu makay i 1920 a mihcaan sapamelaw. u duma sa nisaigan nu tatukian sa kinapina a muawaw tiya Huwasise hananay, kyu "sumanahay a pabuy" a sasaigan, kanahatu ina iga nipiletekan amihcaan naiti 1920 a mihcaan, nika kasahecian nu kungku idaw aca ku lalungucan, misaigaay nu tademaw, kakitidaan, atu tuudtuud nipatudungan sinikasumadan tu nidateng. Savoia S‧21 , R3C-0, Hansa-Brandenburg CC等等. pisaigaan nu mangga sa culalan nu makay nanumay a hikuki, uyni sa kayadahan nu aydaay a ziday culal sa amin kasahecian i kitakitay,sikalecad niya Po-lu-ke kakacawan a hikuki ya Savoia.21 (idaw ku caay kalecad nu mamelawan), ni Ka-ti-seay a hikuki sa nu ya Ke-ti-se-Lay-te a kusi nisangaan ya R3c-0, idaw henay ku nu sayaway kalalaisan nu kitakitay a hikuki Hansa Brandenburg CC kahinian. . ci Po-lu-ke iti piliadinguan tu iga sa, kinapina a pacili tu ya Hwa-si-se, kanahatu i labu nu piliadinguan nu kacudu nayay ku kasametek ni Po-lu-ke, kay masumad a mala ya pabuy nayay ku kumu patahkal, nika idaw ku nisakenikenian a pacukat tu ci Po-lu-kean, namakai mala u mamingayaway nu Hwa-si-se, kyu sipicumud nida i hitayan kanahatu malapabuy sa, makai mala situngusay sikaydih tu malapabuy kai sa mamikilul tu huwasise. u duma ku hahaymawan sa, ci Po-lu-ke' nau iti tapukuay a tadatatama', nami hantay tu ya huwasiseay nidateng tu sailuan manay mapatudu u ( makasicay a pabuy han )manay i pimelaw nu tademaw sa, tatenga mala u nu pabuy ku udip nida, hakay nikahinian a kamu sa pisuayawan ci Kung-ci-cingan, sikalecad tu piliclic tiya huwasise a pitapal sakay nu siyakayay a kadiyahan. sakusaan nu dumaay a piliclic idaw ku lalatuhan tu sikaydihan a silaad atu ci Cina sa, sakaidaw nida tu kasikadaw tu cabay sa ku masadumaay nikaahbet nu balucu' ( situngusay a kalcabayan i misaiga u saacawaan ni Cina' ). u kungku ina kungku sa namakay nu di'tuay a nipadadan kasumadan tu mala u pabuy a pahikukiay ci ( Po-lu-ke.losu ),nilalabaan mungayaw tuya ( Manma-iyute misagasuay masa u nu bayuay a masakaputay ) ( kangtan han nipangangan sa u Manma-iyute a masakaputay ) kalingatu. ya Manma-iyute a masakaputay micebis tu cacayay a balunga, namakay i Uynise a kenis malingad, tuwa dakepen nu heni ku micudaday henay nu tataynaay a cacudadan, ci Po-lu-ke sa kalekuan nida a mingayaw tiya Manma-iyute a kaput, kakayda satu a masasula'cus ba'ket tu ku ulamit. . tuwa ya Manma-iyute a masakaputay ( kangtan a nipangangan sa u tapukuay a mamikiduay a masakaputay ), mitakus tu nu Amilikaay mitesekay malbahuy a kaput ( Katise ) mala u nu tapukuay a kaput mamiadingay, caay kau piedap tu mamikiduay a dada ku sasangayawan, mangaleb i nikataydaan ni Po-lu-ke i Milan maydih a pasanga tu misakapah tu bahelay a balunga i teban nu kataayaw, misabana tu sikapecian niya balunga ni Po-lu-ke, maauc nu lacu' kay malbahelay a balunga mahtik a misatabaki a misanga. kanahatu u balunga ni Po-lu-ke sikaydih a misatabaki misakapah, nika iti Milan ya Pawke-lo a misangaay tu pahikukian a kuba, idaw ku piedap nu ( Huiaw ) a kaput, sikayzuan ku sabahel a misakapah, zayhan i mahida sa ya Italiya a kanatal haymaw satu mabalud nu Huwasise hananay a situngusay, ci Po-lu-ke maydih a taneng milimek tu pisidep nu tayling maydih a midakep sa, panutekan nida a sipakayda i musakawaway nu sauwac, sikalbahel nida a maleku milaliw,ya Huiaw sikaydih nunuheni a ( militadah ), kyu maladay atu ci Po-lu-ke miliyas tu Milan a kakitidaan. ci Po-lu-ke talumaan tu i Yateliya a bayu adidiay a subal nu patengan a mudimud a kakitidaan, kalitemuhan aca niya tapukuanay a masakaputay mikiduay a pisabana, sipakay nu Huiaw a milalacal mapanahay, au ya Huiaw ku sapabalucu' tu papakiyawan, tuwa ci Po-lu-ke misaketun atu Katise iti kalucekan maydademec. i sadikudan sa nayay ku makademecay tu i tapukuanay a cimanima ku kataay, kyu sipasumad nu heni ku dademecan sipaliyun ku pidadesdes, u mibuksingu tuwa mademec ni Po-lu-ke kya Katise, kakayda satu a sinikaala tu sakasenengan. i sadikuday sa ina iga idaw ku nipasayingan tu ci Po-lu-kean masamata tu masatademaw ku wayway, uyniyan sa sinihulakan tu udip nida, sakuayaw sa a caay tu katahkal a nikalalekalan. tatenga i labu nina kacudu paculil kya limecedan mubahel tiya, Ya-te-li-ya a bayuay i pabaw nu palikangan nu tatukian sa, taneng a madih kya sumanahay a hikuki ni Po-lu-ke masatedep tu i madimutay a baubi nu balu. katengilan tu kya pibasbasan nu hikuki a ziday niya Huiaway a natudawaan, milihud tu nikaydaan nida i mahida sa katuud ku sacabayan mapulung a taynien itini pahanhan midangan, mahica ku pipakelid tu kamu ni Cina sa, i aydaay sikalahcian tu sakatusaan nu kaudip nu tatayna u "kapulunganay a dadimudan".</FORM>
        <FORM kindOf="standard">somanahay a paboy (kamo ni Holam: 紅豬) na iti 1992 a mihcaan 7 a bolad 18 a demiadan no Ci-po-li a masakapotay nicodohan a mangaay a kacodo. ina kongko sa na "malbahoyay no balonga a ziday" a mangga ni Kong-ci-cing i "Model Graphix"ay nikatolisenay a nikayzoan a kongko ya, masa o no "Kong-ci-cing a ni pakocongkocongan a pisolit" masa apoyoay aadihan no kongko, nao sabaw limaay kahaminan to no nanomay a kakakolitan. iti Siyang-kang a boloko, ina iga sa na iti 1992 a mihcaan 12 a bolad 24 a demiadan tsayaway a nipaadih i hekal, sikatokoh to no layningay a mihcaan i tosaay a bolad walo a demiadan itawya a kaedeman a mapamelaw to milikacodoay, sakay no Siyang-kangay iti kabalatan to no tamcalsinato piosiwgacoan a nipahanhanan a demiad no Ci-po-liay a iga. hekalay pasaheci ina "somanahay paboy" ni Kong-ci-cing a saigian a olic, cayay kapapina idaw no zidayay a misametek to kongko no kasomamadan, i mahida sa ci Po-lo-ke namatima' kyo malapaboy ko wayway no odip, ina iga sa mangasiw ko no lahaday a kasadit, satosa o sakahenolan sikadih to no aydaay a ziday ato no palasolan a kitidaan, o no satiidan to no aydaay i kitakitay kaltaseman ko nipitekel. satosa maylabo ko pikingkiwan to no Italiya a kanatal, sipakay nipaigian no tood sa sikadih to ko nipilosimet (kanahato idaw ko adidingay no ngicih caay kalocek nasolitan). amica kina "somanahay a paboy" no tatokian a piletek i teban no kalalaisan no kitakitay, sipakaynien i olic no kongko a nipatokilan, kasiwantanan sa mahida iti 1930 a mihcaan, sakay kalisiway no kitakit mamakodi masiyasiyan itawya a ziday, nika ya niolican to no tataynaay a dikoc no makay i 1920 a mihcaan sapamelaw. o doma sa nisaigan no tatokian sa kinapina a moawaw tiya Howasise hananay, kyo "somanahay a paboy" a sasaigan, kanahato ina iga nipiletekan amihcaan naiti 1920 a mihcaan, nika kasahecian no kongko idaw aca ko lalongocan, misaigaay no tademaw, kakitidaan, ato toodtood nipatodongan sinikasomadan to nidateng. Savoia S‧21 , R3C-0, Hansa-Brandenborg CC等等. pisaigaan no mangga sa colalan no makay nanomay a hikoki, oyni sa kayadahan no aydaay a ziday colal sa amin kasahecian i kitakitay,sikalecad niya Po-lo-ke kakacawan a hikoki ya Savoia.21 (idaw ko caay kalecad no mamelawan), ni Ka-ti-seay a hikoki sa no ya Ke-ti-se-Lay-te a kosi nisangaan ya R3c-0, idaw henay ko no sayaway kalalaisan no kitakitay a hikoki Hansa Brandenborg CC kahinian. . ci Po-lo-ke iti piliadingoan to iga sa, kinapina a pacili to ya Hwa-si-se, kanahato i labo no piliadingoan no kacodo nayay ko kasametek ni Po-lo-ke, kay masomad a mala ya paboy nayay ko komo patahkal, nika idaw ko nisakenikenian a pacokat to ci Po-lo-kean, namakai mala o mamingayaway no Hwa-si-se, kyo sipicomod nida i hitayan kanahato malapaboy sa, makai mala sitongosay sikaydih to malapaboy kai sa mamikilol to howasise. o doma ko hahaymawan sa, ci Po-lo-ke' nao iti tapokoay a tadatatama', nami hantay to ya howasiseay nidateng to sailoan manay mapatodo o ( makasicay a paboy han )manay i pimelaw no tademaw sa, tatenga mala o no paboy ko odip nida, hakay nikahinian a kamo sa pisoayawan ci Kong-ci-cingan, sikalecad to piliclic tiya howasise a pitapal sakay no siyakayay a kadiyahan. sakosaan no domaay a piliclic idaw ko lalatohan to sikaydihan a silaad ato ci Cina sa, sakaidaw nida to kasikadaw to cabay sa ko masadomaay nikaahbet no baloco' ( sitongosay a kalcabayan i misaiga o saacawaan ni Cina' ). o kongko ina kongko sa namakay no di'toay a nipadadan kasomadan to mala o paboy a pahikokiay ci ( Po-lo-ke.loso ),nilalabaan mongayaw toya ( Manma-iyote misagasoay masa o no bayoay a masakapotay ) ( kangtan han nipangangan sa o Manma-iyote a masakapotay ) kalingato. ya Manma-iyote a masakapotay micebis to cacayay a balonga, namakay i Uynise a kenis malingad, towa dakepen no heni ko micodaday henay no tataynaay a cacodadan, ci Po-lo-ke sa kalekoan nida a mingayaw tiya Manma-iyote a kapot, kakayda sato a masasola'cos ba'ket to ko olamit. . towa ya Manma-iyote a masakapotay ( kangtan a nipangangan sa o tapokoay a mamikidoay a masakapotay ), mitakos to no Amilikaay mitesekay malbahoy a kapot ( Katise ) mala o no tapokoay a kapot mamiadingay, caay kao piedap to mamikidoay a dada ko sasangayawan, mangaleb i nikataydaan ni Po-lo-ke i Milan maydih a pasanga to misakapah to bahelay a balonga i teban no kataayaw, misabana to sikapecian niya balonga ni Po-lo-ke, maaoc no laco' kay malbahelay a balonga mahtik a misatabaki a misanga. kanahato o balonga ni Po-lo-ke sikaydih a misatabaki misakapah, nika iti Milan ya Pawke-lo a misangaay to pahikokian a koba, idaw ko piedap no ( Hoiaw ) a kapot, sikayzoan ko sabahel a misakapah, zayhan i mahida sa ya Italiya a kanatal haymaw sato mabalod no Howasise hananay a sitongosay, ci Po-lo-ke maydih a taneng milimek to pisidep no tayling maydih a midakep sa, panotekan nida a sipakayda i mosakawaway no saowac, sikalbahel nida a maleko milaliw,ya Hoiaw sikaydih nonoheni a ( militadah ), kyo maladay ato ci Po-lo-ke miliyas to Milan a kakitidaan. ci Po-lo-ke talomaan to i Yateliya a bayo adidiay a sobal no patengan a modimod a kakitidaan, kalitemohan aca niya tapokoanay a masakapotay mikidoay a pisabana, sipakay no Hoiaw a milalacal mapanahay, ao ya Hoiaw ko sapabaloco' to papakiyawan, towa ci Po-lo-ke misaketon ato Katise iti kalocekan maydademec. i sadikodan sa nayay ko makademecay to i tapokoanay a cimanima ko kataay, kyo sipasomad no heni ko dademecan sipaliyon ko pidadesdes, o miboksingo towa mademec ni Po-lo-ke kya Katise, kakayda sato a sinikaala to sakasenengan. i sadikoday sa ina iga idaw ko nipasayingan to ci Po-lo-kean masamata to masatademaw ko wayway, oyniyan sa siniholakan to odip nida, sakoayaw sa a caay to katahkal a nikalalekalan. tatenga i labo nina kacodo pacolil kya limecedan mobahel tiya, Ya-te-li-ya a bayoay i pabaw no palikangan no tatokian sa, taneng a madih kya somanahay a hikoki ni Po-lo-ke masatedep to i madimotay a baobi no balo. katengilan to kya pibasbasan no hikoki a ziday niya Hoiaway a natodawaan, milihod to nikaydaan nida i mahida sa katood ko sacabayan mapolong a taynien itini pahanhan midangan, mahica ko pipakelid to kamo ni Cina sa, i aydaay sikalahcian to sakatosaan no kaodip no tatayna o "kapolonganay a dadimodan".</FORM>
    </S>
</TEXT>