<?xml version="1.0" ?>
<TEXT id="Wiki_Sakizaya_雅典的泰門Yaten_a_Taymen" xml:lang="szy" source="Sakizaya Wikipedia, article: 雅典的泰門Yaten_a_Taymen" copyright="CC BY-SA" citation="雅典的泰門Yaten_a_Taymen. (2025, May 05). In Wikipedia [Sakizaya]. https://szy.wikipedia.org/wiki/雅典的泰門Yaten_a_Taymen" BibTeX_citation="@misc{Wiki_szy_雅典的泰門Yaten_a_Taymen, title = 雅典的泰門Yaten_a_Taymen, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/雅典的泰門Yaten_a_Taymen} }">
    <S id="0">
        <FORM kindOf="original">== namakayda i Sasepiya gagikian nu kakungkuan == . Yaten a Taymen nu siidaay a Taymen Yaten a tademaw nisulitan, ci Wilen.Sasepiya misulitay, u sakautiihay atu sakangeluan nida a nisulitan. 內容概述 saan ku labu kalingatuan, ci Taymen u siidaay hina padang tu pakuyucay nu Yaten , nikudan satu alesen nida kinakawaw. misatabaki cinida tu kakalimulakan, milabuay a tademaw u siidaay namin. ci Taymen caay kaidi pawada' tu kalisiw, hatidaay nu tademaw mikukay namin cinidaan, katuud ku manamuhay cinidaan, ci Aypa'mante' sacacay sa micidek, idaw ku natangahan, la'cus ku atay, micili ci Taymenan . miala' cinida tu namaka matinengay misulit a tademaw atu mikulitay anipabelian tu nalimaan a tuudan, atu miala' tu namakaydaay i budawbudawan a misiwbaya nu tademawan, nika hedek saku kinacacay, mahiniay a tuudan sipabeli nida i cabay nida. . kalun ni Taymen ci Lusease mangalay tu tataynaan a wawa. caay ka namuh ku babalaki, nika ci Taymen pabelian nida tu tuluay a Taylun , sapikikung nuheni, kalung nuheni anu mikikung kasikadan atu kasida'suan. idaw ku pasubanaay ci Taymen mapulul nu tadah ci Wentidise i papululan sa. edapen nida patadah, sa tahekal ci Wentidise , milabu tunika limulak. . u labang nuheni itida i nipacebaan a kalimulakan matatawa. hedek sa kunika limulakan, ci Taymen pacici pasinubu ta taydaay a tademaw, pasu subayu atu tuudan a zaysangan. ayda, mamin tu pabeli ci Taymen tu sinubu nida. kalung nida ci Fuolaywise makaadih tunika bulangid nu tawki nida caay ka namuh, misuayaw tu misulitay atu mikulitay a tademaw caay ka namuh. taluma' satu ci Taymen namiadup, sakamu han nu kalung. caay ka namuh ci Taymen , caay kiayawan amusakamu. mapatay kaynahen ci Fuolaywise , kinapinaan kisu a sakamuen numaku, caay ka laheci, ayda hantu, mapacakay tu ku lala' ni Taymen . idaw ku mikilulay ci Taymen nan nu cacaya a labang: miciliayaca a tademaw ci Aypa'mante'se , caay ka kan ku nipicili nida tu taytaydaay a labang. ci Aypa'mante'se u caaya ka anup a tademaw. idaw ku taydaay militadah ci Taymen nan kalamkamen patadah sa, cinida atu maapaay malalebu. nai' ku laheci a patadah, sakamu han nida ku kalung namin padangen kaku sa. ahican ku mukanay tu pah sa ci Taymen , kalung hantu u kalimucu' tu numata ku sapiadih. i duma a kitidaan, sakatusa a sakakaay ci Aysiapdi'se mapatay nu linges, setulan nida ku cacaya a tademawan. . caay palutatenga ku lubang, ci Aysipadi'se nida ku nida anidatengan, bahbah hantu nu lubang cinida. saci Aysipadi'se paculian numaku, mikilim cinida tu hitay nida. . ci Taymen sikawaw patayni tu labang, silabang tu halipahay a tademaw. kalung nida hamin han nuheni patahekal ku salasala, adih sa ku taydaay a labang u ba'tu atu alihaway a nanum. cebus han ni Taymen ku nuhen, waiten ku sala' pasayda i kalung, meduk satu miliyas tu luma'. kilulen nu masatademaway a kalung ci Fuolaywise a patalumaen numaku sa. 泰門譴責社會 maynah ci Taymen tu siakay maynah ci Taymen tu muculilay a tademaw, taydan nida ku culil i cu'cu'dan, i pungkan miculimek, lutuk ku sakaudip nida. ibuhung, maadih nida kuniculimekan nutaw tu kim. ci Aysipadise , Aypa'mante'se atu tatuluay a kukung mikiayaw ci Fuolaywise makatepa ci Taymen nan. atu ci Aysipadise sayaway a tayniay nu tusaay a pacupiyaway nu tatayna, ci Taymen atu sisinbuay a tatayna masasukaynah. ci Taymen yadah kunipabeli nida tu milawlaway a tademaw ci Aysipadise an, sakamusa manglay kaku makaadih tunikalawpes nu maci, hatida tu ku linges nida. pabelien naca nida ku'kim tu pacupiyaway, kiya malaklak ku linbiw, liwan satu sipabali tu misulitay atu mikulitay, pabelisa tu lubung adidi. culal satu ci Aysipadise , tuduan ci Taymen a maynah tu libud maudip, mimelaway nu tademaw makaadih tuni kalibud nina tusaay a tademaw maudip ci Fuolaywise tayni satu, amica kuni ka ngalay nida tu kalisiw, nika mangalay cinida papatiku tu balucu ni Taymen i siakay. ci Taymen sakamusa ci Fuolaywise adada ku tatengaay numaku a cabay, nika patepian ni Fuolaywise kalung mahicaay kiya sa. . taydan nida ku namakaydaay i Yatin nay nu sadikuday a tademaw, nikudanay mangalay ci Taymen misupid ci Aysipadise , nika ci Taymen kanahen nida ku nuheni, sadikuday satau mapatay i umaumahan. cumudan ni Aysipadise ku Yatin , sakamuen nu lubang, yahitay pabalucu' satu caay pidebung, sadikuday u hitay alaen nuheni ku lacik misuli i paya nu lunem, miadih ci Aysipadise tu cudad nu mucemin, sakamusa tu nikaudipan ni Taymen : mabulitay a kidu', malawpesay tu ku adingu: amana' pikilim tu ngangan numaku. mipatay ku libung i tamuwa, usala'cusay a tademaw! mabulitay kaku , ci Taymun malinges namin ku maudipay cinidaan. mucaliway nu muculilay a tademaw paceba' sa maynah, anumicaliway muculil amana' pisaluimen ku kuku' namu. malalitin tu ihekalay atu zumaay a natinengan</FORM>
        <FORM kindOf="standard">== namakayda i Sasepiya gagikian no kakongkoan == . Yaten a Taymen no siidaay a Taymen Yaten a tademaw nisolitan, ci Wilen.Sasepiya misolitay, o sakaotiihay ato sakangeloan nida a nisolitan. 內容概述 saan ko labo kalingatoan, ci Taymen o siidaay hina padang to pakoyocay no Yaten , nikodan sato alesen nida kinakawaw. misatabaki cinida to kakalimolakan, milaboay a tademaw o siidaay namin. ci Taymen caay kaidi pawada' to kalisiw, hatidaay no tademaw mikokay namin cinidaan, katood ko manamohay cinidaan, ci Aypa'mante' sacacay sa micidek, idaw ko natangahan, la'cos ko atay, micili ci Taymenan . miala' cinida to namaka matinengay misolit a tademaw ato mikolitay anipabelian to nalimaan a toodan, ato miala' to namakaydaay i bodawbodawan a misiwbaya no tademawan, nika hedek sako kinacacay, mahiniay a toodan sipabeli nida i cabay nida. . kalon ni Taymen ci Losease mangalay to tataynaan a wawa. caay ka namoh ko babalaki, nika ci Taymen pabelian nida to toloay a Taylon , sapikikong noheni, kalong noheni ano mikikong kasikadan ato kasida'soan. idaw ko pasobanaay ci Taymen mapolol no tadah ci Wentidise i papololan sa. edapen nida patadah, sa tahekal ci Wentidise , milabo tonika limolak. . o labang noheni itida i nipacebaan a kalimolakan matatawa. hedek sa konika limolakan, ci Taymen pacici pasinobo ta taydaay a tademaw, paso sobayo ato toodan a zaysangan. ayda, mamin to pabeli ci Taymen to sinobo nida. kalong nida ci Foolaywise makaadih tonika bolangid no tawki nida caay ka namoh, misoayaw to misolitay ato mikolitay a tademaw caay ka namoh. taloma' sato ci Taymen namiadop, sakamo han no kalong. caay ka namoh ci Taymen , caay kiayawan amosakamo. mapatay kaynahen ci Foolaywise , kinapinaan kiso a sakamoen nomako, caay ka laheci, ayda hanto, mapacakay to ko lala' ni Taymen . idaw ko mikilolay ci Taymen nan no cacaya a labang: miciliayaca a tademaw ci Aypa'mante'se , caay ka kan ko nipicili nida to taytaydaay a labang. ci Aypa'mante'se o caaya ka anop a tademaw. idaw ko taydaay militadah ci Taymen nan kalamkamen patadah sa, cinida ato maapaay malalebo. nai' ko laheci a patadah, sakamo han nida ko kalong namin padangen kako sa. ahican ko mokanay to pah sa ci Taymen , kalong hanto o kalimoco' to nomata ko sapiadih. i doma a kitidaan, sakatosa a sakakaay ci Aysiapdi'se mapatay no linges, setolan nida ko cacaya a tademawan. . caay palotatenga ko lobang, ci Aysipadi'se nida ko nida anidatengan, bahbah hanto no lobang cinida. saci Aysipadi'se pacolian nomako, mikilim cinida to hitay nida. . ci Taymen sikawaw patayni to labang, silabang to halipahay a tademaw. kalong nida hamin han noheni patahekal ko salasala, adih sa ko taydaay a labang o ba'to ato alihaway a nanom. cebos han ni Taymen ko nohen, waiten ko sala' pasayda i kalong, medok sato miliyas to loma'. kilolen no masatademaway a kalong ci Foolaywise a patalomaen nomako sa. 泰門譴責社會 maynah ci Taymen to siakay maynah ci Taymen to mocolilay a tademaw, taydan nida ko colil i co'co'dan, i pongkan micolimek, lotok ko sakaodip nida. ibohong, maadih nida konicolimekan notaw to kim. ci Aysipadise , Aypa'mante'se ato tatoloay a kokong mikiayaw ci Foolaywise makatepa ci Taymen nan. ato ci Aysipadise sayaway a tayniay no tosaay a pacopiyaway no tatayna, ci Taymen ato sisinboay a tatayna masasokaynah. ci Taymen yadah konipabeli nida to milawlaway a tademaw ci Aysipadise an, sakamosa manglay kako makaadih tonikalawpes no maci, hatida to ko linges nida. pabelien naca nida ko'kim to pacopiyaway, kiya malaklak ko linbiw, liwan sato sipabali to misolitay ato mikolitay, pabelisa to lobong adidi. colal sato ci Aysipadise , todoan ci Taymen a maynah to libod maodip, mimelaway no tademaw makaadih toni kalibod nina tosaay a tademaw maodip ci Foolaywise tayni sato, amica koni ka ngalay nida to kalisiw, nika mangalay cinida papatiko to baloco ni Taymen i siakay. ci Taymen sakamosa ci Foolaywise adada ko tatengaay nomako a cabay, nika patepian ni Foolaywise kalong mahicaay kiya sa. . taydan nida ko namakaydaay i Yatin nay no sadikoday a tademaw, nikodanay mangalay ci Taymen misopid ci Aysipadise , nika ci Taymen kanahen nida ko noheni, sadikoday satao mapatay i omaomahan. comodan ni Aysipadise ko Yatin , sakamoen no lobang, yahitay pabaloco' sato caay pidebong, sadikoday o hitay alaen noheni ko lacik misoli i paya no lonem, miadih ci Aysipadise to codad no mocemin, sakamosa to nikaodipan ni Taymen : mabolitay a kido', malawpesay to ko adingo: amana' pikilim to ngangan nomako. mipatay ko libong i tamowa, osala'cosay a tademaw! mabolitay kako , ci Taymon malinges namin ko maodipay cinidaan. mocaliway no mocolilay a tademaw paceba' sa maynah, anomicaliway mocolil amana' pisaloimen ko koko' namo. malalitin to ihekalay ato zomaay a natinengan</FORM>
    </S>
</TEXT>