<?xml version="1.0" ?>
<TEXT id="Wiki_Sakizaya_Koyo" xml:lang="pwn" source="" copyright="" citation="" BibTeX_citation="">
    <S id="0">
        <FORM> Koyo u sulit nu Hulam: u siwkay nu niyazu' i Hualien a kuwan nu Kalinku ku niyazu' nu Koyo. u kasalumaluma' nu Koyo sa, 424 ku luma'. kumud nu kasabinawlan sa, 976 ku tademawan. kasabinawlan nu Ingcumin sa, 283 ku tademaw, pakalatu 29 . u zuma sa, cay ku Ingcumin, 693 ku tademaw, pakalatu 71 . u sausi nu cidekay a tademaw u kasabinacadan, Pangcah(Amis) 20 , Sakizaya 1 , Taluku(Truku) 3 , Tayan(Tayal) 3 , Yuwatan(Bunun) 1 , zumazuma 1 . u Pangcah a niyazu' u Pangcah(Amis) a niyazu' kuyni, katuud ku Pangcah(Amis) a tademaw itini. uzuma a tademaw sa u Taluku(Truku) Tayan(Tayal) atu Yuwantan(Bunun) katuud ku Hulalm intini mueneng. zumasatu izawtu ku Hulam itini mueneng. u Sakizaya a tademaw izawtu ku Sakizaya itini, caykatuud ku Sakizaya. caay henay misumad ku ngangan nu Sakizaya. katuud ku Sakizaya a tademaw namakay i Maibul niyazu' tayni mueneng. u cidekay nu Taywan a yincumin: u siwkay nu Yincumin u Yincumin sananay, u saayaway a muenengay a tademaw itini, itini uyiniyan a subal. u sasubana'ay a kamu sa, Taywan Yincumin sa mikitinay &quot;Timul Subal kamu cidekay&quot; saan. u niyazu' sa, u luyaluy nu tademaw, pulung muengeneng, u kabana' kami, hina u lalumaay amin i niyazu', caay kayadah ku ihekalay a tademaw. silecaday a lalangawan, lisin, kamu, atu kabanaan. si kalilidan(Tumuk) saca babalaki mililid tu niyazu'. i Taywan Yincumin, izaw ku 16 cidekay puluung sa 748 a niyazu', maka 55 a mang a tademaw. satabakiaya a cidekay ku Pangcah(Amis), saadidi'ay a cidekay ku Laaluwa. u tabakiaya a niyazu' sa, ku Tapalong, u niyazu' nu Pangcah(Amis). situlu ku kakuniza nu Yincumincu,sakacacay ku ibukelalay, sakatusa ku ibuyuay, sakatulu sa ku tangbulanay. tademaw nu Yincumin, pulung sausi katukuh 2017 a mihcan 12 a bulad malalitin tu ihekalay atu zumaay a natinengan </FORM>
    </S>
</TEXT>
