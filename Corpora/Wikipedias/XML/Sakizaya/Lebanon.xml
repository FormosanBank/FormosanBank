<?xml version="1.0" ?>
<TEXT id="Wiki_Sakizaya_Lebanon" xml:lang="szy" source="Sakizaya Wikipedia, article: Lebanon" copyright="CC BY-SA" citation="Lebanon. (2025, May 05). In Wikipedia [Sakizaya]. https://szy.wikipedia.org/wiki/Lebanon" BibTeX_citation="@misc{Wiki_szy_Lebanon, title = Lebanon, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Lebanon} }">
    <S id="0">
        <FORM kindOf="original">Lebanon Lebanon u Lebanon sa ilabu nu Asia, itiza i 33 50 N, 35 50 E, u ahebal nu lala' mapulung sa 10,400 km2 u ahebal nu lala'ay sa 10,230 km2, u ahebal nu nanumay sa 170 km2 hamin nu tademaw sa 6,237,738. kakalukan umah sa 63.30%, kilakilangan umah sa 13.40%, zumaay henay umah sa 23.30%. tapang tusu nu kanatal u tapang tusu nu kanatal sa u Beirut. kakininan nu kanatal demiad kakining nu kanatal demiad sa 22 bulad 11 demiad. tabakiay a tapang nu kanatal u tabakiay a tapang nu kanatal (congtung) ayza sa ci Michel Aoun (Misiyeel．Awen 米歇爾·奧恩), 1933 a mihca 9 a bulad 30 a demiad nalecuhan. u tabakiay a tapang nu kanatal (congtung) nu Lebanon ayza, micakat a demiad sa i 2016 a mihca 10 bulad 31 demiad. kakitizaan Lebanon u nu masaupuanay a kanatal, mapangangan i hekal sa u Lebanon han i kitaki, u eneng sa i Ya-cuo kalanutipan micapi tu nutimulan (Si-ya), i tukus nu walianay a sadipasan nu Ticung-hay, u nina sa sakay nu Cungtung a nikasa kanatal. sawalian kalaamisan sa macacapi tu ya Sili-ya a kanatal, u sakaytimul atu ya Ise'liye/ Pale-setan malbiyaw, nutipan sa mililis tu Ticung-hay. sakay nu laylayay a masakiketay nu kalalacalan u nu Ciwlu a kiwkay sikangaay, itini i Cung-tung a kenis caayay ka hacica nu kaidaw nu kapulungan nu kanatal sa, u saadidingay a mapacamul nu Amuhuwanay a kanatal kasahida. i labu nu kanatal sa idaw ku nu sakay tademaway a nisubelitan a nalimaanay a tuse, atu sakasingangan i kitakitay a tuudtuud nu zaysan, u sakay tenesay a mihcaan sa idaw ku lima a malebut i likisi mapadih, i nu sapaidang a sasikawaw sa u laluunge aca nu labang. i na Lebanon a nipangangan sa sikayda i nu kitidaanay nu kanatal ya buyu nu Lebanon. &quot;Lebanon ) a ngangan sa namakay nu ya San-huyini-ci a kamun masalamitay nu sulit sa; l-b-n, ya imi sa u salengacay sananay, mzhidz u nikasalengacan niya buyu nu Lebanon tamelac sa ku sulda i tatungduh nu tungu a sakasingangan. (u kamu nu Hulam sa: :l-b-n, .) likisi kalumanay a nikaidaw a ngangan ya ngiha sa u Lipanen han, u matenesay tu a nikaidaw kinakenis i likisi, ina mapanganganay nikaadih sa i ayaw nu 25- atu i ayaw nu 23 seci, ya aypu-la masulitay i labu nu cudad (nipatudu sa i Lebanon ya Aypula kasumamaday a kakitidaan nikadihan, idaw ku ulicay a cudad sananay.) i ayaw nu 2000 hakya a mihcaan, ya Huyini-ci a tademaw sa itini tu a kakitidaan a maudip, nu aydaay a masaadidiay nipatiyam nu Lebanon sa, sanisani kasiduma a han sa maadih tu ku nisangaan tu nu nalimaan nu Huyini-ci namakay nipitudungan. u Huyini-ci a tademaw sa u malasayaway a pabalunga musaliyut tu Huyi-co a binacadan, u nuheni ku pakaidaw tu sulit atu kamu nu udip. ina Lebanon i mzhidz sa nayadah ku nipaluma tu kasaneng kan bangesisay a kilang taneng a saidaen nu sakacaay ka lahul nu tuudtuud, ina mahiniay a kilang sa namakayda amin i capianay a kanatal, u sakahenulan amin tu sasangaan tu luma a zayliw. u sakasan tuyni a nisulitan sakay nu Lebanon a mucebang. taneng amin sipakay nu malumanay a debaybo sikaadih. nudikudan sa, ya lomaay nu hungtiay a kanatal kadebungan kina cebisan lebanon, kyu idaw ku nipisangaan tu sakatinengan nu kitakitay ya Pa'el-piy-ke hananay a kaladi'tuan a biyu', ya biyu' sa u sakay nu Lomaay a nisangaan, i kitakit sa mala u nu sakasiwantan malasakapahay a nipisupet a nanisangaan.nasikelec ku siayaw tu i Yahuiy a kaidaw nu sakahenulan a kakaydaan nu kalalais a cacaliwayan, kyu siduma sa ku caay kalecad nu binacadan tayni a mudebung micalap. i 2006 a mihcaan ya Lebanon a kalalaisan, singangan han tu ya 2006 a mihcaan ili hananay a nikalpacaw, i nu Israel a nipangangan sa u sakatusaay a nikalalaisan tu Lebanon han, i nakamuan nu Lebanon sa u pituay a bulad a kalalais sa, nasipakay sanu singguay tu masakaputay nu Lebanon a hitay, atu nu Israel kanatalay a hitay ku kalalacus a nikangangayaw, u nikalawilawan a kenis sa, i sakaamisan nu Israel atu Lebanon. i 2006 a mihcaan pitu a bulad sabawtusa nu demiadan, ya Cengcu-tang hananay a hitay malingatu tu palekal tu ya kakutayan a kawaw (u manunengay hananay a paybalucuay a sasikawaw) tu sakay nu hitayay a situdung, tangsul han kya saamisan nu Israel mingayaw, sikapatay nu heni kalaidaw nu waluay a hitay nu Israel, dakepan nu heni ku tusaay a hitay nu Israel. inani pisawacu a kasenun sananay a kawaw sa, sikaucung nu Israel, kyu nudikudan sa kasilacul tu nilasulan tiya, mapanganganay a kawaw (u sapalucekan a sasikawa ) nika (caay katenes sa ina kawaw sipasumaden aca tu ya pasaliyut a saungay) han nu hitayay a sasungayaw paculi. nanikahidaan sa mahtatusaay a nikangangayaw katenesan tu, mapatayay atu madukaay katuud satu, caay kau itini i Cungtung a kenis adada ku mabiyalaway, sakay nu kitakitay a simal malawilaw ku sikacakat ku aca, mapacekcek tu ku nipalumata nu kitakitay tina nu hitayay a kalpacawan, kyu miteka tu a maypulu tu sakangaay nu kawaw, pasu milusimet tu sakay paliyas nu udipay a binacadan tu kawaw. (u kamu nu Hulam sa: .) sakay nu aidangan u Lebanon a kanatal sa nayay ku kasienawan atu kalakuwitan tu kacaledes nu demaadan, sasitundus tu sakay aidangan. i lalud sa kitidaan a aidangan idaw kya mizulasian nu tademaw a kilang, atu ya Katisa hananay a sikasinggu a dihep. i kasienawan sa matatungus tayda misaselic i kaidaw nu sulsuldaan. tuyda sa itini a nikalcapuan tu sakay nu kiwkayay sa, u nu ciwluay a kiwkay atu ya Ise-lan a kiwkay taneng a idaw, sipalalecad tu nu dumaay nu Ala-po a kanatal sa, ina Lebanon a kanatal sa kalalidan tu nu Amuhuwanay a nina ku sakaudip, sakaidaw nu masangangan tu ya (cungtungay a Siyaw-pali han) kasenengan a ngangan. i Lebanon a kanatal sa idaw ku satabakiay masupeday nu kasubelid a nueneng ya Pale-pike, u kasingangan sa taneng a palu u nu Lebanonay a (katanayuan a nisalangat). sakasilasul tu 7000 a malebut nu mihcaan nu tademaw lalitilitin saan a mueneng itini, nu laylayay a Pipulu-se ya huyini-ci hananay a nipasilad, tu ya tusa a bataan idaw ku tusa a sulit kaidawan a kakitidaan, ina kasaidaw nu 22 a sulit sa sanu aydaay ya Sipolay hananay a sulit, atu Alapo, Sila, Latingay a sulit nikapulungan a angangan. Pipulu-se a minatu sa u masasumamaday a katenesan tuway a nikakitidaan nu dutucdutuc, masakala idaw nu mukasiay atu nu aydaay ku kasacacay nikacamulan, a sikasuayaw tu nipadih a niyadu', sipakay pinaayay tu a malebut nu mihcaan, nacaay pisengal a misakapah tuya dadipasanay a kakitidaan nu nilaliwan, mapatudu ku nu laylay a nakanusan atu nicaliwayan a likisi kalabangbangan a nikaidaw. uyni sa u sakahenulan sipaadih tu tayniay nu miidangay.</FORM>
        <FORM kindOf="standard">Lebanon Lebanon o Lebanon sa ilabo no Asia, itiza i 33 50 N, 35 50 E, o ahebal no lala' mapolong sa 10,400 km2 o ahebal no lala'ay sa 10,230 km2, o ahebal no nanomay sa 170 km2 hamin no tademaw sa 6,237,738. kakalokan omah sa 63.30%, kilakilangan omah sa 13.40%, zomaay henay omah sa 23.30%. tapang toso no kanatal o tapang toso no kanatal sa o Beirot. kakininan no kanatal demiad kakining no kanatal demiad sa 22 bolad 11 demiad. tabakiay a tapang no kanatal o tabakiay a tapang no kanatal (congtong) ayza sa ci Michel Aoon (Misiyeel．Awen 米歇爾·奧恩), 1933 a mihca 9 a bolad 30 a demiad nalecohan. o tabakiay a tapang no kanatal (congtong) no Lebanon ayza, micakat a demiad sa i 2016 a mihca 10 bolad 31 demiad. kakitizaan Lebanon o no masaopoanay a kanatal, mapangangan i hekal sa o Lebanon han i kitaki, o eneng sa i Ya-coo kalanotipan micapi to notimolan (Si-ya), i tokos no walianay a sadipasan no Ticong-hay, o nina sa sakay no Congtong a nikasa kanatal. sawalian kalaamisan sa macacapi to ya Sili-ya a kanatal, o sakaytimol ato ya Ise'liye/ Pale-setan malbiyaw, notipan sa mililis to Ticong-hay. sakay no laylayay a masakiketay no kalalacalan o no Ciwlo a kiwkay sikangaay, itini i Cong-tong a kenis caayay ka hacica no kaidaw no kapolongan no kanatal sa, o saadidingay a mapacamol no Amohowanay a kanatal kasahida. i labo no kanatal sa idaw ko no sakay tademaway a nisobelitan a nalimaanay a tose, ato sakasingangan i kitakitay a toodtood no zaysan, o sakay tenesay a mihcaan sa idaw ko lima a malebot i likisi mapadih, i no sapaidang a sasikawaw sa o laloonge aca no labang. i na Lebanon a nipangangan sa sikayda i no kitidaanay no kanatal ya boyo no Lebanon. &quot;Lebanon ) a ngangan sa namakay no ya San-hoyini-ci a kamon masalamitay no solit sa; l-b-n, ya imi sa o salengacay sananay, mzhidz o nikasalengacan niya boyo no Lebanon tamelac sa ko solda i tatongdoh no tongo a sakasingangan. (o kamo no Holam sa: :l-b-n, .) likisi kalomanay a nikaidaw a ngangan ya ngiha sa o Lipanen han, o matenesay to a nikaidaw kinakenis i likisi, ina mapanganganay nikaadih sa i ayaw no 25- ato i ayaw no 23 seci, ya aypo-la masolitay i labo no codad (nipatodo sa i Lebanon ya Aypola kasomamaday a kakitidaan nikadihan, idaw ko olicay a codad sananay.) i ayaw no 2000 hakya a mihcaan, ya Hoyini-ci a tademaw sa itini to a kakitidaan a maodip, no aydaay a masaadidiay nipatiyam no Lebanon sa, sanisani kasidoma a han sa maadih to ko nisangaan to no nalimaan no Hoyini-ci namakay nipitodongan. o Hoyini-ci a tademaw sa o malasayaway a pabalonga mosaliyot to Hoyi-co a binacadan, o noheni ko pakaidaw to solit ato kamo no odip. ina Lebanon i mzhidz sa nayadah ko nipaloma to kasaneng kan bangesisay a kilang taneng a saidaen no sakacaay ka lahol no toodtood, ina mahiniay a kilang sa namakayda amin i capianay a kanatal, o sakahenolan amin to sasangaan to loma a zayliw. o sakasan toyni a nisolitan sakay no Lebanon a mocebang. taneng amin sipakay no malomanay a debaybo sikaadih. nodikodan sa, ya lomaay no hongtiay a kanatal kadebongan kina cebisan lebanon, kyo idaw ko nipisangaan to sakatinengan no kitakitay ya Pa'el-piy-ke hananay a kaladi'toan a biyo', ya biyo' sa o sakay no Lomaay a nisangaan, i kitakit sa mala o no sakasiwantan malasakapahay a nipisopet a nanisangaan.nasikelec ko siayaw to i Yahoiy a kaidaw no sakahenolan a kakaydaan no kalalais a cacaliwayan, kyo sidoma sa ko caay kalecad no binacadan tayni a modebong micalap. i 2006 a mihcaan ya Lebanon a kalalaisan, singangan han to ya 2006 a mihcaan ili hananay a nikalpacaw, i no Israel a nipangangan sa o sakatosaay a nikalalaisan to Lebanon han, i nakamoan no Lebanon sa o pitoay a bolad a kalalais sa, nasipakay sano singgoay to masakapotay no Lebanon a hitay, ato no Israel kanatalay a hitay ko kalalacos a nikangangayaw, o nikalawilawan a kenis sa, i sakaamisan no Israel ato Lebanon. i 2006 a mihcaan pito a bolad sabawtosa no demiadan, ya Cengco-tang hananay a hitay malingato to palekal to ya kakotayan a kawaw (o manonengay hananay a paybalocoay a sasikawaw) to sakay no hitayay a sitodong, tangsol han kya saamisan no Israel mingayaw, sikapatay no heni kalaidaw no waloay a hitay no Israel, dakepan no heni ko tosaay a hitay no Israel. inani pisawaco a kasenon sananay a kawaw sa, sikaocong no Israel, kyo nodikodan sa kasilacol to nilasolan tiya, mapanganganay a kawaw (o sapalocekan a sasikawa ) nika (caay katenes sa ina kawaw sipasomaden aca to ya pasaliyot a saongay) han no hitayay a sasongayaw pacoli. nanikahidaan sa mahtatosaay a nikangangayaw katenesan to, mapatayay ato madokaay katood sato, caay kao itini i Congtong a kenis adada ko mabiyalaway, sakay no kitakitay a simal malawilaw ko sikacakat ko aca, mapacekcek to ko nipalomata no kitakitay tina no hitayay a kalpacawan, kyo miteka to a maypolo to sakangaay no kawaw, paso milosimet to sakay paliyas no odipay a binacadan to kawaw. (o kamo no Holam sa: .) sakay no aidangan o Lebanon a kanatal sa nayay ko kasienawan ato kalakowitan to kacaledes no demaadan, sasitondos to sakay aidangan. i lalod sa kitidaan a aidangan idaw kya mizolasian no tademaw a kilang, ato ya Katisa hananay a sikasinggo a dihep. i kasienawan sa matatongos tayda misaselic i kaidaw no solsoldaan. toyda sa itini a nikalcapoan to sakay no kiwkayay sa, o no ciwloay a kiwkay ato ya Ise-lan a kiwkay taneng a idaw, sipalalecad to no domaay no Ala-po a kanatal sa, ina Lebanon a kanatal sa kalalidan to no Amohowanay a nina ko sakaodip, sakaidaw no masangangan to ya (congtongay a Siyaw-pali han) kasenengan a ngangan. i Lebanon a kanatal sa idaw ko satabakiay masopeday no kasobelid a noeneng ya Pale-pike, o kasingangan sa taneng a palo o no Lebanonay a (katanayoan a nisalangat). sakasilasol to 7000 a malebot no mihcaan no tademaw lalitilitin saan a moeneng itini, no laylayay a Pipolo-se ya hoyini-ci hananay a nipasilad, to ya tosa a bataan idaw ko tosa a solit kaidawan a kakitidaan, ina kasaidaw no 22 a solit sa sano aydaay ya Sipolay hananay a solit, ato Alapo, Sila, Latingay a solit nikapolongan a angangan. Pipolo-se a minato sa o masasomamaday a katenesan toway a nikakitidaan no dotocdotoc, masakala idaw no mokasiay ato no aydaay ko kasacacay nikacamolan, a sikasoayaw to nipadih a niyado', sipakay pinaayay to a malebot no mihcaan, nacaay pisengal a misakapah toya dadipasanay a kakitidaan no nilaliwan, mapatodo ko no laylay a nakanosan ato nicaliwayan a likisi kalabangbangan a nikaidaw. oyni sa o sakahenolan sipaadih to tayniay no miidangay.</FORM>
    </S>
</TEXT>