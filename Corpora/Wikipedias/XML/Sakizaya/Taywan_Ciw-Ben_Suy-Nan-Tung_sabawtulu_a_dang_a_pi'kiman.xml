<?xml version="1.0" ?>
<TEXT id="Wiki_Sakizaya_Taywan_Ciw-Ben_Suy-Nan-Tung_sabawtulu_a_dang_a_pi'kiman" xml:lang="szy" source="Sakizaya Wikipedia, article: Taywan_Ciw-Ben_Suy-Nan-Tung_sabawtulu_a_dang_a_pi'kiman" copyright="CC BY-SA" citation="Taywan_Ciw-Ben_Suy-Nan-Tung_sabawtulu_a_dang_a_pi'kiman. (2025, May 05). In Wikipedia [Sakizaya]. https://szy.wikipedia.org/wiki/Taywan_Ciw-Ben_Suy-Nan-Tung_sabawtulu_a_dang_a_pi'kiman" BibTeX_citation="@misc{Wiki_szy_Taywan_Ciw-Ben_Suy-Nan-Tung_sabawtulu_a_dang_a_pi'kiman, title = Taywan_Ciw-Ben_Suy-Nan-Tung_sabawtulu_a_dang_a_pi'kiman, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Taywan_Ciw-Ben_Suy-Nan-Tung_sabawtulu_a_dang_a_pi'kiman} }">
    <S id="0">
        <FORM kindOf="original">== tatangahan == Taywan Ciw-Ben Suy-Nan-Tung nazipa'an nu pi'kiman &quot;sabaw tulu a dang&quot; hananay . kakiliman zikuzan pikuwan nu hulam i nikakutaykutay nu Cing katukuh ayaw pikuwanan nu Lipun uynian a kenis pangangan han Suy-Nan-Tung han a niyazu' , ya &quot;tabakiay nisulitan tu Suy-Nan-Tung&quot; hananay sa nu zikuzan tu pikuwan nu Lipun, pahezek tu sakatusa a kitakitay na mangangayaw hawsa palatusa han tu Lian-Tung li atu Cang-Zen li han. u kakitizaan Suy-Nan-Tung a i Ciw-Ben sauwac tusa a tukus tu sa cumud a bayu, i kalipunan pisangangan tu &quot;sabaw tulu a dang a pi'kiman&quot; hawsa, kakilul satu mabulaw tayni, i liwliw nu ayzaay a Lian-Sin li atu Lian-Tung li . Suy-Nan-Tung a kitizaan a ngangan namakay i pi'kingan a putah tapiingan niya tabakian a ba'tu tu malucay nu bayu a buhang, i tapiingan niya buhang izaw ku sauwac musisil namakayza i buyu' muculal, malu nu ayaway i tapiingan nu buhang masau silanu'ay a lala' &quot;nan-ce-ti&quot; pangangan han tu Suy-Nan-Tung. Suy-Nan-Tung micapi tu bayu, i sawali saamis a kalimucu' mahiniay u masatakuay, paymihcaan namakay wali saamisay a bali pabesut' sa micumud, tabaki ku bali udad. Sapalekal tu lalay Suy-Nan-Tung i kahulaman Suy-Nan-Tung a niyazu' han, i kalipunan u Luy-Bang han a niyazu', pahezek ku mamangayaw nu kitakit sa mala u Luy-Bang a ceng , ya Lian-Tung li u yanayay tu, ming-guo 59 a mihcaan (1970 a mihcaan) hawsa, cunus hantu Lian-Sin li , Suy-Nan-Tung a kenis mapulung tu Lian-Tung li atu Lian-Sin li . kalipunan i ming-ci 38 a mihcaan (1905 a mihcaan) tu sapatay a bulad, Cin-Kwa-Se a pi'kiman a buyu' mi'kimay a cu-zen ci An-Cin Liw-U-Lang hananay a tadamaw sa maazih niza ya nalaculan aalan (礦, baluhay a kamu: si'elac) a liu-shen-tung , waluay a bulad malingatu patadas tu &quot;pungpungkangan a zazan&quot; maazih yadah ya si'kimay a nalaculan aalan (礦, baluhay a kamu: si'elac) nu liu-shen-tung , sitatudungay tya nalaculan ci Tin-Cung Cang-Pin-Uy atu mikuwanay tu nalaculan ci Ciao-Song Zen-San-Lang , ya pi'kiman pangangan hantu &quot;Cang-Zen&quot; . hawsa saahebal satu tu pi'kiman u sakatusa &quot;Cang-Zen&quot;, sakatulu &quot;Cang-Zen&quot;, &quot;sung&quot; , cu , mey kahatiza tu. uyzaan a mihcaan Suy-Nan-Tung patizeng tu miacakay tuni sangaan a kusi , sinmung misulibetay tu si'kimay a nalaculan aaalan nu liu-shen-tung . katukuh i pikuwan nu Lipun i ming-ci 40 a mihcaan (1907 a mihcaan), Cin-Kwa-Se a pi'kiman saayaway izaw patahkal tu tung a nalaculan sa 47 kung-tun kayadah haymaw satu mala u singanganay tu si-tung a buyu' i tini i kitakit. Suy-Nan-Tung a niyazu' sikalecad tu a palekal tu 'kim atu tung a nalaculan , 1906 amihcaan i kalipunan i ming-ci 39 a mihcaan namisanga' tya pa'kiman hawsa haymaw satu macakat. ya pi'kiman a aenengan nu musakawaway, i Ciw-Ben a sauwac nu ayawan niya a pilis, kakilukilul satu misanga' tu luma' kakitizaan mueneng nu musakawaway nu Lipun. ya luma' izaw ku tusa a lamangan: pala sepatay han a laluma'an cacay a silut atu enemay a laluma'an cacay a silut. sepatay a laluma'an cacay a silut u mikuwanay a tademaw, patungusen tu aisian atu pililucan. enem a laluma'an cacay a silut u misakakawaway atu musakawaway ku muenengay, izaw tu ku aisian, nika kapulung han ku pililucan. musakawaway nu layak sateked sa i capi nu si-tungan , si-huangan a kakitizaan a lala' misadabek itiza. Ben-Shan Liu-Keng atu yung-ciw mey kuwang malingatu tu miala, tu i sasaay i bayubayuanay a Li-Le pisangaan tu tung patizeng tu kusi hawsa, satu u Suy-Nan-Tung ami'kimay niyazu' sangaleb satu kalipahak kuni kazuzip. nika kilul satu kuni kalawpes nu mi'kimay a kawaw sa, &quot;Taywan m'ikimay a kusi&quot; madeb tu kuya mi'kimay, ya muenengay a binawlan kakilul satu mabulaw, ya cayay kalimad a tademaw uyza tu balakiay tu a babalaki, &quot;Taywan m'ikimay a kusi&quot; ya matenesay musakawaway itiza a tademaw ku katuuday munengay i tiza. 2009 a mihcaan tuluay a bulad i tiniay tu patizeng tu nalimaan a luma' &quot;San-Cen bangcalay' a luma'&quot; amatuek a palahkal paazih, tu i'su-ciya atu labang amacacaliw tunian hanay. Suy-Nan-Tung nazipa'an a pi'kiman Suy-Nan-Tung nauyanayay tu misa'kimay a kusi, nauyanay tu singangan tu &quot;sabaw tulu a dang a pi'kiman (katengaay sa u saba walu a dang). Suy-Nan-Tung a pisa'kiman malingatu i 1933 a mihcaan, amisabalucu' tu liwasak mikutkut miala atu zazan nu pi'kiman tu mahiniay a kawaw, Suy-Nan-Tung misangaay tu 'kim pakay buyu' a patizeng, u Suy-Nan-Tung nazipa'an a pi'kiman ku sakapahay pawacay tu laylay nu Cin-Kwa-Se mikitungay. Lipun a tademaw laluk sa mitadas tu 'kim i Cin-Kwa-Se hawsa, 1920 a mihcaan hakya maazih ya nalaculan aalan nu liu-shen-tung , maniyul mala tung nu mialaan atu misangaan. 1945 a mihcaan &quot;Taywan 'kim tung a mi'kimay&quot; ku mikuwanay, katukuh i 1955 a mihcaan pasumad a misapupu mala u &quot;Taywan u mi'kimay nalaculan han tu a kusi&quot; , 1978 a mihcaan hawsa kakilul satu i su'-mey a kenis, sakatulu Cang-Zen a pialaan kitizaan micapi tu satabakiay nuhekalay tu a pialaan, katukuh i 1987 a mihcaan pahezek musakakawaw. 2007 a mihcaan mala u Sinpak a kenis cenbu hantu pacumud hantu nipatizeng tu laylay. u pisanga' tu 'kim taneng malasepat tu kawaw uyni ayaw: &quot;mitadas tu nalaculan, mipili' tu 'kim, misakapah tu 'kim, misa'kim tu&quot;. &quot;sabaw tulu a dang a pi'kiman&quot; naunayaannay tu hawsa naayaway uynian a Cin-Kwa-Se u satabakiay a kitizaan mipiliay tu nalaculan, nu ayzaay tu a mihcaan u kataynian nu MV misasing. namakayniay a nasulitan nasakamuan atu natinengan:</FORM>
        <FORM kindOf="standard">== tatangahan == Taywan Ciw-Ben Soy-Nan-Tong nazipa'an no pi'kiman &quot;sabaw tolo a dang&quot; hananay . kakiliman zikozan pikowan no holam i nikakotaykotay no Cing katokoh ayaw pikowanan no Lipon oynian a kenis pangangan han Soy-Nan-Tong han a niyazo' , ya &quot;tabakiay nisolitan to Soy-Nan-Tong&quot; hananay sa no zikozan to pikowan no Lipon, pahezek to sakatosa a kitakitay na mangangayaw hawsa palatosa han to Lian-Tong li ato Cang-Zen li han. o kakitizaan Soy-Nan-Tong a i Ciw-Ben saowac tosa a tokos to sa comod a bayo, i kaliponan pisangangan to &quot;sabaw tolo a dang a pi'kiman&quot; hawsa, kakilol sato mabolaw tayni, i liwliw no ayzaay a Lian-Sin li ato Lian-Tong li . Soy-Nan-Tong a kitizaan a ngangan namakay i pi'kingan a potah tapiingan niya tabakian a ba'to to malocay no bayo a bohang, i tapiingan niya bohang izaw ko saowac mosisil namakayza i boyo' mocolal, malo no ayaway i tapiingan no bohang masao silano'ay a lala' &quot;nan-ce-ti&quot; pangangan han to Soy-Nan-Tong. Soy-Nan-Tong micapi to bayo, i sawali saamis a kalimoco' mahiniay o masatakoay, paymihcaan namakay wali saamisay a bali pabesot' sa micomod, tabaki ko bali odad. Sapalekal to lalay Soy-Nan-Tong i kaholaman Soy-Nan-Tong a niyazo' han, i kaliponan o Loy-Bang han a niyazo', pahezek ko mamangayaw no kitakit sa mala o Loy-Bang a ceng , ya Lian-Tong li o yanayay to, ming-goo 59 a mihcaan (1970 a mihcaan) hawsa, conos hanto Lian-Sin li , Soy-Nan-Tong a kenis mapolong to Lian-Tong li ato Lian-Sin li . kaliponan i ming-ci 38 a mihcaan (1905 a mihcaan) to sapatay a bolad, Cin-Kwa-Se a pi'kiman a boyo' mi'kimay a co-zen ci An-Cin Liw-U-Lang hananay a tadamaw sa maazih niza ya nalacolan aalan (礦, balohay a kamo: si'elac) a lio-shen-tong , waloay a bolad malingato patadas to &quot;pongpongkangan a zazan&quot; maazih yadah ya si'kimay a nalacolan aalan (礦, balohay a kamo: si'elac) no lio-shen-tong , sitatodongay tya nalacolan ci Tin-Cong Cang-Pin-Uy ato mikowanay to nalacolan ci Ciao-Song Zen-San-Lang , ya pi'kiman pangangan hanto &quot;Cang-Zen&quot; . hawsa saahebal sato to pi'kiman o sakatosa &quot;Cang-Zen&quot;, sakatolo &quot;Cang-Zen&quot;, &quot;song&quot; , co , mey kahatiza to. oyzaan a mihcaan Soy-Nan-Tong patizeng to miacakay toni sangaan a kosi , sinmong misolibetay to si'kimay a nalacolan aaalan no lio-shen-tong . katokoh i pikowan no Lipon i ming-ci 40 a mihcaan (1907 a mihcaan), Cin-Kwa-Se a pi'kiman saayaway izaw patahkal to tong a nalacolan sa 47 kong-ton kayadah haymaw sato mala o singanganay to si-tong a boyo' i tini i kitakit. Soy-Nan-Tong a niyazo' sikalecad to a palekal to 'kim ato tong a nalacolan , 1906 amihcaan i kaliponan i ming-ci 39 a mihcaan namisanga' tya pa'kiman hawsa haymaw sato macakat. ya pi'kiman a aenengan no mosakawaway, i Ciw-Ben a saowac no ayawan niya a pilis, kakilokilol sato misanga' to loma' kakitizaan moeneng no mosakawaway no Lipon. ya loma' izaw ko tosa a lamangan: pala sepatay han a laloma'an cacay a silot ato enemay a laloma'an cacay a silot. sepatay a laloma'an cacay a silot o mikowanay a tademaw, patongosen to aisian ato pililocan. enem a laloma'an cacay a silot o misakakawaway ato mosakawaway ko moenengay, izaw to ko aisian, nika kapolong han ko pililocan. mosakawaway no layak sateked sa i capi no si-tongan , si-hoangan a kakitizaan a lala' misadabek itiza. Ben-Shan Lio-Keng ato yong-ciw mey kowang malingato to miala, to i sasaay i bayobayoanay a Li-Le pisangaan to tong patizeng to kosi hawsa, sato o Soy-Nan-Tong ami'kimay niyazo' sangaleb sato kalipahak koni kazozip. nika kilol sato koni kalawpes no mi'kimay a kawaw sa, &quot;Taywan m'ikimay a kosi&quot; madeb to koya mi'kimay, ya moenengay a binawlan kakilol sato mabolaw, ya cayay kalimad a tademaw oyza to balakiay to a babalaki, &quot;Taywan m'ikimay a kosi&quot; ya matenesay mosakawaway itiza a tademaw ko katooday monengay i tiza. 2009 a mihcaan toloay a bolad i tiniay to patizeng to nalimaan a loma' &quot;San-Cen bangcalay' a loma'&quot; amatoek a palahkal paazih, to i'so-ciya ato labang amacacaliw tonian hanay. Soy-Nan-Tong nazipa'an a pi'kiman Soy-Nan-Tong naoyanayay to misa'kimay a kosi, naoyanay to singangan to &quot;sabaw tolo a dang a pi'kiman (katengaay sa o saba walo a dang). Soy-Nan-Tong a pisa'kiman malingato i 1933 a mihcaan, amisabaloco' to liwasak mikotkot miala ato zazan no pi'kiman to mahiniay a kawaw, Soy-Nan-Tong misangaay to 'kim pakay boyo' a patizeng, o Soy-Nan-Tong nazipa'an a pi'kiman ko sakapahay pawacay to laylay no Cin-Kwa-Se mikitongay. Lipon a tademaw lalok sa mitadas to 'kim i Cin-Kwa-Se hawsa, 1920 a mihcaan hakya maazih ya nalacolan aalan no lio-shen-tong , maniyol mala tong no mialaan ato misangaan. 1945 a mihcaan &quot;Taywan 'kim tong a mi'kimay&quot; ko mikowanay, katokoh i 1955 a mihcaan pasomad a misapopo mala o &quot;Taywan o mi'kimay nalacolan han to a kosi&quot; , 1978 a mihcaan hawsa kakilol sato i so'-mey a kenis, sakatolo Cang-Zen a pialaan kitizaan micapi to satabakiay nohekalay to a pialaan, katokoh i 1987 a mihcaan pahezek mosakakawaw. 2007 a mihcaan mala o Sinpak a kenis cenbo hanto pacomod hanto nipatizeng to laylay. o pisanga' to 'kim taneng malasepat to kawaw oyni ayaw: &quot;mitadas to nalacolan, mipili' to 'kim, misakapah to 'kim, misa'kim to&quot;. &quot;sabaw tolo a dang a pi'kiman&quot; naonayaannay to hawsa naayaway oynian a Cin-Kwa-Se o satabakiay a kitizaan mipiliay to nalacolan, no ayzaay to a mihcaan o kataynian no MV misasing. namakayniay a nasolitan nasakamoan ato natinengan:</FORM>
    </S>
</TEXT>