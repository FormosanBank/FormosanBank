<?xml version="1.0" ?>
<TEXT id="Wiki_Sakizaya_i_kitakit_u_satabakiay_nu_mibutingay_a_balunga" xml:lang="pwn" source="Paiwan Wikipedia, article: i_kitakit_u_satabakiay_nu_mibutingay_a_balunga" copyright="CC BY-SA" citation="i_kitakit_u_satabakiay_nu_mibutingay_a_balunga. (2024, December 07). In Wikipedia [Paiwan]. https://pwn.wikipedia.org/wiki/i_kitakit_u_satabakiay_nu_mibutingay_a_balunga" BibTeX_citation="@misc{Wiki_pwn_i_kitakit_u_satabakiay_nu_mibutingay_a_balunga, title = i_kitakit_u_satabakiay_nu_mibutingay_a_balunga, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/i_kitakit_u_satabakiay_nu_mibutingay_a_balunga} }">
    <S id="0">
        <FORM kindOf="original">== kakiliman == i kitakit u satabakiay nu mibutingay a balunga, pakala tu sabaw walu a i'k ku kalisiw , kina cacay a pasalil tu buting pinaay tu a mihcaan caay tu ka hamin makan, mahini ku kumu, i buyu'ay aw nu buyu'ay tu kunisakauzip. nilaculan i bayuay aw nu bayuay tu kuni sakauzip, i enalay mauzip a tademaw min aw nu kaluk kunisakauzip, datipasanay a tademaw u mibutingay ku nisakauzip. i sumamad mibutingay a tademaw hanu lima han mibakah ku salil, nika mikilul tu kekci macakat tu ku sapibuting a sadikec, ayza u satabakiay mibitingay a balunga. katinengan u binawlan sa Netherlands i sumamad tu sabaw pitu a mihcaan hawsa singangan tu "Sea coachman" hananay i tawya u satabakiay u saicelangay nu bayu nu mibutingay, na uynian a balunga nau Holland ku misangaan tu saicelangay i bayu nu mibuting, "Persman" ku ngangan niya balunga, cacay lasubu sepat izaw ku tulu depah katanaya' sabaw walu depah ka ahebal, pisilsilan tu nanum pakalatu a mang kuntun, u satabakiay nu mibutingay nu balunga i kitakid, naamahiza tu saka tusa satabakiay tu nu mibutingay a balunga i kitakid. mahizaay u tabakiay a balunga, u mahiniay tabakiay ni sanga'an a balunga pakala tu sabaw walu a i'k ku nu mitaay Taywan a kalisiw, ni pazengan i balunga a sapibuting nu ayzaay u sapapahay a sapibuting, izami ku canacanan u baluhay min a madem tu ku sapisa kawa atuud, anu lalid sa tu pinaay a bulad i bayu acay kanikaw, sisa uyni a balunga singangan tu satabakiay mibutingay a balunga i bayu, cay paceba sa asingangan tatengaay a singangan tuyni, "u milangecay a kikay nu bayu" han u saka tineng kyami hawsa, uyni a balunga u sakapahay u matekesay kuni alaan a buting, i "Tasman Sea, Southeast Asian, Gulf of Australia" a bayu atu nu walian nu New Zealand, uyni a balunga azihan ku hekal caay ku kasenengan dada' musakakawaw caay ka sasisuma sa, kina cacay pasalil makelup tu 250 kuntun 300 kuntun kayadah ku nialaan tu buting, uzuma satu bahal sa maala tu "whale atu shark" a butingan nikalaan a buting hawsa, a patayza han i pipazengan tu butingu i lalabu nu tabakiay cudetay a sulu. uynian cudetay a sulu sayadahay taneng 6000 kuntun kuni pazeng tu buting i labu. mahiniay u yadahay ku nikala tu buting a balunga haw sa, nacacay ta bayu mibuting pakala tu malebut kungtun ku nikalaan a buting, palecad han, tu nisangan tu balunga a kalisiyu sepat a i'k tatenga' caay tu kaadadaen ku balucu', mahiniay a aca tuyni u micakayay hawsa manamuh tu pazih, nika pakayni i nu bayuay a mulangaway mauzipay hawsa, a sakalawpes nu buting. azihansaw anu yadayadah ku buting i bayu acay tu kademec kuyni u mikelupay tu buting a balunga, ayza satu a mihcaan, musuayaw tu mahiniay u mikelupay a balunga tadiyadah tu ku nialaan tu balunga, mauzipay i bayu katinenga tu mawada' tu ku kayadah nu buting i bayu, uyniyaca izaw ku mitesekay amihapinang tu mahiniay a kawaw, anu caay pasatezepen ku nipibuting, i tusa bataan izaw ku cacay a mihcaan amala u sazikuzay tu a mihcaan uyni i bayuay a alaan. nisulitan namakayniay a nasulitan nasakamuan atu natinengn nasulitan ni Sabak Tutuy i 2019 a mihcaan i tiza i Hupu a niyazu'</FORM>
        <FORM kindOf="standard">== kakiliman == i kitakit o satabakiay no mibotingay a balonga, pakala to sabaw walo a i'k ko kalisiw , kina cacay a pasalil to boting pinaay to a mihcaan caay to ka hamin makan, mahini ko komo, i boyo'ay aw no boyo'ay to konisakaozip. nilacolan i bayoay aw no bayoay to koni sakaozip, i enalay maozip a tademaw min aw no kalok konisakaozip, datipasanay a tademaw o mibotingay ko nisakaozip. i somamad mibotingay a tademaw hano lima han mibakah ko salil, nika mikilol to kekci macakat to ko sapiboting a sadikec, ayza o satabakiay mibitingay a balonga. katinengan o binawlan sa Netherlands i somamad to sabaw pito a mihcaan hawsa singangan to "Sea coachman" hananay i tawya o satabakiay o saicelangay no bayo no mibotingay, na oynian a balonga nao Holland ko misangaan to saicelangay i bayo no miboting, "Persman" ko ngangan niya balonga, cacay lasobo sepat izaw ko tolo depah katanaya' sabaw walo depah ka ahebal, pisilsilan to nanom pakalato a mang konton, o satabakiay no mibotingay no balonga i kitakid, naamahiza to saka tosa satabakiay to no mibotingay a balonga i kitakid. mahizaay o tabakiay a balonga, o mahiniay tabakiay ni sanga'an a balonga pakala to sabaw walo a i'k ko no mitaay Taywan a kalisiw, ni pazengan i balonga a sapiboting no ayzaay o sapapahay a sapiboting, izami ko canacanan o balohay min a madem to ko sapisa kawa atood, ano lalid sa to pinaay a bolad i bayo acay kanikaw, sisa oyni a balonga singangan to satabakiay mibotingay a balonga i bayo, cay paceba sa asingangan tatengaay a singangan toyni, "o milangecay a kikay no bayo" han o saka tineng kyami hawsa, oyni a balonga o sakapahay o matekesay koni alaan a boting, i "Tasman Sea, Sootheast Asian, Golf of Aostralia" a bayo ato no walian no New Zealand, oyni a balonga azihan ko hekal caay ko kasenengan dada' mosakakawaw caay ka sasisoma sa, kina cacay pasalil makelop to 250 konton 300 konton kayadah ko nialaan to boting, ozoma sato bahal sa maala to "whale ato shark" a botingan nikalaan a boting hawsa, a patayza han i pipazengan to botingo i lalabo no tabakiay codetay a solo. oynian codetay a solo sayadahay taneng 6000 konton koni pazeng to boting i labo. mahiniay o yadahay ko nikala to boting a balonga haw sa, nacacay ta bayo miboting pakala to malebot kongton ko nikalaan a boting, palecad han, to nisangan to balonga a kalisiyo sepat a i'k tatenga' caay to kaadadaen ko baloco', mahiniay a aca toyni o micakayay hawsa manamoh to pazih, nika pakayni i no bayoay a molangaway maozipay hawsa, a sakalawpes no boting. azihansaw ano yadayadah ko boting i bayo acay to kademec koyni o mikelopay to boting a balonga, ayza sato a mihcaan, mosoayaw to mahiniay o mikelopay a balonga tadiyadah to ko nialaan to balonga, maozipay i bayo katinenga to mawada' to ko kayadah no boting i bayo, oyniyaca izaw ko mitesekay amihapinang to mahiniay a kawaw, ano caay pasatezepen ko nipiboting, i tosa bataan izaw ko cacay a mihcaan amala o sazikozay to a mihcaan oyni i bayoay a alaan. nisolitan namakayniay a nasolitan nasakamoan ato natinengn nasolitan ni Sabak Totoy i 2019 a mihcaan i tiza i Hopo a niyazo'</FORM>
    </S>
</TEXT>