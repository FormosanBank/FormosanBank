<?xml version="1.0" ?>
<TEXT id="Wiki_Sakizaya_satukal" xml:lang="pwn" source="Paiwan Wikipedia, article: satukal" copyright="CC BY-SA" citation="satukal. (2024, December 07). In Wikipedia [Paiwan]. https://pwn.wikipedia.org/wiki/satukal" BibTeX_citation="@misc{Wiki_pwn_satukal, title = satukal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/satukal} }">
    <S id="0">
        <FORM kindOf="original">satukal kakiliman uyniyan a babalakasen nu adiwawa misatukal sananay, yadah ku binacadan a tademaw matingen misalama. u Amuhuan u Hulam, izaw tu mahiniay a kawaw. micakat ipabawy nu tukal, kya satukal nasanga'an nu kilang atu auk. masatezep macakat itiza, taneng muculil, taneng mupalaw, taneng miduba', caaykatulu'. hina sawsawni papalaw misatukal itiza i saungay nu binawlan atu i lisinan. nilacul u babalaksan a kawaw babalakasen nu wawa i niyazu' ku satukal, u sapilalais nu babalaki i sumamad tu Alikakay. angsi atu uway ku sasanga' tu satukal. isasa u kamu nu tumuk nu Ciwidian, hinisa; u maikesay a angsi ku sapisanga', malecaday ku batac nu puu', sapabalat henay a auk malapiemekan, nisengelan a uway ku sasiket, kelecen mibedbed, maacak ku uway kapah tu ku nikakelec, mahinisa pahezekay tu ku pisanga'. u kungku nu satukal u kungku nu Sakizaya, sumamad siluma'ay i Pazik tabakibaki takalakalaw sa, matineng aca mitima', takalaw tabaki, matineng misengi tu acawa mibalakas tu kanamuhan niza a tatayna, matineng mala macimacima a tademaw, mipahengad tu wawa, tadamanamuh mukan tu sawada' nu lutungay, milawlaw tu niyazu'ay, lihalaw ku binacadan, hicaen ku Alikakay itawya caay picumud i niyazu' sa, sanga' satu ku binacadan tu satukal a mitibac tu Alikakay, nika caay katalatalaw ku Alikakay. tuzuma satu a demiad, pasepian nu pabaway Di'tu ku tumuk, pasubana' a hicaen misuayaw, kilul han nu tumuk ku pipaayaw nu pabaway Di'tu, miala tu lucik tulik han mahiza u alubu, pazeng han i labu ku da'dac atu bila', paulic han mipes ku epah, u pulung han ku mahiniay, matalaw ku Di'tu miazih, tanutuwa' han lakilaki han miawaw, beduk satu mulaliw tayza i Taypinyang, inayi' satu ku pisamsam nu Alikakay. u kawaw nu Hulam u satukal sanay u kapahay sazumaay a pili'ay(sazumaay a pili'特色) a saungay nu binawlan(saungay nu binawlan活動). u caykaw tuud lalangawan nazikuzan kasaetiman , ahebal kya sitengil i kitakit a palaw, matenes tu ku laylay atu namihcaan. namakay nuayaw nuayaway a palaw, izaw tu ku kulit nu ba'tu. namakaycuwa tina satukal saw? u sakamuway nu binawlan, u ayaway a tademaw maydih miala tu heci nu kilang, sisa, pasiketen tu kilang atu auk i kuku' nu heni, katukuh ayza, malu satukal a kawaw tuwauy, mahiza ku kamu nu babalaki saan.</FORM>
        <FORM kindOf="standard">satokal kakiliman oyniyan a babalakasen no adiwawa misatokal sananay, yadah ko binacadan a tademaw matingen misalama. o Amohoan o Holam, izaw to mahiniay a kawaw. micakat ipabawy no tokal, kya satokal nasanga'an no kilang ato aok. masatezep macakat itiza, taneng mocolil, taneng mopalaw, taneng midoba', caaykatolo'. hina sawsawni papalaw misatokal itiza i saongay no binawlan ato i lisinan. nilacol o babalaksan a kawaw babalakasen no wawa i niyazo' ko satokal, o sapilalais no babalaki i somamad to Alikakay. angsi ato oway ko sasanga' to satokal. isasa o kamo no tomok no Ciwidian, hinisa; o maikesay a angsi ko sapisanga', malecaday ko batac no poo', sapabalat henay a aok malapiemekan, nisengelan a oway ko sasiket, kelecen mibedbed, maacak ko oway kapah to ko nikakelec, mahinisa pahezekay to ko pisanga'. o kongko no satokal o kongko no Sakizaya, somamad siloma'ay i Pazik tabakibaki takalakalaw sa, matineng aca mitima', takalaw tabaki, matineng misengi to acawa mibalakas to kanamohan niza a tatayna, matineng mala macimacima a tademaw, mipahengad to wawa, tadamanamoh mokan to sawada' no lotongay, milawlaw to niyazo'ay, lihalaw ko binacadan, hicaen ko Alikakay itawya caay picomod i niyazo' sa, sanga' sato ko binacadan to satokal a mitibac to Alikakay, nika caay katalatalaw ko Alikakay. tozoma sato a demiad, pasepian no pabaway Di'to ko tomok, pasobana' a hicaen misoayaw, kilol han no tomok ko pipaayaw no pabaway Di'to, miala to locik tolik han mahiza o alobo, pazeng han i labo ko da'dac ato bila', paolic han mipes ko epah, o polong han ko mahiniay, matalaw ko Di'to miazih, tanotowa' han lakilaki han miawaw, bedok sato molaliw tayza i Taypinyang, inayi' sato ko pisamsam no Alikakay. o kawaw no Holam o satokal sanay o kapahay sazomaay a pili'ay(sazomaay a pili'特色) a saongay no binawlan(saongay no binawlan活動). o caykaw tood lalangawan nazikozan kasaetiman , ahebal kya sitengil i kitakit a palaw, matenes to ko laylay ato namihcaan. namakay noayaw noayaway a palaw, izaw to ko kolit no ba'to. namakaycowa tina satokal saw? o sakamoway no binawlan, o ayaway a tademaw maydih miala to heci no kilang, sisa, pasiketen to kilang ato aok i koko' no heni, katokoh ayza, malo satokal a kawaw towaoy, mahiza ko kamo no babalaki saan.</FORM>
    </S>
</TEXT>