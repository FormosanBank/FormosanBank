<?xml version="1.0" ?>
<TEXT id="Wiki_Sakizaya_nabalucuan_ni_Tiway_Sayun" xml:lang="pwn" source="Paiwan Wikipedia, article: nabalucuan_ni_Tiway_Sayun" copyright="CC BY-SA" citation="nabalucuan_ni_Tiway_Sayun. (2024, November 18). In Wikipedia [Paiwan]. https://pwn.wikipedia.org/wiki/nabalucuan_ni_Tiway_Sayun" BibTeX_citation="@misc{Wiki_pwn_nabalucuan_ni_Tiway_Sayun, title = nabalucuan_ni_Tiway_Sayun, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/nabalucuan_ni_Tiway_Sayun} }">
    <S id="0">
        <FORM>nabalucuan ni Tiway Sayiun misaydang mabelec (mapatay) ci Tiway Sayiun i 2003 a mihcaan, namauzip henay ci Tiway Sayiun misaydangan. maydih ciniza sapasubana' tu lalangawan nu Sakizaya, palekal tu lalangswan nu niyazu', maydih a caay kalawpes ku dadiw, lisin, nalimaan, patizeng tu luma' misuped tu ngiha' nu Sakizaya, hay malaylay tu ku lalangawan nu Sakizaya, sakacaay kalawpes. maydih a misinga' tu izaway henay a lalangawan nu Sakizaya, ci Tiway Sayiun misaydang miteka mikawaw tu lalangawan nu Sakizaya a sapasubana', niyazu'zy kakawawen, adasay mapazazan ku pisulimet misinga' misuped tu dadiw, lisin, patizeng tu luma' nalimaan,misuped tu ngiha' nu Sakizaya, hay malaylay tu ku lalangawan nu Sakizaya, sakacaay kalawpes, atu pasubana' wawa nu Sakizaya mamielul tu kawaw nu binacadan. maydih ciniza patizeng tu Sakizaya, taneng micici' ku Sakizaya. Izaw ku cacudadan nu Sakizaya, izaw ku cengfu nu Sakizaya, izaw ku canancanan a kawaw misanga mitaneng. uniyan a natinengan sa nay namatengil i ci baki Tiway Sayiunan, kyu suliten naku itini.</FORM>
    </S>
</TEXT>
