<?xml version="1.0" ?>
<TEXT id="Wiki_Sakizaya_Kaw_Yiseng" xml:lang="pwn" source="Paiwan Wikipedia, article: Kaw_Yiseng" copyright="CC BY-SA" citation="Kaw_Yiseng. (2024, December 07). In Wikipedia [Paiwan]. https://pwn.wikipedia.org/wiki/Kaw_Yiseng" BibTeX_citation="@misc{Wiki_pwn_Kaw_Yiseng, title = Kaw_Yiseng, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Kaw_Yiseng} }">
    <S id="0">
        <FORM kindOf="original">Kaw Yiseng 高一生Kaw Yiseng,kamu nu Cou binacadan sa u Uong'e Yatauyungana. nalecuhan i 1908 a mihcaan, mabelec i 1954 a mihcaan 4 a bulad 17 a demiad. nalecuh i kalipunan Taywan Alisan siang Tefuye Lalauya niyazu'. namikawaw tu kincal, saydan, misanga' tu dadiw, tapang nu Alisan siang. u singanganay a tademaw nu Cou binacadan. u pasubana'ay, u misinkiway , u musadadiway atu misaulicay . napalekal tu 自治區 a zateng. napapululan i 228 事件, masatebuctu ciniza itawya. siwkay niza sipunu'ay a tademaw ciniza, nay wawa henay kapahtu ku tangah niza. namicudad ciniza i Alisan Yincumin wawa cacudadan. itiza lima a mihca. nazikuzan sa tayza tu Cyayise micudad. 1924 a mihcaan, micudad ciniza i Taynan pasubana'ay a cacudadan. micudad 4 a mihca, atu minalay 2 a mihca. manamuh ciniza mipiano . 1930 a mihcaan, pahezektu, tayzatu i Alisan Tapang cacudadan pasubana'. mikelid tu binawlan palekal tu palumaan. paluma tu auk atu tipus. misanga' tu dadiw. palaacawa ciniza i 1931 a mihcaan, u acawana niza ci Kaw Chunfang. sisiwa ku wawa kuheni. 1945 a mihcaan, maala ciniza ku Alisan siang sakacacayay a tapang. paayaw ciniza tu kamu atu lalangawan nu Cou, sisa, pasubana' atu misulit ciniza. milunguc u kapah atu wawa micudad minanum tu talalaway a natineng. 1947 a mihcaan, palekal tu 228事件, sasula'cus atu sasibud ku Cyayise. mapululan ci Kaw Yiseng. nipahezek kya 228事件, palulaktu ciniza. 1954 a mihcaan, pululan aca nu mikoku a kuapin, kuwangen nu Taypak a hitay, mapataytu. u tigami niza napabeli tu acawa niza kakaydihan acawa aku ci Chunfang: kapah kisu haw sakakumceden ku uzip isu, u paysu u pida u kim u budawan caay sapidemec tu wawa niyam mazateng kisu haw kya dadiw kakapah izaw henay tu luma' atu lala' u wawa niyam malakapah u makademecay alaen nu taw ku tuud sa akakalalum amatiengtu ku binawlan tu kawaw nu maku maydih kaku sizikuc nu sanga'en nu misu u salengacay a sasubin u umah atu buyu' izaw ku adingau nu maku pasamataen akapacakay tu lala' Kaw Yiseng</FORM>
        <FORM kindOf="standard">Kaw Yiseng 高一生Kaw Yiseng,kamo no Coo binacadan sa o Uong'e Yataoyongana. nalecohan i 1908 a mihcaan, mabelec i 1954 a mihcaan 4 a bolad 17 a demiad. nalecoh i kaliponan Taywan Alisan siang Tefoye Lalaoya niyazo'. namikawaw to kincal, saydan, misanga' to dadiw, tapang no Alisan siang. o singanganay a tademaw no Coo binacadan. o pasobana'ay, o misinkiway , o mosadadiway ato misaolicay . napalekal to 自治區 a zateng. napapololan i 228 事件, masatebocto ciniza itawya. siwkay niza sipono'ay a tademaw ciniza, nay wawa henay kapahto ko tangah niza. namicodad ciniza i Alisan Yincomin wawa cacodadan. itiza lima a mihca. nazikozan sa tayza to Cyayise micodad. 1924 a mihcaan, micodad ciniza i Taynan pasobana'ay a cacodadan. micodad 4 a mihca, ato minalay 2 a mihca. manamoh ciniza mipiano . 1930 a mihcaan, pahezekto, tayzato i Alisan Tapang cacodadan pasobana'. mikelid to binawlan palekal to palomaan. paloma to aok ato tipos. misanga' to dadiw. palaacawa ciniza i 1931 a mihcaan, o acawana niza ci Kaw Chonfang. sisiwa ko wawa koheni. 1945 a mihcaan, maala ciniza ko Alisan siang sakacacayay a tapang. paayaw ciniza to kamo ato lalangawan no Coo, sisa, pasobana' ato misolit ciniza. milongoc o kapah ato wawa micodad minanom to talalaway a natineng. 1947 a mihcaan, palekal to 228事件, sasola'cos ato sasibod ko Cyayise. mapololan ci Kaw Yiseng. nipahezek kya 228事件, palolakto ciniza. 1954 a mihcaan, pololan aca no mikoko a koapin, kowangen no Taypak a hitay, mapatayto. o tigami niza napabeli to acawa niza kakaydihan acawa ako ci Chonfang: kapah kiso haw sakakomceden ko ozip iso, o payso o pida o kim o bodawan caay sapidemec to wawa niyam mazateng kiso haw kya dadiw kakapah izaw henay to loma' ato lala' o wawa niyam malakapah o makademecay alaen no taw ko tood sa akakalalom amatiengto ko binawlan to kawaw no mako maydih kako sizikoc no sanga'en no miso o salengacay a sasobin o omah ato boyo' izaw ko adingao no mako pasamataen akapacakay to lala' Kaw Yiseng</FORM>
    </S>
</TEXT>