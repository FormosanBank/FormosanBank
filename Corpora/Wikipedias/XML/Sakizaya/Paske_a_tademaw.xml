<?xml version="1.0" ?>
<TEXT id="Wiki_Sakizaya_Paske_a_tademaw" xml:lang="szy" source="Sakizaya Wikipedia, article: Paske_a_tademaw" copyright="CC BY-SA" citation="Paske_a_tademaw. (2025, May 05). In Wikipedia [Sakizaya]. https://szy.wikipedia.org/wiki/Paske_a_tademaw" BibTeX_citation="@misc{Wiki_szy_Paske_a_tademaw, title = Paske_a_tademaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Paske_a_tademaw} }">
    <S id="0">
        <FORM kindOf="original">Paske a tademaw nilaculan Paske a tademaw u muenengay i tebang amis nu Sipangya atu tipan timula nu Faku a binacadan kamu. u Paske a tademaw hakay u Ucu malumanay baetu a ditay nu Kelumanueng a iluciluc, kya mahini ku kamu saw namakayni wuya kamu nuheni nu Paske a kamu naynayi ku kalalecadan . imahini a katinengan Paske a tademaw , nu ayaw nikataynian nuheni i Ucu , na itida tu kuheni i Ipilipangtaw maudip tu itida kuheni. 2015 a mihcaan Duidan Upusala a tasiey patahkal tu ciin kesey nikinkiwan nuheni, hinisa kuheni u Paske a tademaw, u baluhay a baetu a ditay malukay a iluciluc kuheni sa. nika idaw aca ku nu itidaay tebanay a baetu miadupay a binacadan a ciing kuheni, kyu malamlam kina tatusaay a ciing atu Ucu dumaay a ciing, kinapinapina malebut nu mimihcaan alaw kunida satu malacacay malahat. Payda tu pikingkiwan nuhenitu amisan nu Aitapuilka ElPultalung a buhanan makatepa'tu waluay baetuay a ditay numatenesay tademaway a ukak, katinengan ina tademaw i ayaw 3500 a mihcaan-5500 a mihcaan u maluk ku sakaudip nuheni, u nababalaki nu Paske a tademaw. namahida katineng u nababalaki nu Paske a tademaw namakay nu Ipili pangtaw malukayay a kasaupuan a kaput kuheni. caay ka binacadan nu tebang baetu a ditay miadupay a kasaupuan a kaput ,katinengan aca kanahatu yu pipinaay malebut a mihcaan natataytay ku Paske a tademaw. nika malimad kuheni tayda i Iipilia pangtaw ,malamlam tu ku ciing atu dumaay Iipilia a tademaw . sisa ina Paske malamlamay kasaupuan a kaput u ciing nuheni idaw ku nu aydaay Iipilia a tademaw a nababalaki a ciing. u madadengay a kamu nu Paske a tademaw, u Paske a kamu. musakamuay tu nu kamu a tademaw, makaala 25％-30％ , ku musakamuay tina kamu ayda. sakay lalangaway seymun a kamu u pidatengan nu Paske Mingcu-cui ceng-ce-cya sa, u euskaldun kuheni saan.u kitakit nuheni Euskal Herria sa. adihen ku sulit Euskal Herria atu, musakamuay tu Pas-ke a kamu a kitakit sananay. Faku a tademaw atu Pas-ke a tademawu, ayda kamu nu Paske, matiyang malalangay nu Sipan atu atu Fakua Kuwangfang, imahini malatabakiay a munday kuyni; nika caay ka satedep ku Paske a tademawu, misaicelang kuheni malalid pasubana'tu kamu, tacucuwa papelu, asaca misulit . mahiniay makakitin ku kamu atu singangan tu nu caay ka tataytay sananay itida, ina kamu atu singangan tu nu Paske sa, malelecaday mapaadih atu kamu nu Sipan atu kamu nu Faku i kitakit. mahida wuya kayadahay a kitakit nu Ucu, u kamu atu cacanan nu Paske, tanengay maaini ku kawaw. tinaku: iti Faku mimaliay tu Kanlang a Paske a tademaw ci Imanulhalinultuci mimaliay: hini sa cinida u Faku a tademaw atu u Paske a tademaw kaku sa, inayay ku utii'hay, nayay ku kalaliangan, masazumaay, u kasenengan kuni sa. u cabay aku milihida tu cengce a kawawan cinida, nika caay ka tatungus kaku tunian, kanamuhan aku ku lalangaw, kamu nu Euskera, binacadanatu likisi. Dayhan mucuduh ku kitakit musakamu tu Sipan a kamu atu nu Faku a kamu, mahida cacudan a likec, pasingbunay, malimad tayni muenengay, pasu u Paske a tademaw mamin hanu u kamu nu Sipan atu nu Faku a kumu masasukamu ayda ( caay pinanam ku mulaay henay). imahiniu Paske a kamu dada'ku katinengan a binacadan caay tu kapapina. Tatusa Sipan atu Faku a kamu ku katiengan a kumu nu Paske a tademaw ayda. mangalub u Sipanya, Faku a kamu malasaayaw pinanaman a kamu nuheni, caay tu kapinanam tu Paske a kamu. kanahatu maydih kuheni misumad tu likec, nika katukuh imahini caay henay picuduh kuheni.</FORM>
        <FORM kindOf="standard">Paske a tademaw nilacolan Paske a tademaw o moenengay i tebang amis no Sipangya ato tipan timola no Fako a binacadan kamo. o Paske a tademaw hakay o Uco malomanay baeto a ditay no Kelomanoeng a ilociloc, kya mahini ko kamo saw namakayni woya kamo noheni no Paske a kamo naynayi ko kalalecadan . imahini a katinengan Paske a tademaw , no ayaw nikataynian noheni i Uco , na itida to koheni i Ipilipangtaw maodip to itida koheni. 2015 a mihcaan Doidan Uposala a tasiey patahkal to ciin kesey nikinkiwan noheni, hinisa koheni o Paske a tademaw, o balohay a baeto a ditay malokay a ilociloc koheni sa. nika idaw aca ko no itidaay tebanay a baeto miadopay a binacadan a ciing koheni, kyo malamlam kina tatosaay a ciing ato Uco domaay a ciing, kinapinapina malebot no mimihcaan alaw konida sato malacacay malahat. Payda to pikingkiwan nohenito amisan no Aitapoilka ElPoltalong a bohanan makatepa'to waloay baetoay a ditay nomatenesay tademaway a okak, katinengan ina tademaw i ayaw 3500 a mihcaan-5500 a mihcaan o malok ko sakaodip noheni, o nababalaki no Paske a tademaw. namahida katineng o nababalaki no Paske a tademaw namakay no Ipili pangtaw malokayay a kasaopoan a kapot koheni. caay ka binacadan no tebang baeto a ditay miadopay a kasaopoan a kapot ,katinengan aca kanahato yo pipinaay malebot a mihcaan natataytay ko Paske a tademaw. nika malimad koheni tayda i Iipilia pangtaw ,malamlam to ko ciing ato domaay Iipilia a tademaw . sisa ina Paske malamlamay kasaopoan a kapot o ciing noheni idaw ko no aydaay Iipilia a tademaw a nababalaki a ciing. o madadengay a kamo no Paske a tademaw, o Paske a kamo. mosakamoay to no kamo a tademaw, makaala 25％-30％ , ko mosakamoay tina kamo ayda. sakay lalangaway seymon a kamo o pidatengan no Paske Mingco-coi ceng-ce-cya sa, o eoskaldon koheni saan.o kitakit noheni Eoskal Herria sa. adihen ko solit Eoskal Herria ato, mosakamoay to Pas-ke a kamo a kitakit sananay. Fako a tademaw ato Pas-ke a tademawo, ayda kamo no Paske, matiyang malalangay no Sipan ato ato Fakoa Kowangfang, imahini malatabakiay a monday koyni; nika caay ka satedep ko Paske a tademawo, misaicelang koheni malalid pasobana'to kamo, tacocowa papelo, asaca misolit . mahiniay makakitin ko kamo ato singangan to no caay ka tataytay sananay itida, ina kamo ato singangan to no Paske sa, malelecaday mapaadih ato kamo no Sipan ato kamo no Fako i kitakit. mahida woya kayadahay a kitakit no Uco, o kamo ato cacanan no Paske, tanengay maaini ko kawaw. tinako: iti Fako mimaliay to Kanlang a Paske a tademaw ci Imanolhalinoltoci mimaliay: hini sa cinida o Fako a tademaw ato o Paske a tademaw kako sa, inayay ko otii'hay, nayay ko kalaliangan, masazomaay, o kasenengan koni sa. o cabay ako milihida to cengce a kawawan cinida, nika caay ka tatongos kako tonian, kanamohan ako ko lalangaw, kamo no Eoskera, binacadanato likisi. Dayhan mocodoh ko kitakit mosakamo to Sipan a kamo ato no Fako a kamo, mahida cacodan a likec, pasingbonay, malimad tayni moenengay, paso o Paske a tademaw mamin hano o kamo no Sipan ato no Fako a komo masasokamo ayda ( caay pinanam ko molaay henay). imahinio Paske a kamo dada'ko katinengan a binacadan caay to kapapina. Tatosa Sipan ato Fako a kamo ko katiengan a komo no Paske a tademaw ayda. mangalob o Sipanya, Fako a kamo malasaayaw pinanaman a kamo noheni, caay to kapinanam to Paske a kamo. kanahato maydih koheni misomad to likec, nika katokoh imahini caay henay picodoh koheni.</FORM>
    </S>
</TEXT>