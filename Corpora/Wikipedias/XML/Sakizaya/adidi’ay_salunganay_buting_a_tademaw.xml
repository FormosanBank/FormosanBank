<?xml version="1.0" ?>
<TEXT id="Wiki_Sakizaya_adidi’ay_salunganay_buting_a_tademaw" xml:lang="szy" source="Sakizaya Wikipedia, article: adidi’ay_salunganay_buting_a_tademaw" copyright="CC BY-SA" citation="adidi’ay_salunganay_buting_a_tademaw. (2025, May 05). In Wikipedia [Sakizaya]. https://szy.wikipedia.org/wiki/adidi’ay_salunganay_buting_a_tademaw" BibTeX_citation="@misc{Wiki_szy_adidi’ay_salunganay_buting_a_tademaw, title = adidi’ay_salunganay_buting_a_tademaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/adidi’ay_salunganay_buting_a_tademaw} }">
    <S id="0">
        <FORM kindOf="original">adidi'ay salunganay buting a tademaw (kamu nu Hulam: 小美人魚) &quot;adidi'ay salunganay buting a tademaw&quot; u i 1989 a mihcaan ci How-te-ti-se-ni, nisanga'an tu saka 28 a micidekay ku kapah tanayu'ay mangnga a iga, kungku i sasaay nu bayu a kitakit, izaw kya sabaw enemay a mihcaan buting a tademaw kung-cu ci Ay-li-al, mueneng ciniza atu ama atu enemay a kakana niza (ci Ay-te-li-na, Ay-li-se-ta, Ay-te-la, Ay-la-na, Ay-kuy-na atu ci Ay-ti-na) i labu nu bayu Kong-tin a luma', nika ci Ay-li-al makai malenecen tu sademiad mauzip i sasa nu bayu, sademiad sibalucu' tu tukusay a tademaw nu kitakit. ciniza atu sakapahay a cabay adidi'ay Pi-mu a butang, hina maladay misuped tu maheti'kay nu tademaw i sasa nu bayu a tuud mala u kasatiman a tuud satu singa' han i labu kaliyuhan nu masabuhangay a ba'tu. u zuma samumuk sa tu katalawan micelem i sasa nu bayu tu kanaayantu a balunga mikilim tuyza u nisingaan a tuud nu tademaw: cacay ku kuwaku' cacay ku sacucuk, manamuh ciniza tya tuud, satu adidi' tu malalaba niya sangiziw Ke-la-te amakaen. . u zuma sunuk sa midanguy tazi i hekal mikilim tu kapahay a cabay bayuay a ayam ci Se-kaw-tow, mipalita cinizaan tuyza u matepaay niza a tademaw tu kasumamadan a tuud tu sasahizaan uyza ci S-ka-tow pawasa ci Ay-li-alan tu zumaay malecad u patelacay ku pakatineng. ci Cwan-tun, u ama ni Ay-li-al atu kuo-wang nu buting a tademaw Ya-te-lan-ti-ka ti-kou, iayaway tu mitudawa tu buting a tademaw la'cus mitiyung tu tademaw, nika adidi'ay tatayna a wawa ni Ay-li-al manamuh tu tademaw (mangaleb lingatu sanay zayhan misuped tu nidimutan a tuud nu tademaw, nayi' tahkal i paigian a pisalukyawan sakay tuni adada ku tangah kaynah satu ci Ay-li-alan), mahinisa miculcul ciniza mala u Kong-cungay sakakaay a dadiwan uyza u aidaan a caculculan niza kalang ci Say-pa-se-tin tayza miazih tu kawaw ni Ay-li-al. ahicanaca sayan tu ci Say-pa-s-tin sunuk sa mikilul kaliyuhan maazih tu ku sasinga'an ni Ay-li-al tu, maazih atu ci adidi'ay Pi-mu buting sakamu sa mayzih tu nu tademawan a kitakit sa ci Ay-li-al, mahiza sa sakamu han niza ci Ay-li-al amana pisuped tu tuud nu tademaw (zayhan Cwan-tun caay pisulul tu mahinien a kawaw), satu ci Say-pa-s-tin maazih niza ci Ay-li-al atu ci Pi-mu buting sunuk sa saaca midanguy i hekal nu bayu, tatungus sa malikeluh i hekalay nu bayu cacayay a balunga' mipadaesuay tu Wang-ce ci Ke-li-ke tu nilicuhan palimulak i balunga'. tatungus mikuwanay tu luma' ci Ci-mu pasayza ci Ya-li-kean paazih pakatineng cinizaan tu nisanga'an nituktuk tu tademaw ni Ya-li-kean mala u pulecuhan niza tu kalaacawa a nubu, milunguc ci Ya-li-kean a mikilim tu tatayna a wawaan a saacawaan niza (zayhan caay ku ciniza dada' pasu i kanatalay amin a tademaw maydih amisakalamkam ci Ya-li-kean a malaacawa), nika ayza bahal sa tabaki ku bali maudad, kalipiyat masikeda tu ku uzip nu balunga' matuduh tu. i kalawlawan ci Ya-li-ke sakay ngay mulaliway amin ku tademaw (pasu kanamuhan niza a wacu' ci May-ke-s) nacaay pihaymaw i kapungan nu balunga' mapaemic mahetik tu i bayu, ci Ay-li-al pakazih tu mahiniay kalamkam satu miala tu mahetikay i nanum nu maliyuh tu tademaw ci Ya-li-ke patayza' hantu i lilis nu tukus. mazih tu ni Ay-li-al ci Ya-li-ke sasunamuh sa, i caay kasapinang henay ciniza sa mudadiw ngay a manengil kuyni a tademaw, ayza satu mikuwanay tu luma' ci Ci-mu kalamkam sa tabayu pakazih tuway ci Ya-li-kean, ci Ay-li-al taluma' satu i sasa nu bayu (zayhan masakamu tu nu ama niza u tademaw a buting hanay la'tus amaazih nu tademaw). ci Ya-li-ke namahini i balucu' a misubelid tu salunganay a ngiha u nizateng niya tataynaan, satu a paheci kanca amatepa kuyni tatayna a wawa saacawaen niza. (namalikeluh ni Ay-li-al ci Ya-li-ke Wang-ce hawsa hiza satu maemic cinizaan, mahinisa ci Say-pa-s-tin pasakamu ci Ya-li-alan i sasaay a nikauzip pikikapahan tu nu tademawan a nikauzip, nika ci Hay-ma mikawaway ci Ha-lo-te pakatukuh ci Cwan-tun a kow-wangan maydih tu sapakatineng nisakamuan niza, ci Cwan-tun kow-wang matapal ku kasazumu nu wayway ni Ay-li-al palita satu ci Say-pa-s-tinan.) matalaw a mabaking mapilpil tu ci Say-pa-s-tin nacaay pihaymaw patahkal tu nipauzipan ni Ay-li-al a manamu tu tademaw ci Ya-li-ke Wang-ce&quot;e a kawaw, ci Cwan-tun kow-wang u linges tayza satu i pisinga'an ni Ay-li-al, caay pisikul tu pisalunguc ni Ay-li-alan mahini sa au iduc ku sapipeleng tu sapisinga'an niza, (pasu ni Aay-li-al tu sakanamuhan a nituktukan' tu nu tademaw ni Wang-ce). u malalumay tu ci Ay-li-al caay papihinumen niza ci Pa-s-tin atu ci adidi' Pi-mu buting. namahiza u misatalay a tuda ci Hu-san atu ci Cya-san (u kanamuhan aadupan mala u caculculan ni U-su-la) sunuk sa nayi' ku matinengay a mihima ci Ay-li-alan, sakamu han niza katayza izaway ku waluay a kuku' nu sulita a tatayna mapalaway ci U-su-la malaliyun tu sakahini a matatelek. saayaway ci Ay-li-al lingatu sanay matalaw amakai, nika ci Hu-san atu ci Cya-san nituktukan tu mahizaay u tademaw ni Ya-li-ke ya mapeci'ay bakah han pabeli cinizaan, mahinisa ci Ay-li-al pabalucu' sa kilim satu ci U-su-laan a pipadang cinizaan, ci Say-pa-s-tin micuyaku ci Pi-mu butingan nacaay pihaymaw a pahuhuk ci Ay-li-alan tu kaliyuhan, caay katenes nacaay pihaymaw mikilulay ci Ay-li-al ci Hu-san atu ci Cya-san. aci Ay-li-al yu matineng ciniza ci Ay-li-alan au mutayza mikilim ci U-su-laan hawsa pulu' han niza, zayhan u miliyunay ci U-suan tu mahiniay u matatelek a tademaw caay kakapaha ku zikuzan, sakay a tayza i hekal mikilimay ci Ay-li-kean ci ay-li-al caay pitengil tu pipulu' ni Say pa -s-tin katukuh tu i pisinga'an ni U-su-la. ci Say-pa-s-tin caay ka lesem a sikawa ci Ay-li-al kasenu sa miwawa ci adidi' Pi-mu buting pacabay mikilul ci Ay-li-alan, nika maazih katuud sakay amalaheci ku nisabalucu'an a mikilim ci U-su-laan papidang nika nayi' ku nipaketun a laliyunan atu patahkal tu kalisiw a mabaking amala u pisinga'an tu nu tademaw tu mulangaway. ci U-su-la matineng ci Ay-li-alan mikilim cinizaan a misulu papipadang (uyza ci Cwan-tun kow-wang bahbahen niza i sasaay nu bayu kow-wang a kawaw u tada malinges ku balucu', sisa a sibalucu' miliyung ci Ay-li-al paysaza ci Cwan-tun kow-wang malingatu a sibalucu' micuay). ayaw nu katatelek ci U-su-la musakamu ci Ay-li-alan a pala tademawen niza ci Ay-lial sa, nika tulu a demiadan Ci Ay-li-al kanca i malatademaw ciniza tu saka tulu a demiad ayaw nu kacelemam nu cilal a kisuen ni Ya-li-ke ciniza (la'cus kuni sisumasa mikisu, kanca u tatenga'ay a namuh a kisu), anu ci Ya-li-ke taneng i panutekan a demiad mikisu ci Ay-li-alan, mahiza sa taneng tu ciniza tahdauc malatademaw a maladay ci Ya-li-kean. masabelihay ci U-su-la a pakatineng ci Ay-li-alan sakamu sa anu caay pikisu ci Ya-li-kean ciniza hawsa, mahiza sa masabuting tu ciniza tahdauc mala nu uzipay tu nisinga'an amalubu (pilecad tu buting atademaw Kung-cu a kungkuan u malepunan mala u i sasaay a bayu kapahen tu ku bulanga). satu malaliyun tu kawaw u ni Ay-li-al maydih mihiza tu salunganay a suni niza pakutay tu tusaay a padahaw nu tademaw, au uyza nu uzipay a salungan nu hekal atu pisaungay nu uzip a kamu pasayza ci Ya-li-kean pasakamu tu namuh nu balucu', zikuz ci Ay-li-al i patima ni U-su-la hawsa, caay ku pihapinang mizateng a mipanutek tu katatelek.</FORM>
        <FORM kindOf="standard">adidi'ay salonganay boting a tademaw (kamo no Holam: 小美人魚) &quot;adidi'ay salonganay boting a tademaw&quot; o i 1989 a mihcaan ci How-te-ti-se-ni, nisanga'an to saka 28 a micidekay ko kapah tanayo'ay mangnga a iga, kongko i sasaay no bayo a kitakit, izaw kya sabaw enemay a mihcaan boting a tademaw kong-co ci Ay-li-al, moeneng ciniza ato ama ato enemay a kakana niza (ci Ay-te-li-na, Ay-li-se-ta, Ay-te-la, Ay-la-na, Ay-koy-na ato ci Ay-ti-na) i labo no bayo Kong-tin a loma', nika ci Ay-li-al makai malenecen to sademiad maozip i sasa no bayo, sademiad sibaloco' to tokosay a tademaw no kitakit. ciniza ato sakapahay a cabay adidi'ay Pi-mo a botang, hina maladay misoped to maheti'kay no tademaw i sasa no bayo a tood mala o kasatiman a tood sato singa' han i labo kaliyohan no masabohangay a ba'to. o zoma samomok sa to katalawan micelem i sasa no bayo to kanaayanto a balonga mikilim toyza o nisingaan a tood no tademaw: cacay ko kowako' cacay ko sacocok, manamoh ciniza tya tood, sato adidi' to malalaba niya sangiziw Ke-la-te amakaen. . o zoma sonok sa midangoy tazi i hekal mikilim to kapahay a cabay bayoay a ayam ci Se-kaw-tow, mipalita cinizaan toyza o matepaay niza a tademaw to kasomamadan a tood to sasahizaan oyza ci S-ka-tow pawasa ci Ay-li-alan to zomaay malecad o patelacay ko pakatineng. ci Cwan-ton, o ama ni Ay-li-al ato koo-wang no boting a tademaw Ya-te-lan-ti-ka ti-koo, iayaway to mitodawa to boting a tademaw la'cos mitiyong to tademaw, nika adidi'ay tatayna a wawa ni Ay-li-al manamoh to tademaw (mangaleb lingato sanay zayhan misoped to nidimotan a tood no tademaw, nayi' tahkal i paigian a pisalokyawan sakay toni adada ko tangah kaynah sato ci Ay-li-alan), mahinisa micolcol ciniza mala o Kong-congay sakakaay a dadiwan oyza o aidaan a cacolcolan niza kalang ci Say-pa-se-tin tayza miazih to kawaw ni Ay-li-al. ahicanaca sayan to ci Say-pa-s-tin sonok sa mikilol kaliyohan maazih to ko sasinga'an ni Ay-li-al to, maazih ato ci adidi'ay Pi-mo boting sakamo sa mayzih to no tademawan a kitakit sa ci Ay-li-al, mahiza sa sakamo han niza ci Ay-li-al amana pisoped to tood no tademaw (zayhan Cwan-ton caay pisolol to mahinien a kawaw), sato ci Say-pa-s-tin maazih niza ci Ay-li-al ato ci Pi-mo boting sonok sa saaca midangoy i hekal no bayo, tatongos sa malikeloh i hekalay no bayo cacayay a balonga' mipadaesoay to Wang-ce ci Ke-li-ke to nilicohan palimolak i balonga'. tatongos mikowanay to loma' ci Ci-mo pasayza ci Ya-li-kean paazih pakatineng cinizaan to nisanga'an nitoktok to tademaw ni Ya-li-kean mala o polecohan niza to kalaacawa a nobo, milongoc ci Ya-li-kean a mikilim to tatayna a wawaan a saacawaan niza (zayhan caay ko ciniza dada' paso i kanatalay amin a tademaw maydih amisakalamkam ci Ya-li-kean a malaacawa), nika ayza bahal sa tabaki ko bali maodad, kalipiyat masikeda to ko ozip no balonga' matodoh to. i kalawlawan ci Ya-li-ke sakay ngay molaliway amin ko tademaw (paso kanamohan niza a waco' ci May-ke-s) nacaay pihaymaw i kapongan no balonga' mapaemic mahetik to i bayo, ci Ay-li-al pakazih to mahiniay kalamkam sato miala to mahetikay i nanom no maliyoh to tademaw ci Ya-li-ke patayza' hanto i lilis no tokos. mazih to ni Ay-li-al ci Ya-li-ke sasonamoh sa, i caay kasapinang henay ciniza sa modadiw ngay a manengil koyni a tademaw, ayza sato mikowanay to loma' ci Ci-mo kalamkam sa tabayo pakazih toway ci Ya-li-kean, ci Ay-li-al taloma' sato i sasa no bayo (zayhan masakamo to no ama niza o tademaw a boting hanay la'tos amaazih no tademaw). ci Ya-li-ke namahini i baloco' a misobelid to salonganay a ngiha o nizateng niya tataynaan, sato a paheci kanca amatepa koyni tatayna a wawa saacawaen niza. (namalikeloh ni Ay-li-al ci Ya-li-ke Wang-ce hawsa hiza sato maemic cinizaan, mahinisa ci Say-pa-s-tin pasakamo ci Ya-li-alan i sasaay a nikaozip pikikapahan to no tademawan a nikaozip, nika ci Hay-ma mikawaway ci Ha-lo-te pakatokoh ci Cwan-ton a kow-wangan maydih to sapakatineng nisakamoan niza, ci Cwan-ton kow-wang matapal ko kasazomo no wayway ni Ay-li-al palita sato ci Say-pa-s-tinan.) matalaw a mabaking mapilpil to ci Say-pa-s-tin nacaay pihaymaw patahkal to nipaozipan ni Ay-li-al a manamo to tademaw ci Ya-li-ke Wang-ce&quot;e a kawaw, ci Cwan-ton kow-wang o linges tayza sato i pisinga'an ni Ay-li-al, caay pisikol to pisalongoc ni Ay-li-alan mahini sa ao idoc ko sapipeleng to sapisinga'an niza, (paso ni Aay-li-al to sakanamohan a nitoktokan' to no tademaw ni Wang-ce). o malalomay to ci Ay-li-al caay papihinomen niza ci Pa-s-tin ato ci adidi' Pi-mo boting. namahiza o misatalay a toda ci Ho-san ato ci Cya-san (o kanamohan aadopan mala o cacolcolan ni U-so-la) sonok sa nayi' ko matinengay a mihima ci Ay-li-alan, sakamo han niza katayza izaway ko waloay a koko' no solita a tatayna mapalaway ci U-so-la malaliyon to sakahini a matatelek. saayaway ci Ay-li-al lingato sanay matalaw amakai, nika ci Ho-san ato ci Cya-san nitoktokan to mahizaay o tademaw ni Ya-li-ke ya mapeci'ay bakah han pabeli cinizaan, mahinisa ci Ay-li-al pabaloco' sa kilim sato ci U-so-laan a pipadang cinizaan, ci Say-pa-s-tin micoyako ci Pi-mo botingan nacaay pihaymaw a pahohok ci Ay-li-alan to kaliyohan, caay katenes nacaay pihaymaw mikilolay ci Ay-li-al ci Ho-san ato ci Cya-san. aci Ay-li-al yo matineng ciniza ci Ay-li-alan ao motayza mikilim ci U-so-laan hawsa polo' han niza, zayhan o miliyonay ci U-soan to mahiniay o matatelek a tademaw caay kakapaha ko zikozan, sakay a tayza i hekal mikilimay ci Ay-li-kean ci ay-li-al caay pitengil to pipolo' ni Say pa -s-tin katokoh to i pisinga'an ni U-so-la. ci Say-pa-s-tin caay ka lesem a sikawa ci Ay-li-al kaseno sa miwawa ci adidi' Pi-mo boting pacabay mikilol ci Ay-li-alan, nika maazih katood sakay amalaheci ko nisabaloco'an a mikilim ci U-so-laan papidang nika nayi' ko nipaketon a laliyonan ato patahkal to kalisiw a mabaking amala o pisinga'an to no tademaw to molangaway. ci U-so-la matineng ci Ay-li-alan mikilim cinizaan a misolo papipadang (oyza ci Cwan-ton kow-wang bahbahen niza i sasaay no bayo kow-wang a kawaw o tada malinges ko baloco', sisa a sibaloco' miliyong ci Ay-li-al paysaza ci Cwan-ton kow-wang malingato a sibaloco' micoay). ayaw no katatelek ci U-so-la mosakamo ci Ay-li-alan a pala tademawen niza ci Ay-lial sa, nika tolo a demiadan Ci Ay-li-al kanca i malatademaw ciniza to saka tolo a demiad ayaw no kacelemam no cilal a kisoen ni Ya-li-ke ciniza (la'cos koni sisomasa mikiso, kanca o tatenga'ay a namoh a kiso), ano ci Ya-li-ke taneng i panotekan a demiad mikiso ci Ay-li-alan, mahiza sa taneng to ciniza tahdaoc malatademaw a maladay ci Ya-li-kean. masabelihay ci U-so-la a pakatineng ci Ay-li-alan sakamo sa ano caay pikiso ci Ya-li-kean ciniza hawsa, mahiza sa masaboting to ciniza tahdaoc mala no ozipay to nisinga'an amalobo (pilecad to boting atademaw Kong-co a kongkoan o maleponan mala o i sasaay a bayo kapahen to ko bolanga). sato malaliyon to kawaw o ni Ay-li-al maydih mihiza to salonganay a soni niza pakotay to tosaay a padahaw no tademaw, ao oyza no ozipay a salongan no hekal ato pisaongay no ozip a kamo pasayza ci Ya-li-kean pasakamo to namoh no baloco', zikoz ci Ay-li-al i patima ni U-so-la hawsa, caay ko pihapinang mizateng a mipanotek to katatelek.</FORM>
    </S>
</TEXT>