<?xml version="1.0" ?>
<TEXT id="Wiki_Sakizaya_Venezuela" xml:lang="szy" source="Sakizaya Wikipedia, article: Venezuela" copyright="CC BY-SA" citation="Venezuela. (2025, May 05). In Wikipedia [Sakizaya]. https://szy.wikipedia.org/wiki/Venezuela" BibTeX_citation="@misc{Wiki_szy_Venezuela, title = Venezuela, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Venezuela} }">
    <S id="0">
        <FORM kindOf="original">Venezuela u Venezuela sa i labu nu Cong-nan-mey-cuo, itiza i 8 00 N, 66 00 W u ahebal nu lala' mapulung sa 912,050 km2. u ahebal nu lala'ay sa 882,050 km2, u ahebal nu nanumay sa 30,000 km2 hamin nu tademaw sa 30,912,302. kakalukan umah sa 24.50%, kilakilangan umah sa 52.10%, zumaay henay umah sa 23.40%. tapang tusu nu kanatal u tapang tusu nu kanatal sa u Caracas . kakinginan nu kanatal demiad kakinging nu kanatal demiad sa 5 bulad 7 demiad. tabakiay a tapang nu kanatal u tabakiay a tapang nu kanatal (cong-tung) ayza sa ci Nicolás Maduro, micakat a demiad sa i 2013 a mihca 4 bulad 19 demiad. likisi namahida, Vinai-zuela (Venezuela naw Indians (In'-ti-an a tademaw 印第安人) Arawak (A-la-waw-ke a binacadan 阿拉瓦克族) atu Caribbean (Cia-le-pi a binacadan 加勒比族) a kakitidaan. cacay a malebut sepat a lasubu siwa a bataan idaw ku walu (1498) a mihcaan, Columbus (Ke-lun-pu 哥倫布) makaadih tu Venezuela (Winai-zuela 委內瑞拉). cacay a malebut lima a lasubu tusa a bataan idaw ku tusa (1522) a mihcaan, Sipan-ya 西班牙) itini i Nanmea-cuo a sayaway kabulawan han i Sinka-tice nu aydaay a Vinai-zuela patideng. cacay a malebut pitu a lasubu cacay a bataan idaw ku pitu (1717) a mihcaan Sinke-zuy-nata fu-wan kitidaan patideng sa, Vinai-zuela pakenisen malasin. 1810年4月19 . cacay a malebut walu a lasubu cacay a bataan (1810) a mihcaan sepat a bulad sabaw tu siwa a demiad nikasasumadan, Vinai-zuela miliyas tu Si-pan-ya anipikuwan, sisa itida i cacay a malebu walu a lasubu cacay a bataan idaw ku cacay (1811) a mihcaan pitu a bulas lima a demiad mihapu misiteked kami sa, nika lepacawan caay pihedek. namaka pinatu a mihcaan nikalepacawan, Vinai-zuela (Venezuela itini i Namea-cuo singanganay misitekeday a tademaw ci Simon Bolivar (Si-Mun. puo-liwaw 西蒙·玻利瓦) pililidan, i cacay a malebut walu a lasubu tusa a bataan idaw ku cacay (1821) a mihcaan tatengan maala nu Si-pan-ya ku kapisitekedan katukuh tu caca a malebut walu a lasubu tulu a bataan (1830) a mihcaan, Vinai-zuela (Venezuela atu Kelun-piya , Panama (Pa-na-ma 巴拿馬) atu Ecuador (E-kua-duo 厄瓜多) nu tepalay a kanatal malecad, u Colombia (Take-lunpi-ya 大哥倫比亞) kunhekuo. sa Vinai-zuela (Venezuela itini i cacay a malebut walu a lasubu tulu a bataan (1830) a mihcaan misiteked a patideng, Colombia (Ta-ke-lun-pi-ya 大哥倫比亞) mihaputu amabulasak sa. cacay a malebut walu a lasubu tulu a bataan (1830) a mihcaan, mapatay satu ci Bolivar (Puo-li-waw 玻利瓦) , mimedmeday tu hitay a kakawaw ci Hesay. antun-niaw. pay-se mihapusa tu Vinai-zuela (Venezuela amiliyas tu Takelun-piya (Colombia misiteked. cacay a malebut walu a lasubu tulu a bataan idaw ku cacay (1831) a mihcaan ci Pay-se mala Cungtun nu Vinai-zuela (Venezuela , pacici tu tademaw a cence, namaka labu kunipatalaw inai' sa ku lawat mikawan tu Vinai-zuela atu nudumaan a kanatal tu sakaudip, nikudan satu belinen nu hitay. ci Paydeluo.kaue.aysekandun pilalinzien mala Cungtun, tawyatu patideng tu Vinai-zuela kunhe-kuo , Vinai-zuela kunhe-kuo amica kuni patideng, tatenga inaitu ku tadatangah , mikuwanay tu kanatal uydatu umikuwanany, nikalawlawan a sakaudip mala mipataya tutademaw. . tusa satu a mihcaan ci Culi-an. kase-cu. kante'-lela-se mibabelihan patasasa'en cinida, misakaput ci Kante'-lela-se tu hitay a cen-fu, epingen ku kawaw, mapalekal ku Pawsuotan mibabelih, malingatu aca misapatas tu kawaw. sadikuday i cacay a malebut walu a lasubu lima a bataan idaw ku siwa (1859) a mihcaan mapatideng tu lima a mihcaan kini kalepacawan. nina kalepacawan sadikuday ci Falcon (Fael-kun 法爾孔) nililidan nida a hitay kumakaciay, kunhe-kuo mabelin, ci Falcon (Fael-kun 法爾孔) mihapu patideng tu Vinai-zuela hecun-kuo , misabaluhay tu sinfa, sa lanpangen ku kawaw . Vinai-zuela i sabaw tu siwa (19) a se-ci atu tusa a bataan (20) a se-ci tu nupankiwan, hatidaay tu nutenes caay ka kapah, masasuada' ku cence atu micidekay a cence. cacay a malebut siwa a lasubu lima a bataan idaw ku tusa (1952) a mihcaan tawya nu hitay a sakakaay ci Jimenez (Simen-neyse 希門內斯) a hitay patidengsa tu linziay a Cung-tun, belineng ku Vinai-zuela hecun-kuo , patideng tu aydaay a cen-cun . cacay a malebut siwa a lasubu lima a bataan idaw ku walu (1958) a mihcaan, mincu cuntun sadikuday pacicien nuheni ku hitay palusaliimeng nuheni amikaki tu kawaw nu kanatal. namakayda a mihcaan satu, sikiwentu ku sapalekal tu micu sifu mikawaw tu nuhitay a kawaw. 1998 . cacay a malebut siwa a lasubu siwa a bataan idaw ku walu (1998) a mihcaan ci Uke.cawi-se misadadas maala mala Vinai-zuela (Venezuela Cungtun. saka tusa a mihcaan nikala cungtungan malaheci nida ku sapisumad tu sinfa, naw lima a mihcaan kuni kala Cungtun paka tanayuen nida katukuh tu enemay a mihcaan, taneng miliyaw matulin kina cacayaca mala Cungtun. nikudan satau patideng tu baluhay a kuomin iyhua , kuohua naw tusaay a kawaw sumaden mala cacay, sapilebu tu mibelihay nu malumanay a kuohua. tusa a malebut (2000) a mihcaa ci Uke.cawi-se nanisumadan satu ku nisingkiwan tu Cungtun u enemay a paya ku sakakina tusa nida maala Vinai-zuela (Venezuela Cungtun. tusa a malebut idaw ku enem (2006) a mihcaan tulu a bulad pitu a demiad, Vinai-zuela (Venezuela kuomin-ihua mikedatu hata atu hata a kulit nipisumadan, pabalucu tu pituay a bunac cunusen mala walu a bunac, kulitay nu hata a subayu nuw kawanan sumaden pasiyda i kawili kunipibahel. sabaw tusa a bulad tulu a demiad, Vinai-zuela (Venezuela misinkiwan tu Cung-tun, ci UKe. Cawi-se u enemay a bataan idaw ku tulu (63%) a kilac nu paya malaheci matulin mala Cung-tun, u saka tulu nida amaala Vinai-zuela (Venezuela a Cung-tun.</FORM>
        <FORM kindOf="standard">Venezoela o Venezoela sa i labo no Cong-nan-mey-coo, itiza i 8 00 N, 66 00 W o ahebal no lala' mapolong sa 912,050 km2. o ahebal no lala'ay sa 882,050 km2, o ahebal no nanomay sa 30,000 km2 hamin no tademaw sa 30,912,302. kakalokan omah sa 24.50%, kilakilangan omah sa 52.10%, zomaay henay omah sa 23.40%. tapang toso no kanatal o tapang toso no kanatal sa o Caracas . kakinginan no kanatal demiad kakinging no kanatal demiad sa 5 bolad 7 demiad. tabakiay a tapang no kanatal o tabakiay a tapang no kanatal (cong-tong) ayza sa ci Nicolás Madoro, micakat a demiad sa i 2013 a mihca 4 bolad 19 demiad. likisi namahida, Vinai-zoela (Venezoela naw Indians (In'-ti-an a tademaw 印第安人) Arawak (A-la-waw-ke a binacadan 阿拉瓦克族) ato Caribbean (Cia-le-pi a binacadan 加勒比族) a kakitidaan. cacay a malebot sepat a lasobo siwa a bataan idaw ko walo (1498) a mihcaan, Colombos (Ke-lon-po 哥倫布) makaadih to Venezoela (Winai-zoela 委內瑞拉). cacay a malebot lima a lasobo tosa a bataan idaw ko tosa (1522) a mihcaan, Sipan-ya 西班牙) itini i Nanmea-coo a sayaway kabolawan han i Sinka-tice no aydaay a Vinai-zoela patideng. cacay a malebot pito a lasobo cacay a bataan idaw ko pito (1717) a mihcaan Sinke-zoy-nata fo-wan kitidaan patideng sa, Vinai-zoela pakenisen malasin. 1810年4月19 . cacay a malebot walo a lasobo cacay a bataan (1810) a mihcaan sepat a bolad sabaw to siwa a demiad nikasasomadan, Vinai-zoela miliyas to Si-pan-ya anipikowan, sisa itida i cacay a malebo walo a lasobo cacay a bataan idaw ko cacay (1811) a mihcaan pito a bolas lima a demiad mihapo misiteked kami sa, nika lepacawan caay pihedek. namaka pinato a mihcaan nikalepacawan, Vinai-zoela (Venezoela itini i Namea-coo singanganay misitekeday a tademaw ci Simon Bolivar (Si-Mon. poo-liwaw 西蒙·玻利瓦) pililidan, i cacay a malebot walo a lasobo tosa a bataan idaw ko cacay (1821) a mihcaan tatengan maala no Si-pan-ya ko kapisitekedan katokoh to caca a malebot walo a lasobo tolo a bataan (1830) a mihcaan, Vinai-zoela (Venezoela ato Kelon-piya , Panama (Pa-na-ma 巴拿馬) ato Ecoador (E-koa-doo 厄瓜多) no tepalay a kanatal malecad, o Colombia (Take-lonpi-ya 大哥倫比亞) konhekoo. sa Vinai-zoela (Venezoela itini i cacay a malebot walo a lasobo tolo a bataan (1830) a mihcaan misiteked a patideng, Colombia (Ta-ke-lon-pi-ya 大哥倫比亞) mihapoto amabolasak sa. cacay a malebot walo a lasobo tolo a bataan (1830) a mihcaan, mapatay sato ci Bolivar (Poo-li-waw 玻利瓦) , mimedmeday to hitay a kakawaw ci Hesay. anton-niaw. pay-se mihaposa to Vinai-zoela (Venezoela amiliyas to Takelon-piya (Colombia misiteked. cacay a malebot walo a lasobo tolo a bataan idaw ko cacay (1831) a mihcaan ci Pay-se mala Congton no Vinai-zoela (Venezoela , pacici to tademaw a cence, namaka labo konipatalaw inai' sa ko lawat mikawan to Vinai-zoela ato nodomaan a kanatal to sakaodip, nikodan sato belinen no hitay. ci Paydeloo.kaoe.aysekandon pilalinzien mala Congton, tawyato patideng to Vinai-zoela konhe-koo , Vinai-zoela konhe-koo amica koni patideng, tatenga inaito ko tadatangah , mikowanay to kanatal oydato omikowanany, nikalawlawan a sakaodip mala mipataya totademaw. . tosa sato a mihcaan ci Coli-an. kase-co. kante'-lela-se mibabelihan patasasa'en cinida, misakapot ci Kante'-lela-se to hitay a cen-fo, epingen ko kawaw, mapalekal ko Pawsootan mibabelih, malingato aca misapatas to kawaw. sadikoday i cacay a malebot walo a lasobo lima a bataan idaw ko siwa (1859) a mihcaan mapatideng to lima a mihcaan kini kalepacawan. nina kalepacawan sadikoday ci Falcon (Fael-kon 法爾孔) nililidan nida a hitay komakaciay, konhe-koo mabelin, ci Falcon (Fael-kon 法爾孔) mihapo patideng to Vinai-zoela hecon-koo , misabalohay to sinfa, sa lanpangen ko kawaw . Vinai-zoela i sabaw to siwa (19) a se-ci ato tosa a bataan (20) a se-ci to nopankiwan, hatidaay to notenes caay ka kapah, masasoada' ko cence ato micidekay a cence. cacay a malebot siwa a lasobo lima a bataan idaw ko tosa (1952) a mihcaan tawya no hitay a sakakaay ci Jimenez (Simen-neyse 希門內斯) a hitay patidengsa to linziay a Cong-ton, belineng ko Vinai-zoela hecon-koo , patideng to aydaay a cen-con . cacay a malebot siwa a lasobo lima a bataan idaw ko walo (1958) a mihcaan, minco conton sadikoday pacicien noheni ko hitay palosaliimeng noheni amikaki to kawaw no kanatal. namakayda a mihcaan sato, sikiwento ko sapalekal to mico sifo mikawaw to nohitay a kawaw. 1998 . cacay a malebot siwa a lasobo siwa a bataan idaw ko walo (1998) a mihcaan ci Uke.cawi-se misadadas maala mala Vinai-zoela (Venezoela Congton. saka tosa a mihcaan nikala congtongan malaheci nida ko sapisomad to sinfa, naw lima a mihcaan koni kala Congton paka tanayoen nida katokoh to enemay a mihcaan, taneng miliyaw matolin kina cacayaca mala Congton. nikodan satao patideng to balohay a koomin iyhoa , koohoa naw tosaay a kawaw somaden mala cacay, sapilebo to mibelihay no malomanay a koohoa. tosa a malebot (2000) a mihcaa ci Uke.cawi-se nanisomadan sato ko nisingkiwan to Congton o enemay a paya ko sakakina tosa nida maala Vinai-zoela (Venezoela Congton. tosa a malebot idaw ko enem (2006) a mihcaan tolo a bolad pito a demiad, Vinai-zoela (Venezoela koomin-ihoa mikedato hata ato hata a kolit nipisomadan, pabaloco to pitoay a bonac conosen mala walo a bonac, kolitay no hata a sobayo now kawanan somaden pasiyda i kawili konipibahel. sabaw tosa a bolad tolo a demiad, Vinai-zoela (Venezoela misinkiwan to Cong-ton, ci UKe. Cawi-se o enemay a bataan idaw ko tolo (63%) a kilac no paya malaheci matolin mala Cong-ton, o saka tolo nida amaala Vinai-zoela (Venezoela a Cong-ton.</FORM>
    </S>
</TEXT>