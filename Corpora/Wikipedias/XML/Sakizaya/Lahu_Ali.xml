<?xml version="1.0" ?>
<TEXT id="Wiki_Sakizaya_Lahu_Ali" xml:lang="szy" source="Sakizaya Wikipedia, article: Lahu_Ali" copyright="CC BY-SA" citation="Lahu_Ali. (2025, May 05). In Wikipedia [Sakizaya]. https://szy.wikipedia.org/wiki/Lahu_Ali" BibTeX_citation="@misc{Wiki_szy_Lahu_Ali, title = Lahu_Ali, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Lahu_Ali} }">
    <S id="0">
        <FORM kindOf="original">ci Lahu Ali (kamu nu Bunun: ci Dahu Ali atu ci Lahu Ali) nay i 1869 a mihcaan makatukuh i 1941 a mihcaan, u dumaay a kamu nay i 1854 a mihcaan makatukuh i 1943 a mihcaan, nu Bununay a binacadan i Taywan, u mipiculilay a tademaw, nu adidingay micaculil tu Dipunan nikaalaan i naudipan sikangaayan nu Bununay a binacadan. nikaudipan nalecuhan i aydaay a Nan-tou a kenis nya isbukunay a Takis Talan a singanganay a laluma'an, nu dikudan sa palatumuken nu Kalinkuay a Zhuo-xi a a niyadu'. u ngangan nu acawa nida ci Ali, sisa palalitin nu taw a pangangan ci Dahu Ali, sakasingangan i kalinkuay a a sauwac atu Pusungay a a sauwac katukuh i nu Takawan ya a kasilsilan nu sauwac. i mahida maydih misamawmaw mingayaw tiya a kakitidaan nu tayling. i limaay a bulad sabaw tusa a demiadan u a nipingayaw, ya bulad sabaw pitu a demiadan u dumaay nu a nipingayaw, masulitay nu mamikuwanay u nikalekalan nu kawaw namakayda i nipicebis tu kuwang tu nikalinga. i niyadu'ay a binacadan nipituduh a pangiha na u kaka ni Lahu Ali ci Husung hananay, namahicaay hakiya dakepan nu tayling malubu sawacuan aca, taluma' satu i niyadu' kakayda satu mabelec, sisa laluma'an ni Lahu Ali sipakayda tiya tayling nu Dipun a maucung. ci Lahu Ali i tini i a nipingayaw a kawaw sa cinida sa ku mitapaday papituay a tayling. nikapulungan tu nikangayaw tu Dipun namakay i 1915 a mihcaan katukuh i 1933 a mihcaan sepatay bulad tusa a bataan idaw ku tusa a demiadan, nikatenesan nipilawlaan tu tayling nu Dipun, katukuh sa dikudan caay tu pakadungdung ku Taywanay a satalakaway mamikuwanay sulul sa tu nikaydihan ni Lahu Ali, i mahida kalingkuay a minatu ya taylingay a ku-ciw midayliay tu , nipangiha misanga'ay saketunan ya limecedan nu Bunun ci Va-lis (kamu nu Hulam:顏涼娘) a palaacawaen tu sakatusa a tatama a wawa ci Si-ta ni Lahu Ali. i Takaway a masaungaay a kawaw, u kamu nu Dipun sa misululay tu i tamiyan sananay ku nikahida, i mahida mapabaluhay nanipikuwan nu Dipun tu yincumin malasayaway misadawmi', sisa kakayda satu mahedek ku sabaw walu a mihcaan nikatenesan a paculil tu nipikuwan nu Dipun. nalamitan a sulit nu ya sakatulu a cudad, ci Lahu Ali nikabelecan a demiadan i 1941 a mihcaan, nikaudipan nida makaala tu 72 a mihcaan. nicaliwayan a kawaw u kamu nu Dipun pangiha i sadikudan sulul sananay a kawaw kuyni. namakayniay a nasulitan nasakamuan atu natinengan 拉荷·阿雷</FORM>
        <FORM kindOf="standard">ci Laho Ali (kamo no Bonon: ci Daho Ali ato ci Laho Ali) nay i 1869 a mihcaan makatokoh i 1941 a mihcaan, o domaay a kamo nay i 1854 a mihcaan makatokoh i 1943 a mihcaan, no Bononay a binacadan i Taywan, o mipicolilay a tademaw, no adidingay micacolil to Diponan nikaalaan i naodipan sikangaayan no Bononay a binacadan. nikaodipan nalecohan i aydaay a Nan-too a kenis nya isbokonay a Takis Talan a singanganay a laloma'an, no dikodan sa palatomoken no Kalinkoay a Zhoo-xi a a niyado'. o ngangan no acawa nida ci Ali, sisa palalitin no taw a pangangan ci Daho Ali, sakasingangan i kalinkoay a a saowac ato Posongay a a saowac katokoh i no Takawan ya a kasilsilan no saowac. i mahida maydih misamawmaw mingayaw tiya a kakitidaan no tayling. i limaay a bolad sabaw tosa a demiadan o a nipingayaw, ya bolad sabaw pito a demiadan o domaay no a nipingayaw, masolitay no mamikowanay o nikalekalan no kawaw namakayda i nipicebis to kowang to nikalinga. i niyado'ay a binacadan nipitodoh a pangiha na o kaka ni Laho Ali ci Hosong hananay, namahicaay hakiya dakepan no tayling malobo sawacoan aca, taloma' sato i niyado' kakayda sato mabelec, sisa laloma'an ni Laho Ali sipakayda tiya tayling no Dipon a maocong. ci Laho Ali i tini i a nipingayaw a kawaw sa cinida sa ko mitapaday papitoay a tayling. nikapolongan to nikangayaw to Dipon namakay i 1915 a mihcaan katokoh i 1933 a mihcaan sepatay bolad tosa a bataan idaw ko tosa a demiadan, nikatenesan nipilawlaan to tayling no Dipon, katokoh sa dikodan caay to pakadongdong ko Taywanay a satalakaway mamikowanay solol sa to nikaydihan ni Laho Ali, i mahida kalingkoay a minato ya taylingay a ko-ciw midayliay to , nipangiha misanga'ay saketonan ya limecedan no Bonon ci Va-lis (kamo no Holam:顏涼娘) a palaacawaen to sakatosa a tatama a wawa ci Si-ta ni Laho Ali. i Takaway a masaongaay a kawaw, o kamo no Dipon sa misololay to i tamiyan sananay ko nikahida, i mahida mapabalohay nanipikowan no Dipon to yincomin malasayaway misadawmi', sisa kakayda sato mahedek ko sabaw walo a mihcaan nikatenesan a pacolil to nipikowan no Dipon. nalamitan a solit no ya sakatolo a codad, ci Laho Ali nikabelecan a demiadan i 1941 a mihcaan, nikaodipan nida makaala to 72 a mihcaan. nicaliwayan a kawaw o kamo no Dipon pangiha i sadikodan solol sananay a kawaw koyni. namakayniay a nasolitan nasakamoan ato natinengan 拉荷·阿雷</FORM>
    </S>
</TEXT>