<?xml version="1.0" ?>
<TEXT id="Wiki_Sakizaya_milakui’t_tu_zazan_ku_adiwawa" xml:lang="pwn" source="Paiwan Wikipedia, article: milakui’t_tu_zazan_ku_adiwawa" copyright="CC BY-SA" citation="milakui’t_tu_zazan_ku_adiwawa. (2024, December 07). In Wikipedia [Paiwan]. https://pwn.wikipedia.org/wiki/milakui’t_tu_zazan_ku_adiwawa" BibTeX_citation="@misc{Wiki_pwn_milakui’t_tu_zazan_ku_adiwawa, title = milakui’t_tu_zazan_ku_adiwawa, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/milakui’t_tu_zazan_ku_adiwawa} }">
    <S id="0">
        <FORM kindOf="original">milakui't tu zazan ku adiwawa piyazihitu kuni pituay a lamang 新北市新莊izaw kya babalaki miladay tu sabaw cacay a mihecaan a tataynaan a wawa tahekal, pihalhalan anu mihalhal tu sumanahay a likat, a pabesut patelac ami lakuwit tu zazan, maduka nani habelutan nu wawelwel. 靖娟基金會amituzu' patahekal , umidiputay anu izaw ku lawad miladay tu wawa tahekal sa, hina pasubana'en tu ku wawa tu malucekay ami lakuwi't tu zazan, u tatengaay haw sa midiputay kamalucek tu ku wayway a muculil, u wawa kya malucektu minanam tu kamaenepay a wayway nu culil, 靖娟基金會sapacukat, u adidiay a wawa amilakuwi't tu zazan izaw ku pitu a大項要點; tinacay,adiwawa acayay kacacay amilakuwi't tu zazan,usakasa hakay caay kaazih ku i bataday a kazizeng; tinusa,u adidiay a wawa a itapiingan nu zazan muhalhal, itapiingan nu zazan sa u makamaenepay a kapah paengaw tu miculilay; tinulu, azihen ku kawili,azihen ku kawanan ami azih aca tu kawili,uyni kawili ku micapiay tu kazizeng,sisa ayaw miazih tu kawili a izaw ku kazizeng hakiya,anu dadawa tangsul sa tahekal kya kazizeng,amiliyaw haca miazih ku adiwawa tu kawili kawanan; lulu,palima uyni u adidiay a wawa a uzip,lihanaw a caay kaazih nu kazizeng ciniza,sisa nay minanam ku wawa apatalakaun a palima; awmay,culilhan amilakuwi't tu zazan amana kaduba'; tikelay,besuc sanay a zazan ku culilen a maawas ku zazan, acayay ku matikenihay ku culilen, kanahatu muculil tu tikenihay a puyu' ku zazan, uyzasa amacudus ku tuki izazan ku adiwawa; nimuyaw, adidiay a wawa kanca amatineng tu icuwacuwaay a zazan taneng a miawas ku zazanan, tawya ataneng nay ku uzip amalecad mahapinang pakaazih tiya kazizeng.</FORM>
        <FORM kindOf="standard">milakoi't to zazan ko adiwawa piyazihito koni pitoay a lamang 新北市新莊izaw kya babalaki miladay to sabaw cacay a mihecaan a tataynaan a wawa tahekal, pihalhalan ano mihalhal to somanahay a likat, a pabesot patelac ami lakowit to zazan, madoka nani habelotan no wawelwel. 靖娟基金會amitozo' patahekal , omidipotay ano izaw ko lawad miladay to wawa tahekal sa, hina pasobana'en to ko wawa to malocekay ami lakowi't to zazan, o tatengaay haw sa midipotay kamalocek to ko wayway a mocolil, o wawa kya malocekto minanam to kamaenepay a wayway no colil, 靖娟基金會sapacokat, o adidiay a wawa amilakowi't to zazan izaw ko pito a大項要點; tinacay,adiwawa acayay kacacay amilakowi't to zazan,osakasa hakay caay kaazih ko i bataday a kazizeng; tinosa,o adidiay a wawa a itapiingan no zazan mohalhal, itapiingan no zazan sa o makamaenepay a kapah paengaw to micolilay; tinolo, azihen ko kawili,azihen ko kawanan ami azih aca to kawili,oyni kawili ko micapiay to kazizeng,sisa ayaw miazih to kawili a izaw ko kazizeng hakiya,ano dadawa tangsol sa tahekal kya kazizeng,amiliyaw haca miazih ko adiwawa to kawili kawanan; lolo,palima oyni o adidiay a wawa a ozip,lihanaw a caay kaazih no kazizeng ciniza,sisa nay minanam ko wawa apatalakaon a palima; awmay,colilhan amilakowi't to zazan amana kadoba'; tikelay,besoc sanay a zazan ko colilen a maawas ko zazan, acayay ko matikenihay ko colilen, kanahato mocolil to tikenihay a poyo' ko zazan, oyzasa amacodos ko toki izazan ko adiwawa; nimoyaw, adidiay a wawa kanca amatineng to icowacowaay a zazan taneng a miawas ko zazanan, tawya ataneng nay ko ozip amalecad mahapinang pakaazih tiya kazizeng.</FORM>
    </S>
</TEXT>