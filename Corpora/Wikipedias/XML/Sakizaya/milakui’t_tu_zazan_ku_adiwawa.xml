<?xml version="1.0" ?>
<TEXT id="Wiki_Sakizaya_milakui’t_tu_zazan_ku_adiwawa" xml:lang="pwn" source="Paiwan Wikipedia, article: milakui’t_tu_zazan_ku_adiwawa" copyright="CC BY-SA" citation="milakui’t_tu_zazan_ku_adiwawa. (2024, November 18). In Wikipedia [Paiwan]. https://pwn.wikipedia.org/wiki/milakui’t_tu_zazan_ku_adiwawa" BibTeX_citation="@misc{Wiki_pwn_milakui’t_tu_zazan_ku_adiwawa, title = milakui’t_tu_zazan_ku_adiwawa, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/milakui’t_tu_zazan_ku_adiwawa} }">
    <S id="0">
        <FORM>milakui't tu zazan ku adiwawa piyazihitu kuni pituay a lamang izaw kya babalaki miladay tu sabaw cacay a mihecaan a tataynaan a wawa tahekal, pihalhalan anu mihalhal tu sumanahay a likat, a pabesut patelac ami lakuwit tu zazan, maduka nani habelutan nu wawelwel. amituzu' patahekal , umidiputay anu izaw ku lawad miladay tu wawa tahekal sa, hina pasubana'en tu ku wawa tu malucekay ami lakuwi't tu zazan, u tatengaay haw sa midiputay kamalucek tu ku wayway a muculil, u wawa kya malucektu minanam tu kamaenepay a wayway nu culil, sapacukat, u adidiay a wawa amilakuwi't tu zazan izaw ku pitu a ; tinacay,adiwawa acayay kacacay amilakuwi't tu zazan,usakasa hakay caay kaazih ku i bataday a kazizeng; tinusa,u adidiay a wawa a itapiingan nu zazan muhalhal, itapiingan nu zazan sa u makamaenepay a kapah paengaw tu miculilay; tinulu, azihen ku kawili,azihen ku kawanan ami azih aca tu kawili,uyni kawili ku micapiay tu kazizeng,sisa ayaw miazih tu kawili a izaw ku kazizeng hakiya,anu dadawa tangsul sa tahekal kya kazizeng,amiliyaw haca miazih ku adiwawa tu kawili kawanan; lulu,palima uyni u adidiay a wawa a uzip,lihanaw a caay kaazih nu kazizeng ciniza,sisa nay minanam ku wawa apatalakaun a palima; awmay,culilhan amilakuwi't tu zazan amana kaduba'; tikelay,besuc sanay a zazan ku culilen a maawas ku zazan, acayay ku matikenihay ku culilen, kanahatu muculil tu tikenihay a puyu' ku zazan, uyzasa amacudus ku tuki izazan ku adiwawa; nimuyaw, adidiay a wawa kanca amatineng tu icuwacuwaay a zazan taneng a miawas ku zazanan, tawya ataneng nay ku uzip amalecad mahapinang pakaazih tiya kazizeng.</FORM>
    </S>
</TEXT>
