<?xml version="1.0" ?>
<TEXT id="Wiki_Sakizaya_bataan_misawanengay_a_kusiy" xml:lang="szy" source="Sakizaya Wikipedia, article: bataan_misawanengay_a_kusiy" copyright="CC BY-SA" citation="bataan_misawanengay_a_kusiy. (2025, May 05). In Wikipedia [Sakizaya]. https://szy.wikipedia.org/wiki/bataan_misawanengay_a_kusiy" BibTeX_citation="@misc{Wiki_szy_bataan_misawanengay_a_kusiy, title = bataan_misawanengay_a_kusiy, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/bataan_misawanengay_a_kusiy} }">
    <S id="0">
        <FORM kindOf="original">Bataan misawanengay a kusiy kakiliman nabakuwan piidangan misawanengay &quot;Bataan misawanengay a kusiy&quot;. nilacul i kalipunan henay nipatizengan nu nabakuwan piidangan misawanengay kusi, aca sipangangan han Bataan misawanengay kusiy, katangasaan nu katuuday pabatikalay midangay atu pahanhannay a tademaw, i labu pacakay tucanancana tu mahicahicaay asu'ay a kyandi, bangsis sicedam dawmi'ay a pincilin cu'detay sisicedaman a kyandi, na cacay mutamud ku tademaw asu' sa zakec tu, nau kyandi ku nikana hawsa, ataneng henay mitanam tu DIY misanga' hanu lima hanay ku pisangaan,pipabatikalan a zazan muazih tu liwliw nu pidangan, satu a pawasa tu labang tunu lipunay a luma' papilabin, tayniay i nabakuan cayay kamalawitay tu nu piidangan a misawanengay kusiy. 1913 a mihcaan, &quot;tungtay misangaay tu waneng a kusiy&quot; i nabakuwan linahem patizeng tu &quot;nabakuwan kang misangaay tu waneng a kusiy&quot; 1921 a mihcaan i Bataan patizeng tu tahe kusiy &quot;ayzaay i Bataan misawanengay kusiy&quot; a patabaki pakayadah tu nisangaan a waneng, pawasa tu i tawyaay tunu hitay a pakulisiw , uyzasatu i sakatusa nu mangangayaw ku kitakit hawsa, uyni tusaay misawanengay kusiy mapeleng nu amilika a hitay sa matastas tu, satu uyza tu u Taywan ku mialaay tuya misawanengay a kusiy, kalamkam satu misanga misakapah, a pakutay tunu ayzaay a piidangan misawanengay kusi hantu. i tapiingan nuya misawanengay kusiy izaw kya silac siluc sanay nanu lipun kilangay a luma' Taywan uyni dada'kuni liwanan tu nu lipun nisangaan tunu kilangay a luma' uyni hinukiay a luma' hatu nu kalipunanay nu misakakawaway a tademaw a pilabinan, tangasaayza kapah henay malawit tu pinaay a cacay lasubu a mihcaan, kutkuthan sa tahkal tu ku kanawalan tu nu sumamaday, tayniay milabinay a labang, a maazih tu salunganay nu lipun u kilangay a luma.' namakayniay a nasulitan nasakamuan atu natinengan 花蓮觀光糖廠 nasulitan ni Sabak Tutuy i 2019 mihcaan i tiza i Hupu a niyazu'</FORM>
        <FORM kindOf="standard">Bataan misawanengay a kosiy kakiliman nabakowan piidangan misawanengay &quot;Bataan misawanengay a kosiy&quot;. nilacol i kaliponan henay nipatizengan no nabakowan piidangan misawanengay kosi, aca sipangangan han Bataan misawanengay kosiy, katangasaan no katooday pabatikalay midangay ato pahanhannay a tademaw, i labo pacakay tocanancana to mahicahicaay aso'ay a kyandi, bangsis sicedam dawmi'ay a pincilin co'detay sisicedaman a kyandi, na cacay motamod ko tademaw aso' sa zakec to, nao kyandi ko nikana hawsa, ataneng henay mitanam to DIY misanga' hano lima hanay ko pisangaan,pipabatikalan a zazan moazih to liwliw no pidangan, sato a pawasa to labang tono liponay a loma' papilabin, tayniay i nabakoan cayay kamalawitay to no piidangan a misawanengay kosiy. 1913 a mihcaan, &quot;tongtay misangaay to waneng a kosiy&quot; i nabakowan linahem patizeng to &quot;nabakowan kang misangaay to waneng a kosiy&quot; 1921 a mihcaan i Bataan patizeng to tahe kosiy &quot;ayzaay i Bataan misawanengay kosiy&quot; a patabaki pakayadah to nisangaan a waneng, pawasa to i tawyaay tono hitay a pakolisiw , oyzasato i sakatosa no mangangayaw ko kitakit hawsa, oyni tosaay misawanengay kosiy mapeleng no amilika a hitay sa matastas to, sato oyza to o Taywan ko mialaay toya misawanengay a kosiy, kalamkam sato misanga misakapah, a pakotay tono ayzaay a piidangan misawanengay kosi hanto. i tapiingan noya misawanengay kosiy izaw kya silac siloc sanay nano lipon kilangay a loma' Taywan oyni dada'koni liwanan to no lipon nisangaan tono kilangay a loma' oyni hinokiay a loma' hato no kaliponanay no misakakawaway a tademaw a pilabinan, tangasaayza kapah henay malawit to pinaay a cacay lasobo a mihcaan, kotkothan sa tahkal to ko kanawalan to no somamaday, tayniay milabinay a labang, a maazih to salonganay no lipon o kilangay a loma.' namakayniay a nasolitan nasakamoan ato natinengan 花蓮觀光糖廠 nasolitan ni Sabak Totoy i 2019 mihcaan i tiza i Hopo a niyazo'</FORM>
    </S>
</TEXT>