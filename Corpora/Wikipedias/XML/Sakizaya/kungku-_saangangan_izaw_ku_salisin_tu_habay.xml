<?xml version="1.0" ?>
<TEXT id="Wiki_Sakizaya_kungku-_saangangan_izaw_ku_salisin_tu_habay" xml:lang="szy" source="Sakizaya Wikipedia, article: kungku-_saangangan_izaw_ku_salisin_tu_habay" copyright="CC BY-SA" citation="kungku-_saangangan_izaw_ku_salisin_tu_habay. (2025, May 05). In Wikipedia [Sakizaya]. https://szy.wikipedia.org/wiki/kungku-_saangangan_izaw_ku_salisin_tu_habay" BibTeX_citation="@misc{Wiki_szy_kungku-_saangangan_izaw_ku_salisin_tu_habay, title = kungku-_saangangan_izaw_ku_salisin_tu_habay, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku-_saangangan_izaw_ku_salisin_tu_habay} }">
    <S id="0">
        <FORM kindOf="original">== saangangan izaw ku salisin tu habay == ngatu-cacay tadamakadubah ku lisain atu pinangan i 'uzip nu Sakizaya, u kahacecay a binacadan maemin izaw ku sapisalisin a kawaw, pakayni tu pulung a binacadan, luma i madenga ku paytemek, anca anu malecad malacecay ku kahacecay nu masakaputay a tademaw i pisalisinan tu i, maemin miduedu tu lisin mileca tu lekakawa. pakayni i salisin nu Yincumin i Taywan nu kawakwasan a kamu izaw kunu pituulan atu pisalisin a tatudung, malalid atu 'icel nu kawadietuan a malaliting, malupidueduan tu tanengnengan a ma'uzip tuna hekal, izaw ku icel nu dietu a pipadang atu mapalemed nu dietu sa, saka u dietu atu tademaw izaw tu ku katatelek, unini ku litapangan tu pisalisin a kawaw kuni. itlini i salisin a kamu nu kawadietuan i, mangaay tu mahapinang ku kasabinacadan nu Yincumin nu Taywan tu kalaliting nu tademaw atu dietu hananay atu pakayniay tu pituulan a kawaw, malasakangaay hu mahapinang a minengneng tu kasa'etal atu cakalecad ku pala nu ka'uzipan, malasakapaluwad ku katadamaan nu kasasiluma nu binacadan a salisin nu kawaw. ngatu-tusa tinaku tu lilengatan nu habay pisalisin nu Sakizaya, itini i cudad nu kawadietua a kamu izaw makamu u caluwayay tu selangawan a tademaw i hekal tayza i kakalayan minanamay tu nu dietuan sapisalisin tu sakabangcal nu lingad a kawaw, mahelek patiku tu minukay, nanu itiya misatapang tu izaw tu ku sapisalisin a kawaw nu tademaw, nu telangan hu a mihecaan, Kakumudan Sapatuluk a dietu maepud itini. cahu cahu mabizawng tu bayu' misatapang tu mahengheng, Kakumudan Sapatuluk a kaws tangsul tu minukay talakakalayan, nika u wawa nizaw ci Sabak atu ci Butuc mikalic tu dudang mizawliw tayza i Nalalacanan, saengel satu itizaw a paluma', matenes tu lalamud satu a tatusa. Mizawlang ku dietu malalamud ku malekakaay, nika u awaay tu ku babana'en kuni a kawaw, izaw ku talaw nangla maketel nu dietu, saka u manmaan mina'un cangla, ulasaka ca saca pakakela tu pades cangla. Iku tu makela nangla ku habay, ciwawa tu lalima, sabangcal sa malemed ku 'uzip nangla. Halateng satu ci Sela atu ci Nakaw, hatini ku nika bangcal malemed ku 'uzip, u painian tu nu dietu a madiput, anu halu pialay a mita'ung a kawaw mabukil, u mamaaketun tu a mulahad ku pinaluma satu, ulasaka ucul hantu ci Tumay Masela,Tapang Masela tatusa ba'inayan a wawa, tayza i pitu'asan a minanam. Mituul tu tu kamu nu dietu mabana' tu sakilisin a kawaw atu lalekuen, sahetu sakitini nu panayan a dietu atu nu sakitu'as a dietu ku milekuan a kawaw. ngatu-tulu itini tunina sakilisin a kamu nu kawadietuan, tadamahapinang nu mita ku kinaizaw nu sapaluma atu sakilisin nu tademaw, maemin na ilumaay a kanatal pabelian, u sapialayaw atu pinanay makadubah tu laday, ulasaka misalisin ku tademaw a mita'ung mingudu ku balucu' atu sakacaciyawan malalicay tu dietu, itini mikitadu tuni a dietu patalahekal tu nu balucu'an a mingudu. u lisin hananay milecad tu nu binacadan a dietu malalitiliting tu, mangaay kita pakaynien tu kamu nu dietuan tu pisalisin a minengneng tu laylay a dietu nu kasabinacadan atu pituulan a dietu.</FORM>
        <FORM kindOf="standard">== saangangan izaw ko salisin to habay == ngato-cacay tadamakadobah ko lisain ato pinangan i 'ozip no Sakizaya, o kahacecay a binacadan maemin izaw ko sapisalisin a kawaw, pakayni to polong a binacadan, loma i madenga ko paytemek, anca ano malecad malacecay ko kahacecay no masakapotay a tademaw i pisalisinan to i, maemin midoedo to lisin mileca to lekakawa. pakayni i salisin no Yincomin i Taywan no kawakwasan a kamo izaw kono pitoolan ato pisalisin a tatodong, malalid ato 'icel no kawadietoan a malaliting, malopidoedoan to tanengnengan a ma'ozip tona hekal, izaw ko icel no dieto a pipadang ato mapalemed no dieto sa, saka o dieto ato tademaw izaw to ko katatelek, onini ko litapangan to pisalisin a kawaw koni. itlini i salisin a kamo no kawadietoan i, mangaay to mahapinang ko kasabinacadan no Yincomin no Taywan to kalaliting no tademaw ato dieto hananay ato pakayniay to pitoolan a kawaw, malasakangaay ho mahapinang a minengneng to kasa'etal ato cakalecad ko pala no ka'ozipan, malasakapalowad ko katadamaan no kasasiloma no binacadan a salisin no kawaw. ngato-tosa tinako to lilengatan no habay pisalisin no Sakizaya, itini i codad no kawadietoa a kamo izaw makamo o calowayay to selangawan a tademaw i hekal tayza i kakalayan minanamay to no dietoan sapisalisin to sakabangcal no lingad a kawaw, mahelek patiko to minokay, nano itiya misatapang to izaw to ko sapisalisin a kawaw no tademaw, no telangan ho a mihecaan, Kakomodan Sapatolok a dieto maepod itini. caho caho mabizawng to bayo' misatapang to mahengheng, Kakomodan Sapatolok a kaws tangsol to minokay talakakalayan, nika o wawa nizaw ci Sabak ato ci Botoc mikalic to dodang mizawliw tayza i Nalalacanan, saengel sato itizaw a paloma', matenes to lalamod sato a tatosa. Mizawlang ko dieto malalamod ko malekakaay, nika o awaay to ko babana'en koni a kawaw, izaw ko talaw nangla maketel no dieto, saka o manmaan mina'on cangla, olasaka ca saca pakakela to pades cangla. Iko to makela nangla ko habay, ciwawa to lalima, sabangcal sa malemed ko 'ozip nangla. Halateng sato ci Sela ato ci Nakaw, hatini ko nika bangcal malemed ko 'ozip, o painian to no dieto a madipot, ano halo pialay a mita'ong a kawaw mabokil, o mamaaketon to a molahad ko pinaloma sato, olasaka ocol hanto ci Tomay Masela,Tapang Masela tatosa ba'inayan a wawa, tayza i pito'asan a minanam. Mitool to to kamo no dieto mabana' to sakilisin a kawaw ato lalekoen, saheto sakitini no panayan a dieto ato no sakito'as a dieto ko milekoan a kawaw. ngato-tolo itini tonina sakilisin a kamo no kawadietoan, tadamahapinang no mita ko kinaizaw no sapaloma ato sakilisin no tademaw, maemin na ilomaay a kanatal pabelian, o sapialayaw ato pinanay makadobah to laday, olasaka misalisin ko tademaw a mita'ong mingodo ko baloco' ato sakacaciyawan malalicay to dieto, itini mikitado toni a dieto patalahekal to no baloco'an a mingodo. o lisin hananay milecad to no binacadan a dieto malalitiliting to, mangaay kita pakaynien to kamo no dietoan to pisalisin a minengneng to laylay a dieto no kasabinacadan ato pitoolan a dieto.</FORM>
    </S>
</TEXT>