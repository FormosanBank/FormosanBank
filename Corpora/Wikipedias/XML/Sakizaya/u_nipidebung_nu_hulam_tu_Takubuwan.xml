<?xml version="1.0" ?>
<TEXT id="Wiki_Sakizaya_u_nipidebung_nu_hulam_tu_Takubuwan" xml:lang="szy" source="Sakizaya Wikipedia, article: u_nipidebung_nu_hulam_tu_Takubuwan" copyright="CC BY-SA" citation="u_nipidebung_nu_hulam_tu_Takubuwan. (2025, May 05). In Wikipedia [Sakizaya]. https://szy.wikipedia.org/wiki/u_nipidebung_nu_hulam_tu_Takubuwan" BibTeX_citation="@misc{Wiki_szy_u_nipidebung_nu_hulam_tu_Takubuwan, title = u_nipidebung_nu_hulam_tu_Takubuwan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_nipidebung_nu_hulam_tu_Takubuwan} }">
    <S id="0">
        <FORM kindOf="original">u nipidebung nu hulam tu Takibuwan (kamu nu Hulam: hananay) sakalingatuwan nu hulam amidebung tu nyadu' nu Takubuwan, nika sumamadan mahkatayni ku hulam i pala' nu Kilay, maliyuh ku babalaki tu hitay hananay, u malecaday tu kya i titaan u binacadan sakyai ku binawlan, cikatineng tu nika u hitay kuydaan, uyda dada' katiengan u nikangelu' nu tademaw sa, u sapahabay tu labu nu luma', nika wyniyan a tademaw sademidemiad sa. mikakulikulin i umaumahan, mianin haca tu kakanen, uyda ku kalingesan nu babalaki, matineng tu sapilacul tu bili sa, una ngelu'an nu tademaw ku heni, sademidemiad satu malalabalaba'sa i umaumahan, uyca ku mamaala kacay kabilil maluk tu umah kya idaw ku kakanen, sanamin ku miadih nu katuuday, malingesen tu ku nyadu'ay, kyu, teban satu mukalunuk tu labi, sakunukunu satu maluyaluy midebung tu nikabi' nu hitay nu hulam, u satabakiyay a nikapatelac nu babalaki ita itawya, anu caay kabaluduh ku kawaw ku caay tu kahini ku binacadan nu Sakidaya, anu hemhem han ku balucu' nu itawyaay a babalaki kawsa ku iniw tu ku nyadu' tu Takubuwan, kucaay tu katabal malawpes ku Takubuwan a nyadu'. mikakulikulin i umaumahan, mianin haca tu kakanen, uyda ku kalingesan nu babalaki, matineng tu sapilacul tu bili sa, una ngelu'an nu tademaw ku heni, sademidemiad satu malalabalaba'sa i umaumahan, uyca ku mamaala kacay kabilil maluk tu umah kya idaw ku kakanen, sanamin ku miadih nu katuuday, malingesen tu ku nyadu'ay, kyu, teban satu mukalunuk tu labi, sakunukunu satu maluyaluy midebung tu nikabi' nu hitay nu hulam, u satabakiyay a nikapatelac nu babalaki ita itawya, anu caay kabaluduh ku kawaw ku caay tu kahini ku binacadan nu Sakidaya, anu hemhem han ku balucu' nu itawyaay a babalaki kawsa ku iniw tu ku nyadu' tu Takubuwan, kucaay tu katabal malawpes ku Takubuwan a nyadu'. namahini ku nipidebung nu hulam hamin sa tu midebung tu nikabi' nu hitay sa, malingatu tu mukilim ku hitay tu namidebungay, matenes katinengan tu nu hitay nu hulam, matineng satu ku hitay sa, i teban nu labi sa kunukunu satu i teban nu labi, sakunukunu saan ku hitay a tayni i panan nu takubuwan, makadih ku misebengay nu selal sa malalihulihud tu selal tu a beleng satu kutuuday a selal, satedetedep sa tu ku selal mutena' i panan nu nyadu' satedetedep sa tu muhalhal tu nipicumud, u tumuk satu mabilil papitakus tu duma a nyadu'ay a selal, amana kakemet han nu heni ku binawlan, tuyda a labi tatenga' inayi' ku mabiay nu binawlan. u kidu nu hitay masaungcuy nu buyu' adihan tu ku kidu nu hitay sa malecad tu niupu tu kasuy adihan, ahican tu musinga' hakya sa tu amin ku katuuday, atayni tu kya nasa tu, nika halhalhalen i cuwa saw, inaynayi' ku tekiteki' nu tayniyay, matalaw a antulen ku binawlan kyu sakamu, anu mahida sa uita aca ku musinga' satu ku tumuk, pakelakela' hantu muculu' uni culu' a cacay makala tu sabaway kya a kelakela' patayda hantu i sacumud nu lumelumenan, namahida satu alawaw tu ku binawlan, mahida mademec tu nu mita ku ada sa mamin tu aca mutadem tu mapatayay, a malialac tu kita satu ku nipilunguc nu selal tu tumuk, sakamu hantu nu tumuk ku katuuday, amana henay pisakucukucung, acay kanca amutayni henay ku ada patiku tayni han nu tumuk musakamu. malekep ku hitay mapatay tatenga' caay henay kalpacaw ku kamu nu tumuk, iniw twaca ku hitay nu hulam, midebung tu nyadu', mahida tu sayaway a nipidebung, cumud satu ku hitay nu hulam cucuk hantu tu nisanga'an tu nisadiceman tu tungawen a auk i takulaw, cumud sa ku cacayay matusul tu ku takulaw, kina cacay kinacacay han nu selal mucucek ku takulaw, kasenun sa mapaak ku tademaw, anu tatusa ku micumuday mahtatusa ku mapatayay, inayi' ku patelacay tu nicucukan anu tatulu ku micumuday sa mahtatulu tu ku mapatayay, katukuh tu sananal sasaupu satu ku kidu nu hitay, amaka tukutukuh tu sananal, halalhalan tu ku labi, makadih ku dikuday a hitay, meduk sa tu mulaliw, cay tu kaadih ku nadikudan, mulaliway tu walu ku hitay sa ku slal sa, huway satu ku balucu', u duma sa mabi' tu aca, sa tu wamin ku kamu nu katuuday, sakamu hantu nu tumuk, amana henay kabi' ku selal, hakya apatiku henay ku mabelengay a hitay han nu tumuk, kaytini henay muhalhal amin ku selal satu ku tumuk, kyu caay amin piliyas ku selal i panan nu nyadu'. misebeng tahlabi'. mutadem tu hitay namahida satu cay tu pakahalhal ku binawlan, pakakela' hantu nu selal kya kidu nu hitay, tademen nu heni i sacumut nu lumelumenan, mamin mutadem caay henay kahademhem ku balucu' nu tumuk, sakamu satu ku binawlan, amana pakaahemaw ku balucu', caay kakapah ku nidatengan nu mikuwanay, a muliyaw hanay ku hitay tayni midebung tu nyadu' nu mita, satu ku kamu nu tumuk, kyu cay pisaahemaw mudateng. muliyaw aca tayni ku hitay malucek ku kamu nu tumak, amuliyaw henay tayni sananay a kamu nu tumuk, caay patelac ku nidatengan nu tumuk, i teban nu labi kakalungkung satu ku nipituktuk nu selal, muuyuy tu ku tumuk tu selal, lalapalapa' sa tu ku hitay tayda i panan nu nyadu', malkacumudan ku tusaay a panan, i nuwaliyan nanay a panan caay pakacumud ku hitay, nika i timulay a panan i pidaduman nu binawlan cumudan nu hitay, mapatay nu hitay ku misebengay nu selal, tusa a laluma'an ku nipatay nu hitay, makatengil ku selal tu niungal beleng satu ku selal, kasenun sa, malawpes tya hitay, lawpsen nu selal, amasatedep ku nipipatay tu nyadu' tu, samengmeng ku nipidebung. u salibung a nipidebung sadikuday a nipidebung, tadaw u salibung tu, kyu malekep malawpes ku nyadu' tu Takubuwan, sakinatulu a nipidebung u salibung a nipidebung tadaw u mulekepay tu sananal matabal siwaay ku tuki kya, liwliwen tu nu hitay ku nyadu' tu Takubuwan, mudikec amin tu acin ku hitay, u tangah nu bucul tabuen tu salengacay a kupa, katukuh tu cacayay a bataan ku tuki kya, teking han tu lamal kya bucul mulikat, a kuti' tu ku cilal sakyai, alawaw sa tu ku hitay malcalecad pasayda i awawkan ku nipisinasin muacin, belabelat satu ku awawkan. malikat, mabangbang tu ku lamal, ahican micapi mupaneng, tanangtang tu ku akuti' malatang tu ku tademaw, muungal tu amin ku adiwawa atu inanay, ahica tu satu mabialaw tuamin ku tademaw, salabi sademiad ku nikatuduh nu lamal, pakucila mahida hanay ku bangbang nu lamal, cacay a lalipayan kya ku likat nu lamal simawan tu nu hitay, caay piliyas ku hitay matalaw a mulaliw ku binacadan, katukuh tu cacay a lipay kya, iniw tu ku katuuday a hitay, amulusalus tu mutidengay a awk, mamin mibanang tu sacumud kasenun satu micumud ku hitay, amudakep tu selal, mamin siketan tu layic ku lima amin, pasutumuk ci Kumud Pazik atu acawaan, siliwan siliwan satu u babalaki tuamin atu adiwawa kui nyadu'ay. palaliw tu saba nu sela a adiwawa namahida satu twyda a labi, palaliwen tu babalaki ku saba nu selal, pasaupu hantu makala tu 172 ku katuud nya adiwawa, sakamu nu babalaki &quot;pikacawi katalalan kamu besuchan amana pahahan, amana kataluma'.&quot; hantu ku nipitulun tu heniyan. cila nuydaan, awauwen tu amin ku Sanbansya patanien i Takubuwan, papiadih tu nipipespes mupatay tu mukeliday, siket han tu ku lima nu tumuk ci Kumud o Padik, pacait hantu i ciid nu sakul a kilangan, hacacay hantu misenat ku udiudipan ni tumuk, katukuh i sansandeb makala tu cacay a malebut ku nipisenat tu udip nida, tu tepek satu ci Kumud Padik, kilul satu u acawa tu nida ci Icep u Kanasaw, paakaabbi' hatu in pelaa' nu sakul a kilangan, pataenangen cinida telep hantu tu pela' nya kilang, maudip henay kacaw hantu nu katuday a hitay musakasak, tu mapatay ci icep u kanasaw, muangic amin ku miadihay a tademaw. u lawlawpes tu nu Takubuwan cacay a labi i nayi nayi nayi' tu ku muenengay i Takubuwan a tademaw, i cuwa tu ku binawlan nu Takubuwan, amin nu tademaw, u cima ku cikatalaw a mapatay nu tademaw, u Sakidaya a mahida tu matalaw a patayen, kyu namapatay ci tumuk atu acawa nida ci Icep, mamin malalihulihud ku lalabu nu luma' sa, talmedumeduk tu tacuwacuwa tu milimek, laliwaliwah satu ku binawlan nu Takubuwan, nanu tawya u lawlawpes tu nu Sakidaya. u patelac nu babalaki ita itawya, nika mamin tu ku maminay, uyda sa sikalawpes nu nyadu' ku nikabaluduhan nu balucu', sikalawpes nu Takubuwan a nyadu', hicasa tu ku teluc nu Sakidaya ayda saw, i balucu'en nu mita ayda ku nikapatelacan nu babalaki ita, i balucu'en ita amana kapawan, anu mahicahica acasa mana ita kahida uydaay a balucu' cunusan tuyda tu matamsayay a balucu' kya a kapah ku nikatalulung nu mita u Sakidaya. amisakapah tu kita tu niyadu' talaayaw tu misadimel tu nyadu' kita ayda, nanu 1878 a mihcan makatukuh ayda 140 ku mihcan, namidapu kita i panpangcahan katukuh i 2007 a mihcan sa cacay a lasubu tasa a bataan idaw ku 9 a mihcan, hatiniyay. atenes a hican caay kalawpes ku kamu atu lalangawan, pasukamu nu mita, cacacacay tu ku hanhan, u mamalawpes tu, saayaway macalud henay, kau adiding tuway ku malawlawpes tuway nu caay kacalud. &quot;u hi la luy sa &quot; saicelangaw nu mita ita u Sakidaya saicelangaw nu mita, hanca cikapapina ku taluma'ay nu tademaw nu mita, hidawmay awcima nu taw ku paayaway, awcima nu tau ku aidan, kyu amusakamu kaku i titanan nu udip a kawaw, u udip ku misaicelangay, uyda mudikecay tu kakawaw nu nyadu', amana ita piida tu kakaw nu sakai nyadu', sasekel haw ita muulic tu papalekalen tu kawaw, u kamu nu mita amisaicelang kita mucuduh palekal, kya acaay tu kalaklak ku kamu atu lalangawen. u binacadan nu Sakidaya ayda, u enemay a bataan ku mihecan sa, maliyuh tu misanu Sakidaya musakamu, ina enemay a bataan ku mihecan, a tusa tu a bataan ku mihecan sa, a balaki tu amin, anu caay kakalamkam padutus tu kamu sa nu Sakidaya sa, amalawlawpes tu, a inayi' tu ku matinengay misanu Sakidayaay, anu cay kakalamkam anu misaamelak kita sa, nayi'ay tu ku Sakidaya a han aku kita.</FORM>
        <FORM kindOf="standard">o nipidebong no holam to Takibowan (kamo no Holam: hananay) sakalingatowan no holam amidebong to nyado' no Takobowan, nika somamadan mahkatayni ko holam i pala' no Kilay, maliyoh ko babalaki to hitay hananay, o malecaday to kya i titaan o binacadan sakyai ko binawlan, cikatineng to nika o hitay koydaan, oyda dada' katiengan o nikangelo' no tademaw sa, o sapahabay to labo no loma', nika wyniyan a tademaw sademidemiad sa. mikakolikolin i omaomahan, mianin haca to kakanen, oyda ko kalingesan no babalaki, matineng to sapilacol to bili sa, ona ngelo'an no tademaw ko heni, sademidemiad sato malalabalaba'sa i omaomahan, oyca ko mamaala kacay kabilil malok to omah kya idaw ko kakanen, sanamin ko miadih no katooday, malingesen to ko nyado'ay, kyo, teban sato mokalonok to labi, sakonokono sato maloyaloy midebong to nikabi' no hitay no holam, o satabakiyay a nikapatelac no babalaki ita itawya, ano caay kabalodoh ko kawaw ko caay to kahini ko binacadan no Sakidaya, ano hemhem han ko baloco' no itawyaay a babalaki kawsa ko iniw to ko nyado' to Takobowan, kocaay to katabal malawpes ko Takobowan a nyado'. mikakolikolin i omaomahan, mianin haca to kakanen, oyda ko kalingesan no babalaki, matineng to sapilacol to bili sa, ona ngelo'an no tademaw ko heni, sademidemiad sato malalabalaba'sa i omaomahan, oyca ko mamaala kacay kabilil malok to omah kya idaw ko kakanen, sanamin ko miadih no katooday, malingesen to ko nyado'ay, kyo, teban sato mokalonok to labi, sakonokono sato maloyaloy midebong to nikabi' no hitay no holam, o satabakiyay a nikapatelac no babalaki ita itawya, ano caay kabalodoh ko kawaw ko caay to kahini ko binacadan no Sakidaya, ano hemhem han ko baloco' no itawyaay a babalaki kawsa ko iniw to ko nyado' to Takobowan, kocaay to katabal malawpes ko Takobowan a nyado'. namahini ko nipidebong no holam hamin sa to midebong to nikabi' no hitay sa, malingato to mokilim ko hitay to namidebongay, matenes katinengan to no hitay no holam, matineng sato ko hitay sa, i teban no labi sa konokono sato i teban no labi, sakonokono saan ko hitay a tayni i panan no takobowan, makadih ko misebengay no selal sa malaliholihod to selal to a beleng sato kotooday a selal, satedetedep sa to ko selal motena' i panan no nyado' satedetedep sa to mohalhal to nipicomod, o tomok sato mabilil papitakos to doma a nyado'ay a selal, amana kakemet han no heni ko binawlan, toyda a labi tatenga' inayi' ko mabiay no binawlan. o kido no hitay masaongcoy no boyo' adihan to ko kido no hitay sa malecad to niopo to kasoy adihan, ahican to mosinga' hakya sa to amin ko katooday, atayni to kya nasa to, nika halhalhalen i cowa saw, inaynayi' ko tekiteki' no tayniyay, matalaw a antolen ko binawlan kyo sakamo, ano mahida sa oita aca ko mosinga' sato ko tomok, pakelakela' hanto mocolo' oni colo' a cacay makala to sabaway kya a kelakela' patayda hanto i sacomod no lomelomenan, namahida sato alawaw to ko binawlan, mahida mademec to no mita ko ada sa mamin to aca motadem to mapatayay, a malialac to kita sato ko nipilongoc no selal to tomok, sakamo hanto no tomok ko katooday, amana henay pisakocokocong, acay kanca amotayni henay ko ada patiko tayni han no tomok mosakamo. malekep ko hitay mapatay tatenga' caay henay kalpacaw ko kamo no tomok, iniw twaca ko hitay no holam, midebong to nyado', mahida to sayaway a nipidebong, comod sato ko hitay no holam cocok hanto to nisanga'an to nisadiceman to tongawen a aok i takolaw, comod sa ko cacayay matosol to ko takolaw, kina cacay kinacacay han no selal mococek ko takolaw, kasenon sa mapaak ko tademaw, ano tatosa ko micomoday mahtatosa ko mapatayay, inayi' ko patelacay to nicocokan ano tatolo ko micomoday sa mahtatolo to ko mapatayay, katokoh to sananal sasaopo sato ko kido no hitay, amaka tokotokoh to sananal, halalhalan to ko labi, makadih ko dikoday a hitay, medok sa to molaliw, cay to kaadih ko nadikodan, molaliway to walo ko hitay sa ko slal sa, howay sato ko baloco', o doma sa mabi' to aca, sa to wamin ko kamo no katooday, sakamo hanto no tomok, amana henay kabi' ko selal, hakya apatiko henay ko mabelengay a hitay han no tomok, kaytini henay mohalhal amin ko selal sato ko tomok, kyo caay amin piliyas ko selal i panan no nyado'. misebeng tahlabi'. motadem to hitay namahida sato cay to pakahalhal ko binawlan, pakakela' hanto no selal kya kido no hitay, tademen no heni i sacomot no lomelomenan, mamin motadem caay henay kahademhem ko baloco' no tomok, sakamo sato ko binawlan, amana pakaahemaw ko baloco', caay kakapah ko nidatengan no mikowanay, a moliyaw hanay ko hitay tayni midebong to nyado' no mita, sato ko kamo no tomok, kyo cay pisaahemaw modateng. moliyaw aca tayni ko hitay malocek ko kamo no tomak, amoliyaw henay tayni sananay a kamo no tomok, caay patelac ko nidatengan no tomok, i teban no labi kakalongkong sato ko nipitoktok no selal, mooyoy to ko tomok to selal, lalapalapa' sa to ko hitay tayda i panan no nyado', malkacomodan ko tosaay a panan, i nowaliyan nanay a panan caay pakacomod ko hitay, nika i timolay a panan i pidadoman no binawlan comodan no hitay, mapatay no hitay ko misebengay no selal, tosa a laloma'an ko nipatay no hitay, makatengil ko selal to niongal beleng sato ko selal, kasenon sa, malawpes tya hitay, lawpsen no selal, amasatedep ko nipipatay to nyado' to, samengmeng ko nipidebong. o salibong a nipidebong sadikoday a nipidebong, tadaw o salibong to, kyo malekep malawpes ko nyado' to Takobowan, sakinatolo a nipidebong o salibong a nipidebong tadaw o molekepay to sananal matabal siwaay ko toki kya, liwliwen to no hitay ko nyado' to Takobowan, modikec amin to acin ko hitay, o tangah no bocol taboen to salengacay a kopa, katokoh to cacayay a bataan ko toki kya, teking han to lamal kya bocol molikat, a koti' to ko cilal sakyai, alawaw sa to ko hitay malcalecad pasayda i awawkan ko nipisinasin moacin, belabelat sato ko awawkan. malikat, mabangbang to ko lamal, ahican micapi mopaneng, tanangtang to ko akoti' malatang to ko tademaw, moongal to amin ko adiwawa ato inanay, ahica to sato mabialaw toamin ko tademaw, salabi sademiad ko nikatodoh no lamal, pakocila mahida hanay ko bangbang no lamal, cacay a lalipayan kya ko likat no lamal simawan to no hitay, caay piliyas ko hitay matalaw a molaliw ko binacadan, katokoh to cacay a lipay kya, iniw to ko katooday a hitay, amolosalos to motidengay a awk, mamin mibanang to sacomod kasenon sato micomod ko hitay, amodakep to selal, mamin siketan to layic ko lima amin, pasotomok ci Komod Pazik ato acawaan, siliwan siliwan sato o babalaki toamin ato adiwawa koi nyado'ay. palaliw to saba no sela a adiwawa namahida sato twyda a labi, palaliwen to babalaki ko saba no selal, pasaopo hanto makala to 172 ko katood nya adiwawa, sakamo no babalaki &quot;pikacawi katalalan kamo besochan amana pahahan, amana kataloma'.&quot; hanto ko nipitolon to heniyan. cila noydaan, awaowen to amin ko Sanbansya patanien i Takobowan, papiadih to nipipespes mopatay to mokeliday, siket han to ko lima no tomok ci Komod o Padik, pacait hanto i ciid no sakol a kilangan, hacacay hanto misenat ko odiodipan ni tomok, katokoh i sansandeb makala to cacay a malebot ko nipisenat to odip nida, to tepek sato ci Komod Padik, kilol sato o acawa to nida ci Icep o Kanasaw, paakaabbi' hato in pelaa' no sakol a kilangan, pataenangen cinida telep hanto to pela' nya kilang, maodip henay kacaw hanto no katoday a hitay mosakasak, to mapatay ci icep o kanasaw, moangic amin ko miadihay a tademaw. o lawlawpes to no Takobowan cacay a labi i nayi nayi nayi' to ko moenengay i Takobowan a tademaw, i cowa to ko binawlan no Takobowan, amin no tademaw, o cima ko cikatalaw a mapatay no tademaw, o Sakidaya a mahida to matalaw a patayen, kyo namapatay ci tomok ato acawa nida ci Icep, mamin malaliholihod ko lalabo no loma' sa, talmedomedok to tacowacowa to milimek, laliwaliwah sato ko binawlan no Takobowan, nano tawya o lawlawpes to no Sakidaya. o patelac no babalaki ita itawya, nika mamin to ko maminay, oyda sa sikalawpes no nyado' ko nikabalodohan no baloco', sikalawpes no Takobowan a nyado', hicasa to ko teloc no Sakidaya ayda saw, i baloco'en no mita ayda ko nikapatelacan no babalaki ita, i baloco'en ita amana kapawan, ano mahicahica acasa mana ita kahida oydaay a baloco' conosan toyda to matamsayay a baloco' kya a kapah ko nikatalolong no mita o Sakidaya. amisakapah to kita to niyado' talaayaw to misadimel to nyado' kita ayda, nano 1878 a mihcan makatokoh ayda 140 ko mihcan, namidapo kita i panpangcahan katokoh i 2007 a mihcan sa cacay a lasobo tasa a bataan idaw ko 9 a mihcan, hatiniyay. atenes a hican caay kalawpes ko kamo ato lalangawan, pasokamo no mita, cacacacay to ko hanhan, o mamalawpes to, saayaway macalod henay, kao adiding toway ko malawlawpes toway no caay kacalod. &quot;o hi la loy sa &quot; saicelangaw no mita ita o Sakidaya saicelangaw no mita, hanca cikapapina ko taloma'ay no tademaw no mita, hidawmay awcima no taw ko paayaway, awcima no tao ko aidan, kyo amosakamo kako i titanan no odip a kawaw, o odip ko misaicelangay, oyda modikecay to kakawaw no nyado', amana ita piida to kakaw no sakai nyado', sasekel haw ita moolic to papalekalen to kawaw, o kamo no mita amisaicelang kita mocodoh palekal, kya acaay to kalaklak ko kamo ato lalangawen. o binacadan no Sakidaya ayda, o enemay a bataan ko mihecan sa, maliyoh to misano Sakidaya mosakamo, ina enemay a bataan ko mihecan, a tosa to a bataan ko mihecan sa, a balaki to amin, ano caay kakalamkam padotos to kamo sa no Sakidaya sa, amalawlawpes to, a inayi' to ko matinengay misano Sakidayaay, ano cay kakalamkam ano misaamelak kita sa, nayi'ay to ko Sakidaya a han ako kita.</FORM>
    </S>
</TEXT>