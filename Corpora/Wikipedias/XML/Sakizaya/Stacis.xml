<?xml version="1.0" ?>
<TEXT id="Wiki_Sakizaya_Stacis" xml:lang="pwn" source="" copyright="" citation="" BibTeX_citation="">
    <S id="0">
        <FORM> Stacis u sulit nu Hulam: Yilan sian Tatong sian Hansi chun sausi sa, izaw ku sepat a niyazu' i Hansi chun, u Hansi, u Sefanglin, Tayuan, Sinkuang. namabulaw tayni maka 210 a mihcaan, namakay ipabaw nu Tacyasi sa'wac a helun, mabulaw tayni i saamisan a ciid nu Hepinsi sa'wac, u Siaowansi a subal. patizeng baluhayay a niyazu', u &quot;Liyupian&quot;. katukuh minkoku 4 a mihcaan, napasakamu nu kalipunana a kincal, sisa namakay Hepinsi sa'wac a subal, patizeng &quot; Kulu&quot; niyazu' mueneng. ayzasa, malawpes tu ku &quot;Kulu&quot; niyazu'. malimad tu kuheni tayni isasa' nu sa'wac itiza i Hansi chun mueneng. Hansi chun i tiza ipabaw nu Lutungsi sa'wac itebal nu &quot;Fansekeng&quot;, bayu talakaw maka 250 kungce. ipabaw nu Fansekengsi sa'wac kasienaw kya nanum, sisa panganga tu &quot;Hansi&quot;. izaw lima ku niyazu' itiza, yamalyilu Hansise, Sefanglinse, Siawnanse, Tayuanse, Kuluse. u Tatund siang a kuwan ayza. caaytu miadup itiniay a tademaw, mabulaw aca ku sining tayza i tusu mukawaw. caay katuudtu ku tademaw itini. u cidekay nu Taywan yincumin u siwkay nu Yincumin u Yincumin sananay, u saayaway a muenengay a tademaw itini, itini uyiniyan a subal. u sasubana'ay a kamu sa, Taywan Yincumin sa mikitinay &quot;Timul Subal kamu cidekay&quot; saan. u niyazu' sa, u luyaluy nu tademaw, pulung muengeneng, u kabana' kami, hina u lalumaay amin i niyazu', caay kayadah ku ihekalay a tademaw. silecaday a lalangawan, lisin, kamu, atu kabanaan. si kalilidan(Tumuk) saca babalaki mililid tu niyazu'. i Taywan Yincumin, izaw ku 16 cidekay puluung sa 748 a niyazu', maka 55 a mang a tademaw. satabakiaya a cidekay ku Pangcah(Amis), saadidi'ay a cidekay ku Laaluwa. u tabakiaya a niyazu' sa, ku Tapalong, u niyazu' nu Pangcah(Amis). situlu ku kakuniza nu Yincumincu,sakacacay ku ibukelalay, sakatusa ku ibuyuay, sakatulu sa ku tangbulanay. tademaw nu Yincumin, pulung sausi katukuh 2017 a mihca 12 a bulad tademaw nu Yincumin, pulung sausi katukuh 2018 a mihcan 3 a bulad pulung sausi 560820 ku tademaw, Pangcah izaw 209203 ku tademaw, Tayan izaw 89958 ku tademaw, Paywan izaw100591 ku tademaw, Rukay izaw 13303 ku tademaw, Puyuma izaw 14118 ku tademaw, Cou izaw 6635 ku tademaw, Saysiat izaw 6601 ku tademaw, Yami izaw 4599 ku tademaw, Saw izaw 780 ku tademaw, Kabalan izaw 1466 ku tademaw, Taluku izaw 31446 ku tademaw, Sakizaya izaw 930 ku tademaw, Sejek izaw 9975 ku tademaw, Laaluwa izaw 398 ku tademaw, Kanakanabu izaw 330 ku tademaw. malalitin tu ihekalay atu zumaay a natinengan </FORM>
    </S>
</TEXT>
