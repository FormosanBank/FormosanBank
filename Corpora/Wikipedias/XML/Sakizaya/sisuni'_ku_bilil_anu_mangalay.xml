<?xml version="1.0" ?>
<TEXT id="Wiki_Sakizaya_sisuni'_ku_bilil_anu_mangalay" xml:lang="pwn" source="Paiwan Wikipedia, article: sisuni'_ku_bilil_anu_mangalay" copyright="CC BY-SA" citation="sisuni'_ku_bilil_anu_mangalay. (2024, December 07). In Wikipedia [Paiwan]. https://pwn.wikipedia.org/wiki/sisuni'_ku_bilil_anu_mangalay" BibTeX_citation="@misc{Wiki_pwn_sisuni'_ku_bilil_anu_mangalay, title = sisuni'_ku_bilil_anu_mangalay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/sisuni'_ku_bilil_anu_mangalay} }">
    <S id="0">
        <FORM kindOf="original">kya sisuni' ku bilil anu mangalay ku tademaw? sapuelac ngatu cacay mahemin mukan ku lanam sa, macapi tu ku lahuk . mangalay tu ku bilili nu mita. ayzasa, sisuni' tu ku bilil nu mita. kya suni' namakay bituka atu sawada' . namukan kami sa, kya kakaenan nu mita, macaliw itiza i bituka atu sawada'. mikemkem mitimtim tu kakaenan ku ngipen nu mita, enuc han, tayza tu labu' nu bilil, u bituka niyam. u bituka a liling musaungay , saka paadidi'an ku kakaenan. sicileminay a nanum ilabu' nu bituka, taneng mibasaw ku kakaenan. sisa, macupenac tu ku kakaenan ilalbu' nu bituka, ngay sakapah patudu' kya kakaenan katukuh i sawada'. tulu katukuh sepat a tuki sa, kya kakaenan mala dawmi' tu, macupenac . uzama sa, kapah tu patayza tu ku sawada'. anu inayi' tu ku kakaenan i bituka, mangalay tu ku kidu nu mita, u punu' nu mita, pasubana' tu ku kidu, mangalay tu kami. ngatu tusa ngay, musaungay tu ku liling nu bituka. maydih mihalhal i ayaw nu tayni ku kakaenan. ayzasa, liling nu bituka maikiwakiw ilabu'ay a bali, sisa sisuni' ku bilil nu mita. tuzumai, sisuni' tu ku sawada'. anu amiala ku asuay nay kakaenan sa, akay masisuni' tu. u liling nu sawada' malingatu musaungay saan, u bali nu ilabu'ay, makiwakiw tuway, mahiza sisuni' tu. sulit liling asuay punu' pasubana' macupenac sawassa' mikemkem suni' namakayniyan a nasulitan nasakamuwan atu nazitengan nasulitan nay pabalucu'ay a kawaw nu subana'ay a pu 2018-1, nasulitan ni Tuku Sayun 2018.04.21 nalisimeten ni Kulihuysin Sayun 2018.04.21,2018.4.25</FORM>
        <FORM kindOf="standard">kya sisoni' ko bilil ano mangalay ko tademaw? sapoelac ngato cacay mahemin mokan ko lanam sa, macapi to ko lahok . mangalay to ko bilili no mita. ayzasa, sisoni' to ko bilil no mita. kya soni' namakay bitoka ato sawada' . namokan kami sa, kya kakaenan no mita, macaliw itiza i bitoka ato sawada'. mikemkem mitimtim to kakaenan ko ngipen no mita, enoc han, tayza to labo' no bilil, o bitoka niyam. o bitoka a liling mosaongay , saka paadidi'an ko kakaenan. sicileminay a nanom ilabo' no bitoka, taneng mibasaw ko kakaenan. sisa, macopenac to ko kakaenan ilalbo' no bitoka, ngay sakapah patodo' kya kakaenan katokoh i sawada'. tolo katokoh sepat a toki sa, kya kakaenan mala dawmi' to, macopenac . ozama sa, kapah to patayza to ko sawada'. ano inayi' to ko kakaenan i bitoka, mangalay to ko kido no mita, o pono' no mita, pasobana' to ko kido, mangalay to kami. ngato tosa ngay, mosaongay to ko liling no bitoka. maydih mihalhal i ayaw no tayni ko kakaenan. ayzasa, liling no bitoka maikiwakiw ilabo'ay a bali, sisa sisoni' ko bilil no mita. tozomai, sisoni' to ko sawada'. ano amiala ko asoay nay kakaenan sa, akay masisoni' to. o liling no sawada' malingato mosaongay saan, o bali no ilabo'ay, makiwakiw toway, mahiza sisoni' to. solit liling asoay pono' pasobana' macopenac sawassa' mikemkem soni' namakayniyan a nasolitan nasakamowan ato nazitengan nasolitan nay pabaloco'ay a kawaw no sobana'ay a po 2018-1, nasolitan ni Toko Sayon 2018.04.21 nalisimeten ni Kolihoysin Sayon 2018.04.21,2018.4.25</FORM>
    </S>
</TEXT>