<?xml version="1.0" ?>
<TEXT id="Wiki_Sakizaya_Kay-pu-tun" xml:lang="pwn" source="Paiwan Wikipedia, article: Kay-pu-tun" copyright="CC BY-SA" citation="Kay-pu-tun. (2024, December 07). In Wikipedia [Paiwan]. https://pwn.wikipedia.org/wiki/Kay-pu-tun" BibTeX_citation="@misc{Wiki_pwn_Kay-pu-tun, title = Kay-pu-tun, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Kay-pu-tun} }">
    <S id="0">
        <FORM kindOf="original">== kakiliman == Kay-pu-tun "Ing a kamu Cape Town", Nan-bey a kamu Kaapstad ('kɑːpstat), Ke a kamu iKapa", ngangan Ha-wang-cyaw-se, Ti-cyaw-se anucaan Kay-pu-tun, nu Nan-huy a tademaw pasisil a ngangan u sakatusa nu tabakiay a tukay, nu Kay-pu-tun angangan nu tukay sateked a nisakaput, satip a Kay-pu sakuwan. Kay-pu-tun nu Nan-bey nipahulican a tukuy, namahiza kow-huy atu yadah cen-bu a sakaput itini ku eneng. uyni a tukay salungan ku hekal atu singanganay a minatu, singanganay a bacu pangangan han tu "kakalayan tahka a sakaen" nu takalay, atu In-tubayu atu ta-satip-bayu a macacubelis tu Haw-wang-cyaw. zayhan salungan ku lalayan nu Kay-pu-tun atu hekal nu lala' za mapangangan tu i kitakit u salunganay nu tukay, mala Nan-huy zumaay a piliwkuan. saayaway a tukay nu taliyukay tu minatu a malahad, zayhan u He-lan pasayza i Tung-bey, In-tu atu ya-cow nu misiwbayay a balunga' makay amin itini mucunus tu tuud, matenestenes mala u Ow-cow tu a tademaw i Sa-ha-la atu Nan-bey a kitizaan nu saayaway a kasaupu muenengzikuz Ow-cow patizeng kuheni tu saayaway puenengan nu hitay Haw-wang-cyaw "Castle of Good Hope", i Ya-han-ni-s-paw anipatizeng atu Cwan-a-wa ayaw maazih yadah ku kim atu budawan, Kay-pu-tun sa nutimulan nu Bey-cow nu satabakiay a tukay. Kay-pu-tun u sakatusa u nayay ku ladad a pihikukian- Kay-pu-tun kanatal a pahikukian, nu katakit a piluwkuan nu labang tayza i Nan-bey a anganngan a zazan. duduc tu 2007 a mihcaan Nan-bey a kanatal nisulitan tu nikingsaan tu tademaw, Kay-pu-tun pulung nu tademaw 350 emang kakatuud ku tademaw. tukusa a lala' nu ahebal 2,499 pin-bwng kung-li, palalecad tu zuma a Nan-bey nu tukay tukamu tabaki ku hekal, caay kakatuud ku tademaw "1,158/ pin-bwng kung-li". 1468 a mihcaan Pu-taw-ya nu mitahaway a balunga ci Pa-tow-low-mu.Ti-ya-s "Bartholomew Diaz" saayaway nisulitan tu dimian nu pitahawan i bayu a balungan musakamu tuyni Kay-pu-tun a tiniay. nika ayaw nu itini, nayi' ku nisulitan tu naemekay nu Kay-pu-tun. uyzasa, nikutkutan tu ba'tu atu nisubelidan nababalaki mapawacay tu ayaw nuy nizaw tu ku mana'nelay tuynia a lala'. saayaway tiniay mueneng a tademaw hakay tahkal ayaw nu kung-yen cacay a bataan emang nu ba'tuay a ziday. mauzip kuheni tu kuliay a talawadaw a ziday. saayaway tiniay mueneng a tademaw hakay tahkal ayaw nu kung-yen cacay a bataan emang a mihcaan nu ba'tuay a ziday. mauzip kuheni tu kuliay talawadaw a ziday, nika tawya matatelek ku hekal kikaisasaan tu 120 mi. uyza macunus ku masengetay, Kay-pu-tun a enal zikuz haymaw u kilakilangan tu amin, bacebed tu ku lutulutukan. zuma satu, i tungusay ayaw nu kung-yen 8000 a mihcaan tahkal i lala' tu ba'tuay, pawacay tu tiniay a binawlan itawya matineng tu misanga' tu acin atu pana' miadup. hakay i 6000 a mihcaan tu zikuz, zuma a tukus a kitizaan sabeleng sa ku binawlan mabulaw katukuh itini, amililid tu tineng a maluk, tiniay a tademaw malingatu tu maluk paluma' tu sakauzip. satipan a Kay-pu-tun kuwan malukay pulung nu micumuday a kalisiw macalap ku sepat tu cacay a hamin nu kanataal, sakay tahkalay a sapisiwbay sangaleb macalap ku hamin nisanga'an nu kanatal pulung nu aca9.8%, labu nu sakuwan mapawapen tu pisakakawan nu binawlan tu 9.6%. I 2002 a mihcaan iza macaliway tu 100 emang nu zumaay a kanatal tayniay midangay nu labang. uyni a sakuwan nu kanatalay dingkiay a angangan nu macakatay, zayhan tukusay nu bayu sakay Kay-pu-tunay a waliyu labu nu bayu yadah ku simal atu gasu.</FORM>
        <FORM kindOf="standard">== kakiliman == Kay-po-ton "Ing a kamo Cape Town", Nan-bey a kamo Kaapstad ('kɑːpstat), Ke a kamo iKapa", ngangan Ha-wang-cyaw-se, Ti-cyaw-se anocaan Kay-po-ton, no Nan-hoy a tademaw pasisil a ngangan o sakatosa no tabakiay a tokay, no Kay-po-ton angangan no tokay sateked a nisakapot, satip a Kay-po sakowan. Kay-po-ton no Nan-bey nipaholican a tokoy, namahiza kow-hoy ato yadah cen-bo a sakapot itini ko eneng. oyni a tokay salongan ko hekal ato singanganay a minato, singanganay a baco pangangan han to "kakalayan tahka a sakaen" no takalay, ato In-tobayo ato ta-satip-bayo a macacobelis to Haw-wang-cyaw. zayhan salongan ko lalayan no Kay-po-ton ato hekal no lala' za mapangangan to i kitakit o salonganay no tokay, mala Nan-hoy zomaay a piliwkoan. saayaway a tokay no taliyokay to minato a malahad, zayhan o He-lan pasayza i Tong-bey, In-to ato ya-cow no misiwbayay a balonga' makay amin itini moconos to tood, matenestenes mala o Ow-cow to a tademaw i Sa-ha-la ato Nan-bey a kitizaan no saayaway a kasaopo moenengzikoz Ow-cow patizeng koheni to saayaway poenengan no hitay Haw-wang-cyaw "Castle of Good Hope", i Ya-han-ni-s-paw anipatizeng ato Cwan-a-wa ayaw maazih yadah ko kim ato bodawan, Kay-po-ton sa notimolan no Bey-cow no satabakiay a tokay. Kay-po-ton o sakatosa o nayay ko ladad a pihikokian- Kay-po-ton kanatal a pahikokian, no katakit a pilowkoan no labang tayza i Nan-bey a anganngan a zazan. dodoc to 2007 a mihcaan Nan-bey a kanatal nisolitan to nikingsaan to tademaw, Kay-po-ton polong no tademaw 350 emang kakatood ko tademaw. tokosa a lala' no ahebal 2,499 pin-bwng kong-li, palalecad to zoma a Nan-bey no tokay tokamo tabaki ko hekal, caay kakatood ko tademaw "1,158/ pin-bwng kong-li". 1468 a mihcaan Po-taw-ya no mitahaway a balonga ci Pa-tow-low-mo.Ti-ya-s "Bartholomew Diaz" saayaway nisolitan to dimian no pitahawan i bayo a balongan mosakamo toyni Kay-po-ton a tiniay. nika ayaw no itini, nayi' ko nisolitan to naemekay no Kay-po-ton. oyzasa, nikotkotan to ba'to ato nisobelidan nababalaki mapawacay to ayaw noy nizaw to ko mana'nelay toynia a lala'. saayaway tiniay moeneng a tademaw hakay tahkal ayaw no kong-yen cacay a bataan emang no ba'toay a ziday. maozip koheni to koliay a talawadaw a ziday. saayaway tiniay moeneng a tademaw hakay tahkal ayaw no kong-yen cacay a bataan emang a mihcaan no ba'toay a ziday. maozip koheni to koliay talawadaw a ziday, nika tawya matatelek ko hekal kikaisasaan to 120 mi. oyza maconos ko masengetay, Kay-po-ton a enal zikoz haymaw o kilakilangan to amin, bacebed to ko lotolotokan. zoma sato, i tongosay ayaw no kong-yen 8000 a mihcaan tahkal i lala' to ba'toay, pawacay to tiniay a binawlan itawya matineng to misanga' to acin ato pana' miadop. hakay i 6000 a mihcaan to zikoz, zoma a tokos a kitizaan sabeleng sa ko binawlan mabolaw katokoh itini, amililid to tineng a malok, tiniay a tademaw malingato to malok paloma' to sakaozip. satipan a Kay-po-ton kowan malokay polong no micomoday a kalisiw macalap ko sepat to cacay a hamin no kanataal, sakay tahkalay a sapisiwbay sangaleb macalap ko hamin nisanga'an no kanatal polong no aca9.8%, labo no sakowan mapawapen to pisakakawan no binawlan to 9.6%. I 2002 a mihcaan iza macaliway to 100 emang no zomaay a kanatal tayniay midangay no labang. oyni a sakowan no kanatalay dingkiay a angangan no macakatay, zayhan tokosay no bayo sakay Kay-po-tonay a waliyo labo no bayo yadah ko simal ato gaso.</FORM>
    </S>
</TEXT>