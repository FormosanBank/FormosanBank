<?xml version="1.0" ?>
<TEXT id="Wiki_Sakizaya_nipaluman-biyang" xml:lang="pwn" source="Paiwan Wikipedia, article: nipaluman-biyang" copyright="CC BY-SA" citation="nipaluman-biyang. (2024, December 07). In Wikipedia [Paiwan]. https://pwn.wikipedia.org/wiki/nipaluman-biyang" BibTeX_citation="@misc{Wiki_pwn_nipaluman-biyang, title = nipaluman-biyang, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nipaluman-biyang} }">
    <S id="0">
        <FORM kindOf="original">biyang biyang mitesekay nipangangan Chamaesyce thymifolia Millsp. sapamata a ngangan sapamata a ngangan大戟科 tungusay a ngangan tungusay a ngangan tungusa Euphorbiaceae大戟屬 Cyen-ken-lutuk, sumanahay cica'lutuk, cica' adidi'ay lutuk, sumanahay adidi'ay cica' lutu, u adidi'ay cica lutuk, kubeciday auk, adidi'ay cica' lutuk, sumanahay ukak uynian adidi'ay cica' lutuk masaikulay adidi'ay lutuk, biyang lutuk. A-me-li-ka ngangan Red Caustic Reeper,Thymeleaved Spurge binacadan a kamu 布農 Babu Tu Ismud,撒奇萊雅 biyang,鄒 Cuun Mingane binacadan a kamu, Bunun Babu Tu Ismud, Sakizaya biyang, Co Cuun Mingane. musakamuay a binacadan 布農,撒奇萊雅,鄒 Bunun, Sakizaya, Co. biyang a lutuk i satimulan hinamaazihay tu, i umaumahan yadah ku mahiniay a lutuk, maazih tu nu mita nika caay katineng tu ngangan niza. biyang a lutukan yadah ku sapihicahica, tini sakamuen aku ku tatuuday mahiniay u biyang hananay. Saayaway azih han ku zuma wayway nu biyang, biyang a lutukan izaw henay ku ngangan niza"sapuu'puu' balu" uyni a ngangana tapang makay wayway nu biyang a pangangan. biyang a lutuk u wayway niza mahiza sapuu'puu' sa, cacay uu' izaw amin ku balu. sisa puu'puu' balu han. biyang a lutukan lamit akaway madayum maketun, malatu' ketun han mulaci' ku salengacay a cica'.makalat nu likes, a uyni cica' nu biyang a lutukan ku sapasisit tu makalaatay nu likes, kasenun sa kapah. maliwaliwah i hekal biyang u langaw i kasakitakit a kakitizaan tu akiti'ay a kakitizaan, tungusay maazihay tu nu mulangaway, i Taywan malaliwaliwah i tapiingan nu laku, tapiingan nu zazan, umaumahan anucaay sa maapilisay a buyu' hinamaazihay tu i masemetay a lala'. sakakapah nu sapaiyu i sanek nu sapayu, cilecileminan, cupelak panihiw, sapisasa tu akuti' pilasawad tu ledek, sakakapah tu masemetay caay kacalengecay, palasawad tu malebawaay ledek. angangan mingaay tu adidi'ay a cilekay u banic, siizangay puces nu menah makawaway madukaay a banges, masabenaay a cucu', sipilasay. wayway nu mauzipay Beyang singangan aca tu uyaanay tu adidi'aya cica' a lutuk, milaladay alisalap a lutukan, tungusay paymihcaan mulangaway a lutuk, tusaay papah a sapamata u lalumaan a sakaput, sumanahay badasusu a lamit, mibalat milalad i lala', sibanuh amin ku lutuk, sicica' tu salengacay. lamit malecaday uyzaan a puu', tusa ku papah mulangaw, hatusatusa sa masiluc i lamit ku papah, u wayway nu papah masatamucuy ku kamulmul anucaay masazinum, lilis nu papah masalutalut ku lilis. tama tayna malecaday ku angangan nika caay kalecad ku balu, i teban nu balu i tukun sibalu aca, i sasa pakay akaway nu balu tuku nu akaway sicii' tu tusa ahunan, paycii' i tukun kinacacay sa muculal ku balu, masiluc masatangah, u balu matabu nu sumanahay lutimay a maliyut matabu, u heci calekah ku banuh masakalimucu' u yadahay a panu a heci. . i satimulan nu malukay a niyazu' hina maazih tu ku mahiniay u biyang a lutukan mulangaw i makedalaay a lala' nikalukan malilid ku langaw nu nipalumaan, palalutuk han, caay tu pibubuc ku tademaw tu lutuk anucaay sa pasapayuen misiwduk. u sapayu a lutukan ciziza, sapayu tu sapisasa tu akuti' palasawat tu ledek, mingaay tu malalemeday tu calengetay, kasisalang nu cucu' hatiza ku sakakapah na lutuk. . i satimulan izaw ku kamu nu tademaw amin amin, kayadah nu sapililuc izaw ku nipalamel tu biyang a lutukan u sapilasawad tu calenget pasapi' tu banges. biyang a lutuk i 2010 a cudadan izaw tu ku nisulitan i ziting nu Cung-kuw, yadah henay ku sakakapah nu sapayu, kanca a izaw ku kapahay a nipazazan. angangan u niacak tu lutuk, taneng i lalud, balangbangan miaala tya heci a paacak han. mukan tina lutuk hawsa, miazih tu u canan a imelangan, amipili' misateked miciyad tu nanum amukan. anucaay sa atu zumaay nu lutukaay a sapayu palamel tu limaay a lamangan a sapayu papulung han mukan. biyang a lutukan taneng mingaay tu mabanicay atu sapibanaw, taneng henay mingaay tu calengetaay a banges atu manana'ay a banges atu sitebeniay, taneng henay mipalasawad tu malebawaay a cucu', pananum han micyan mukan, anucaay pengpeng han amitabu i hekal. biyang a lutuk taneng nanumen, u ditek nu nananuman a sapyu. nananuman, cyan han misakabi, 5 kalisiw-1 a daduy "mantaay henay 1-2 a daduy", anucaay pengpeng han a cicica' amicyan. i hekal apayu, pangpang han amitabu tabu anucaay pananum han micyan mibanaw. piazihetu ahicaen mipasapaiyu, kanca a mitengil henay tu tengen nu misaydan. sakalacus nu biyang biyang a lutuk tungusa u sapi'ay, u sadisi'ay ku bituka la'cus matenes ku nikaen, a adada ku bituka sawada' mahumingay ku uzip amana yadahen ku nikan tu biyang, amangaleb macunus ku kahuming nu uzip. biyang a lutuk tungus u sapi'ay, taneng palasawad tu akuti' mihulak tu ledek. nika misabiliay anu mukan a sadisi' ku uzip, satu sicupelakay henay ciniza amitena' tu banic, u sibiliay hina mahakitaay mukan tu biyang a lutukan mangaleb mahakita, sakay misabiliay caay kakapah. biyang a lutuk usapisasa tu akuti', sapihulak tu ledek, sakakapah tu malalemeday tu, mipatut tu calenget. nika biyang a lutuk tungusay u sapi'ay, lutungay u sadisi'ay, ku bituka, anukan hansa a adada ku bili tuwaaca amabanic, nika taneng payu tu hekalay u malibawaay mipatut tu calenget. tabakiay biyang a lutuk atu adidi'ay Beyang a lutuk tu kasazuma u hekal caay kalecad, tabakiay biyang a lutuk nanipelu' hawsa, akik han halulamit han palasapayu, hamin u 15 alimi katukuh 30 li-mi katalakaw. adidi' ku angangan malingangut, kasumanamanahan ku kulut, caay kalecad amin. mahiniay a lutuk ahebed atekak madayum maketun. adidi'ay biyang a lutuk caay katalakaw a puyu', u 13 limi dada, adidi' ku lamit, kasumanamanahan ku kulit, adidi' ku tapangan. uyni u tabakiay biyang a lutuk atu adidi'ay biyang a lutuk ku kasazuma azihan pakay wayway niza, caay kalecad ku sapingaay tu imelang. tabakiay biyang a lutuk atu adidi'ay biyang a lutuk kasazuma angagan a sakakapah nu sapayu mahapinang caay kalecad. u tabakiay biyang a lutuk taneng mingaay tu madukaay a sawadaa' atu mabanicay, satu pakay mahiwhiway kapah tu. namakayniay a nasulitan nasakamuan atu natinengan :</FORM>
        <FORM kindOf="standard">biyang biyang mitesekay nipangangan Chamaesyce thymifolia Millsp. sapamata a ngangan sapamata a ngangan大戟科 tongosay a ngangan tongosay a ngangan tongosa Eophorbiaceae大戟屬 Cyen-ken-lotok, somanahay cica'lotok, cica' adidi'ay lotok, somanahay adidi'ay cica' loto, o adidi'ay cica lotok, kobeciday aok, adidi'ay cica' lotok, somanahay okak oynian adidi'ay cica' lotok masaikolay adidi'ay lotok, biyang lotok. A-me-li-ka ngangan Red Caostic Reeper,Thymeleaved Sporge binacadan a kamo 布農 Babo To Ismod,撒奇萊雅 biyang,鄒 Coon Mingane binacadan a kamo, Bonon Babo To Ismod, Sakizaya biyang, Co Coon Mingane. mosakamoay a binacadan 布農,撒奇萊雅,鄒 Bonon, Sakizaya, Co. biyang a lotok i satimolan hinamaazihay to, i omaomahan yadah ko mahiniay a lotok, maazih to no mita nika caay katineng to ngangan niza. biyang a lotokan yadah ko sapihicahica, tini sakamoen ako ko tatooday mahiniay o biyang hananay. Saayaway azih han ko zoma wayway no biyang, biyang a lotokan izaw henay ko ngangan niza"sapoo'poo' balo" oyni a ngangana tapang makay wayway no biyang a pangangan. biyang a lotok o wayway niza mahiza sapoo'poo' sa, cacay oo' izaw amin ko balo. sisa poo'poo' balo han. biyang a lotokan lamit akaway madayom maketon, malato' keton han molaci' ko salengacay a cica'.makalat no likes, a oyni cica' no biyang a lotokan ko sapasisit to makalaatay no likes, kasenon sa kapah. maliwaliwah i hekal biyang o langaw i kasakitakit a kakitizaan to akiti'ay a kakitizaan, tongosay maazihay to no molangaway, i Taywan malaliwaliwah i tapiingan no lako, tapiingan no zazan, omaomahan anocaay sa maapilisay a boyo' hinamaazihay to i masemetay a lala'. sakakapah no sapaiyo i sanek no sapayo, cilecileminan, copelak panihiw, sapisasa to akoti' pilasawad to ledek, sakakapah to masemetay caay kacalengecay, palasawad to malebawaay ledek. angangan mingaay to adidi'ay a cilekay o banic, siizangay poces no menah makawaway madokaay a banges, masabenaay a coco', sipilasay. wayway no maozipay Beyang singangan aca to oyaanay to adidi'aya cica' a lotok, milaladay alisalap a lotokan, tongosay paymihcaan molangaway a lotok, tosaay papah a sapamata o lalomaan a sakapot, somanahay badasoso a lamit, mibalat milalad i lala', sibanoh amin ko lotok, sicica' to salengacay. lamit malecaday oyzaan a poo', tosa ko papah molangaw, hatosatosa sa masiloc i lamit ko papah, o wayway no papah masatamocoy ko kamolmol anocaay masazinom, lilis no papah masalotalot ko lilis. tama tayna malecaday ko angangan nika caay kalecad ko balo, i teban no balo i tokon sibalo aca, i sasa pakay akaway no balo toko no akaway sicii' to tosa ahonan, paycii' i tokon kinacacay sa mocolal ko balo, masiloc masatangah, o balo matabo no somanahay lotimay a maliyot matabo, o heci calekah ko banoh masakalimoco' o yadahay a pano a heci. . i satimolan no malokay a niyazo' hina maazih to ko mahiniay o biyang a lotokan molangaw i makedalaay a lala' nikalokan malilid ko langaw no nipalomaan, palalotok han, caay to piboboc ko tademaw to lotok anocaay sa pasapayoen misiwdok. o sapayo a lotokan ciziza, sapayo to sapisasa to akoti' palasawat to ledek, mingaay to malalemeday to calengetay, kasisalang no coco' hatiza ko sakakapah na lotok. . i satimolan izaw ko kamo no tademaw amin amin, kayadah no sapililoc izaw ko nipalamel to biyang a lotokan o sapilasawad to calenget pasapi' to banges. biyang a lotok i 2010 a codadan izaw to ko nisolitan i ziting no Cong-kow, yadah henay ko sakakapah no sapayo, kanca a izaw ko kapahay a nipazazan. angangan o niacak to lotok, taneng i lalod, balangbangan miaala tya heci a paacak han. mokan tina lotok hawsa, miazih to o canan a imelangan, amipili' misateked miciyad to nanom amokan. anocaay sa ato zomaay no lotokaay a sapayo palamel to limaay a lamangan a sapayo papolong han mokan. biyang a lotokan taneng mingaay to mabanicay ato sapibanaw, taneng henay mingaay to calengetaay a banges ato manana'ay a banges ato sitebeniay, taneng henay mipalasawad to malebawaay a coco', pananom han micyan mokan, anocaay pengpeng han amitabo i hekal. biyang a lotok taneng nanomen, o ditek no nananoman a sapyo. nananoman, cyan han misakabi, 5 kalisiw-1 a dadoy "mantaay henay 1-2 a dadoy", anocaay pengpeng han a cicica' amicyan. i hekal apayo, pangpang han amitabo tabo anocaay pananom han micyan mibanaw. piaziheto ahicaen mipasapaiyo, kanca a mitengil henay to tengen no misaydan. sakalacos no biyang biyang a lotok tongosa o sapi'ay, o sadisi'ay ko bitoka la'cos matenes ko nikaen, a adada ko bitoka sawada' mahomingay ko ozip amana yadahen ko nikan to biyang, amangaleb maconos ko kahoming no ozip. biyang a lotok tongos o sapi'ay, taneng palasawad to akoti' miholak to ledek. nika misabiliay ano mokan a sadisi' ko ozip, sato sicopelakay henay ciniza amitena' to banic, o sibiliay hina mahakitaay mokan to biyang a lotokan mangaleb mahakita, sakay misabiliay caay kakapah. biyang a lotok osapisasa to akoti', sapiholak to ledek, sakakapah to malalemeday to, mipatot to calenget. nika biyang a lotok tongosay o sapi'ay, lotongay o sadisi'ay, ko bitoka, anokan hansa a adada ko bili towaaca amabanic, nika taneng payo to hekalay o malibawaay mipatot to calenget. tabakiay biyang a lotok ato adidi'ay Beyang a lotok to kasazoma o hekal caay kalecad, tabakiay biyang a lotok nanipelo' hawsa, akik han halolamit han palasapayo, hamin o 15 alimi katokoh 30 li-mi katalakaw. adidi' ko angangan malingangot, kasomanamanahan ko kolot, caay kalecad amin. mahiniay a lotok ahebed atekak madayom maketon. adidi'ay biyang a lotok caay katalakaw a poyo', o 13 limi dada, adidi' ko lamit, kasomanamanahan ko kolit, adidi' ko tapangan. oyni o tabakiay biyang a lotok ato adidi'ay biyang a lotok ko kasazoma azihan pakay wayway niza, caay kalecad ko sapingaay to imelang. tabakiay biyang a lotok ato adidi'ay biyang a lotok kasazoma angagan a sakakapah no sapayo mahapinang caay kalecad. o tabakiay biyang a lotok taneng mingaay to madokaay a sawadaa' ato mabanicay, sato pakay mahiwhiway kapah to. namakayniay a nasolitan nasakamoan ato natinengan :</FORM>
    </S>
</TEXT>