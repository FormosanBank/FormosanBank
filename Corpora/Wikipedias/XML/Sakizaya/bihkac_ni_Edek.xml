<?xml version="1.0" ?>
<TEXT id="Wiki_Sakizaya_bihkac_ni_Edek" xml:lang="szy" source="Sakizaya Wikipedia, article: bihkac_ni_Edek" copyright="CC BY-SA" citation="bihkac_ni_Edek. (2025, May 05). In Wikipedia [Sakizaya]. https://szy.wikipedia.org/wiki/bihkac_ni_Edek" BibTeX_citation="@misc{Wiki_szy_bihkac_ni_Edek, title = bihkac_ni_Edek, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/bihkac_ni_Edek} }">
    <S id="0">
        <FORM kindOf="original">bihkac ni Edek(kamu nu hulam:彩虹), makay likut a pasalabu, sumanahay, kamakamaay, kalawlaway, langdaway, sumilaway, kalakiwkiwan lu'timay. muculal ku bihkac ni Edek zayhan i bali izaw ku adidi'ay tela' nu nanum. namaudad i bali izaw yadah ku adidi'ay tela' a nanum, liwliw nu cascas a bali izaw ku yadah ku adidi'ay tela' nu nanum, u likat micaliway tu adidi'ay tela' nu nanum hawsa &quot;maliwasakay ku kulit &quot;. salengacay a likat pakayni i baliay tu adidi ay tela' nu nanum mapadingay, maliwasakay ku kulit, salengacay a likat masa u sumanahay, kamakamaay, kalawlaway, langdaway, sumilaway, kalakiwkiwan, lu'timay pitu ku kasazuma nu likat mading ku mata, maazih tu nu mita ku pituay masazumaay likat nu kulit. nakamuan tu bihkac ni Edek u iyung nu Tayal ci Puta Naway a uzip, misebengay tu binacadan nu Tayal. miduducay tu tudawa nu babalaki u Tayal a taneng malakec ku bihkac ni Edek a sangaw, katukuh i zumaan sangaw. tusaay a bihkac ni Edek i sasaay cacay ku hung , i pabaway u ni . ni a kulit macaculul atu hung tatungus sa masasubelih. . u likat micaliway tu tela' a nanum hawsa i labu nu tela' a nanum nacacay maideng, a maazih tu nu mita ku hung, i likutay u sumanahay i labuay u lu'timay. anu kinatusa maideng, u kulit masilut tu mamabelih, maazih tu nu mita ku ni i labuay u sumanahay i likutay u lu'timay. bihkac ni Edek彩虹 bangcal ku bihkac ni Edek haw? 彩虹好看嗎? u bihkac ni Edek kuyza. 那是彩虹. hang, bangcal ku bihkac ni Edek. 是的,彩虹非常好看.</FORM>
        <FORM kindOf="standard">bihkac ni Edek(kamo no holam:彩虹), makay likot a pasalabo, somanahay, kamakamaay, kalawlaway, langdaway, somilaway, kalakiwkiwan lo'timay. mocolal ko bihkac ni Edek zayhan i bali izaw ko adidi'ay tela' no nanom. namaodad i bali izaw yadah ko adidi'ay tela' a nanom, liwliw no cascas a bali izaw ko yadah ko adidi'ay tela' no nanom, o likat micaliway to adidi'ay tela' no nanom hawsa &quot;maliwasakay ko kolit &quot;. salengacay a likat pakayni i baliay to adidi ay tela' no nanom mapadingay, maliwasakay ko kolit, salengacay a likat masa o somanahay, kamakamaay, kalawlaway, langdaway, somilaway, kalakiwkiwan, lo'timay pito ko kasazoma no likat mading ko mata, maazih to no mita ko pitoay masazomaay likat no kolit. nakamoan to bihkac ni Edek o iyong no Tayal ci Pota Naway a ozip, misebengay to binacadan no Tayal. midodocay to todawa no babalaki o Tayal a taneng malakec ko bihkac ni Edek a sangaw, katokoh i zomaan sangaw. tosaay a bihkac ni Edek i sasaay cacay ko hong , i pabaway o ni . ni a kolit macacolol ato hong tatongos sa masasobelih. . o likat micaliway to tela' a nanom hawsa i labo no tela' a nanom nacacay maideng, a maazih to no mita ko hong, i likotay o somanahay i laboay o lo'timay. ano kinatosa maideng, o kolit masilot to mamabelih, maazih to no mita ko ni i laboay o somanahay i likotay o lo'timay. bihkac ni Edek彩虹 bangcal ko bihkac ni Edek haw? 彩虹好看嗎? o bihkac ni Edek koyza. 那是彩虹. hang, bangcal ko bihkac ni Edek. 是的,彩虹非常好看.</FORM>
    </S>
</TEXT>