<TEXT id="Wiki_Sakizaya_pwakih_nu_yuanmintay_sinbung" xml:lang="pwn" source="" copyright="" citation="" BibTeX_citation="">
    <S id="0">
        <FORM>pwakih nu yuanmintay sinbung lacul ngatu cacay u sasakamuen naku ayza uyniyan u pwakih atu hinapelu' tini i niyazu', mihmihcaan cacay a bulad, uyniyan u lucik atu u penen sa sipunistu hang iniyazu'ay. mahizaay kyami nu lucik a mahiniay pwakih han numita u Sakizaya. sa iteluc sa nya u dunges nu teluc kyami. sa u mahiniay kyami u hinapelu' hanumita. u mahiniay pwakih hinapelu' hamin sa kapah hamin misalami'en. hang, u tatenga'ay u sakapahay a youci a lami' ku mahiniay, caay pasapayui, caay padameki. sa lapalangaw han itiza u langat. tini i laku i ulaulangan, mahmin nima ku mahiniyan u lucik atu u penen. hang, u niyazu'ay kapah miala. hang, i cacay a bulad malingatu sa, itini i teluc nya lucik kyami. sa sipunistu sa mahiniay u punis sananay, u pwakih hanumita. sa u niyazu'ay sa kelid han pataluma'. iluma'tu amipuci'. amiala tuyniyan u pwakih. pwakih hanumita, u hananay. u penen sa, u hanu Hulam.(1'20') hinapelu hananay sa ya dungec nya lucik, i waluay a bulad a dada' izaw u pwakih. sa a caliway tu kuyza a bulad sa, inayaytu. asibalutu mahiniay u tingting hanu mita. u tingting hananay u , u sangelacay ku kulit kyami. u tingting hanumita kapah sa sapiasik amisanga' tu asik. u lucik sa u sanumita. amilucik kyami itawya kyami, u lapac sapakan tu katalalan. yu caayhenay paluma' u kyami, kakanan nu katalalan. sa amilapac saca kita, anu milapac kita kyami sa, amihaymawtu kita. samisenad tuniyan u lima nu mita kin lucik , u papah nu lucik. a sakilima kita. namakayniay a nasulitan nasakamuan atu natinengan sakasitangah nu Sakizaya nasulitan nay pabalucu'ay a kawaw nu subana'ay a pu 2018 1 yuanmintay sinbung 2014 10 13 Sakizaya TITV sakilima: saki Sakizaya</FORM>
    </S>
</TEXT>
