<?xml version="1.0" ?>
<TEXT id="Wiki_Sakizaya_kungku-_sapatengil_i_titaan_Milaedis" xml:lang="szy" source="Sakizaya Wikipedia, article: kungku-_sapatengil_i_titaan_Milaedis" copyright="CC BY-SA" citation="kungku-_sapatengil_i_titaan_Milaedis. (2025, May 05). In Wikipedia [Sakizaya]. https://szy.wikipedia.org/wiki/kungku-_sapatengil_i_titaan_Milaedis" BibTeX_citation="@misc{Wiki_szy_kungku-_sapatengil_i_titaan_Milaedis, title = kungku-_sapatengil_i_titaan_Milaedis, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku-_sapatengil_i_titaan_Milaedis} }">
    <S id="0">
        <FORM kindOf="original">== satangahan nu ulic == sapatengil i titaan: Milaedis ngatu ngatu-1 caledes tu ku limaay abulad, sakaenem namalahuk, milisim tu tabukud ci-baki aci-ama i dabek, katukuhan tu ku pilaedisan a lisin, sepatay kutuki patayzan tu i bayu, katuud tuku mamumul mibutin, mahamin tu pangangan ci-yama, mahamin tu ku tumuk atu babalaki misilsil tu pah, daedac, sapakaen tu dietu, ci-kabitan, papidiput, macemut, lihalay a taluma', labi tu limaay kutuki, mahamin tu a melawan nu misebengay nu bayu ku balunga, kakilukilul satu atabayu mibutin. ngatu-2 tucila a sananal, mabatikal kaku tapayu, pankiu nu siwaay ku tuki, malalusa tu ku talumaay a balunga, namahiza, taluma' tu ku balunga ninipaki, namamelaw tunu misubengay, tayza tu amidaduy, uwa ! izaw ku canacanan abuting, makayza, daduy hatu sa cecay alasubu iza ku tulu abataan adaduy, tatenga' u tadacemut. ngatu-3 sabaw tulu a daduy sipabeli tu musakakawaway, tengilen naku ci-baki, kiya sipabel i tawan ku buting ? kamu nibaki : u sapakaen tu laban sa , namahiza, pakelakela' han tu kiya buting a taluma'. pankiw nu sabaw cecay ku tuki, tabayu ku binawlan, misadabek silsilen tu ku tunuz atu lamyi' , aya ! nayi' ku lamyi ? milaedis a lisin sa u buting ku biting. uyu a mukaen sa pasaupu tu namibutingay, pasubana' ku miwananay : Sapalaban a paysu', pina ku buting, cima ku saiyadahay sa, azihhan sa nibaki ku iciban a balunga, hulay mingis ! ngatu-4 u kungku nu Sakizaya muenengay i pazik a niyazu' , i tawya u kamu i zaw ku tapakiyay a tademaw, u ngangan niza sa alikakay han, manamuh mukaen tu bituka nu wawa, misawasu tu binawlan atu tatayna, tuzuma tu ademiad malalum ku tumuk tuwa tahasepi tu dietu nu bayu ci-Kapit, sakamu satu i tumuk, anu maala tu ku papah nu lucik, baluden, ami pazen i ayaw nu selal sa amakademec tu alikakay. ngatu-5 makazih ku alikakay tu niballudan a lucik sa mapilpil ku alikakay matalau, a milunguc tu tumuk : sululi kami sa. Iyu a milaliw, mikukay tu binawlan pami', pauzip tu iyadahay a butin kamu, tu mihemiheca, sakualikakay, kiyu nupadan nu dieti nu bayu kuyni u laedis han alisin.</FORM>
        <FORM kindOf="standard">== satangahan no olic == sapatengil i titaan: Milaedis ngato ngato-1 caledes to ko limaay abolad, sakaenem namalahok, milisim to tabokod ci-baki aci-ama i dabek, katokohan to ko pilaedisan a lisin, sepatay kotoki patayzan to i bayo, katood toko mamomol mibotin, mahamin to pangangan ci-yama, mahamin to ko tomok ato babalaki misilsil to pah, daedac, sapakaen to dieto, ci-kabitan, papidipot, macemot, lihalay a taloma', labi to limaay kotoki, mahamin to a melawan no misebengay no bayo ko balonga, kakilokilol sato atabayo mibotin. ngato-2 tocila a sananal, mabatikal kako tapayo, pankio no siwaay ko toki, malalosa to ko talomaay a balonga, namahiza, taloma' to ko balonga ninipaki, namamelaw tono misobengay, tayza to amidadoy, owa ! izaw ko canacanan aboting, makayza, dadoy hato sa cecay alasobo iza ko tolo abataan adadoy, tatenga' o tadacemot. ngato-3 sabaw tolo a dadoy sipabeli to mosakakawaway, tengilen nako ci-baki, kiya sipabel i tawan ko boting ? kamo nibaki : o sapakaen to laban sa , namahiza, pakelakela' han to kiya boting a taloma'. pankiw no sabaw cecay ko toki, tabayo ko binawlan, misadabek silsilen to ko tonoz ato lamyi' , aya ! nayi' ko lamyi ? milaedis a lisin sa o boting ko biting. oyo a mokaen sa pasaopo to namibotingay, pasobana' ko miwananay : Sapalaban a payso', pina ko boting, cima ko saiyadahay sa, azihhan sa nibaki ko iciban a balonga, holay mingis ! ngato-4 o kongko no Sakizaya moenengay i pazik a niyazo' , i tawya o kamo i zaw ko tapakiyay a tademaw, o ngangan niza sa alikakay han, manamoh mokaen to bitoka no wawa, misawaso to binawlan ato tatayna, tozoma to ademiad malalom ko tomok towa tahasepi to dieto no bayo ci-Kapit, sakamo sato i tomok, ano maala to ko papah no locik, baloden, ami pazen i ayaw no selal sa amakademec to alikakay. ngato-5 makazih ko alikakay to niballodan a locik sa mapilpil ko alikakay matalao, a milongoc to tomok : sololi kami sa. Iyo a milaliw, mikokay to binawlan pami', paozip to iyadahay a botin kamo, to mihemiheca, sakoalikakay, kiyo nopadan no dieti no bayo koyni o laedis han alisin.</FORM>
    </S>
</TEXT>