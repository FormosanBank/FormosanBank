<?xml version="1.0" ?>
<TEXT id="Wiki_Sakizaya_u_saadingan_a_aadupan" xml:lang="pwn" source="" copyright="" citation="" BibTeX_citation="">
    <S id="0">
        <FORM>u saadingan a aadupan kakiliman i Taywan, u masadumaay ku liwliw nu tahakay , idaw ku sakasenengan nu kitakitay a tademaw kina aadihan sa, idaw ku ayam, mikalicay, idaw ku mingaduyay, idaw ku cilkay, mubahelay, hatini kayadah nu aadih han sa, nika tada katuud tu ku tademaw ayda idaw ku mitastasay u miadupay, sisa a mamalawpes tu ku aadupan, mabiyalaw tu ku miading tu aadupan. u sihu mabilil tu a miading tu aadupan, matalaw malawpes ku , sisa misasumad tu mikuwan kina aadupan kya a idaw tu ku aadingan nu aadupan kyu idaw ku sakay tini i lalay nu tatanga' han a pakatineng tu tademaw a hinin nu mita tina kawawan a padihing tu aadupan. nilacul i Taywan a adingan nu aadupan pitu ku masasudumaay. sakacacay:paypacucuwan idaw ku padaduki, ungay, tumay, sikuyu, nu puyuay a nani. paycucuan hananay sa, u namakayniay i nu udip nu idang namakabala'ay muhanhan kya makay i cucu' tu wasisalang tu sapacucu' tu wawa, namakayni kya ngangan tu sasakamuan kina paycucuan sa (idaw kya cacay a cudad i 2005 tu mihcaan tu nasulitan sa, idaw aca tu 5676 tu ya nisulitan tu 2008 ay tu cudad, LUCN tu sumanahay a cudad tu 5488 hamin) tu caay kalecad a aadupan, mabuliyas i 1229 tu wini, 153 a sasulitan atu 29 hamin ku namakayniay a sapacucuay a aadupan tu 10 , kina aadupan i kitaki sa idaw tu 0.4 saan, u singipenay idaw ku nu babuy nu bayuay sa, mubahelay tu paycucuay a aadupan, u sayadahay a aadupan. sakatusa:payayam izaw ku takelulu, lidep, tuluk nu buyuay a banul, tanayuay nu tangil a deku. sakatulu:paynabuy izaw ku bilanga', kakitil, kakuhkuh, cacucuh. sakasepat:payngaduy nabuy izaw ku mikalicat a balaut, kakunas, balaut nu umah, ciyuk. sakaliam:paybuting izaw ku sulumang, ili',cuwang,lilas. sakaenem:paycilkay izaw ku adipapang, dadayday, kinkyama',balalangad. sakapitu:paylalihiw izaw ku lalihiw. namakayniay a nasulitan nasakamuan atu natinengan nasulitan ni Hana Ateng i 2019 mihcaan wikipayke aadupan</FORM>
    </S>
</TEXT>
