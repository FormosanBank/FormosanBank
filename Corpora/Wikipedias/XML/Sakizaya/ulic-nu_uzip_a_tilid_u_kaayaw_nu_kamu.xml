<?xml version="1.0" ?>
<TEXT id="Wiki_Sakizaya_ulic-nu_uzip_a_tilid_u_kaayaw_nu_kamu" xml:lang="pwn" source="Paiwan Wikipedia, article: ulic-nu_uzip_a_tilid_u_kaayaw_nu_kamu" copyright="CC BY-SA" citation="ulic-nu_uzip_a_tilid_u_kaayaw_nu_kamu. (2024, December 07). In Wikipedia [Paiwan]. https://pwn.wikipedia.org/wiki/ulic-nu_uzip_a_tilid_u_kaayaw_nu_kamu" BibTeX_citation="@misc{Wiki_pwn_ulic-nu_uzip_a_tilid_u_kaayaw_nu_kamu, title = ulic-nu_uzip_a_tilid_u_kaayaw_nu_kamu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ulic-nu_uzip_a_tilid_u_kaayaw_nu_kamu} }">
    <S id="0">
        <FORM kindOf="original">== nu uzip a tilid u kaayaw nu kamu == paka ayza demiad milingatu kaku, u nu Sakizaya ku sapitilid tu uzip aku tu demidemiad, anu izaw ku maalaway, pakatengilan atu mahizatengan, tiliden aku.paisal tu kaput nu maku. uyza patusukan : 1.minanam tu kamu nu Sakizaya. 2.micunus tu tilid atu masatekeday-sulit nu Sakizaya. 3.misulit tu uzip nu demidemiad. 4.micudad tu cudad nu Sakizaya. 5.micuzuh tu kamu nu Sakizaya. 6.nanay mahiza ku kawaw nu mita mapulung. u zuma a kamu u wawa nu Sakizaya kaku, anu caay kakapah ku tineng aku tu kamu nu Sakizaya, malecaday kaku tu misabalucu'an nu salikaka mapulung, amahica kita saicelangen mipatizeng, mipauzip ku nanutuas a kamu nu Sakizaya, u tadamaan kuyza kawaw tu nyan, acasa, aka ka patayen ku kamu nu Sakizaya i huming nu mita. u tabaungen, u aalayen ita ku masamamaay a saydang, mahiniay ci Tiway Sayun, ci Talul, ci Tuba'…, alumanay aca. Izaw ku mitilidan kuheni a cudad, mipasubana' haca kuheni tu micudaday, katuud ku mipainian kuhini, u tatuulen ita kuheni. u zuma satu, misulit kaku tu nananamen nu minanamay a sulit tu cecay a lipay, izaw ku sulit, sasing, iga atu ngiha, yadah ku tayalen nu ninian, pademiaden tu pina a demiad, patelien aku i wanglu(calay-zazan). pakaazih tu katuuday minanam, kya maedap ku katuuday tu kamu nu Sakizaya.</FORM>
        <FORM kindOf="standard">== no ozip a tilid o kaayaw no kamo == paka ayza demiad milingato kako, o no Sakizaya ko sapitilid to ozip ako to demidemiad, ano izaw ko maalaway, pakatengilan ato mahizatengan, tiliden ako.paisal to kapot no mako. oyza patosokan : 1.minanam to kamo no Sakizaya. 2.miconos to tilid ato masatekeday-solit no Sakizaya. 3.misolit to ozip no demidemiad. 4.micodad to codad no Sakizaya. 5.micozoh to kamo no Sakizaya. 6.nanay mahiza ko kawaw no mita mapolong. o zoma a kamo o wawa no Sakizaya kako, ano caay kakapah ko tineng ako to kamo no Sakizaya, malecaday kako to misabaloco'an no salikaka mapolong, amahica kita saicelangen mipatizeng, mipaozip ko nanotoas a kamo no Sakizaya, o tadamaan koyza kawaw to nyan, acasa, aka ka patayen ko kamo no Sakizaya i homing no mita. o tabaongen, o aalayen ita ko masamamaay a saydang, mahiniay ci Tiway Sayon, ci Talol, ci Toba'…, alomanay aca. Izaw ko mitilidan koheni a codad, mipasobana' haca koheni to micodaday, katood ko mipainian kohini, o tatoolen ita koheni. o zoma sato, misolit kako to nananamen no minanamay a solit to cecay a lipay, izaw ko solit, sasing, iga ato ngiha, yadah ko tayalen no ninian, pademiaden to pina a demiad, patelien ako i wanglo(calay-zazan). pakaazih to katooday minanam, kya maedap ko katooday to kamo no Sakizaya.</FORM>
    </S>
</TEXT>