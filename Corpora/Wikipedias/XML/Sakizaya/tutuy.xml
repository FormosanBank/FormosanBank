<?xml version="1.0" ?>
<TEXT id="Wiki_Sakizaya_tutuy" xml:lang="pwn" source="Paiwan Wikipedia, article: tutuy" copyright="CC BY-SA" citation="tutuy. (2024, December 07). In Wikipedia [Paiwan]. https://pwn.wikipedia.org/wiki/tutuy" BibTeX_citation="@misc{Wiki_pwn_tutuy, title = tutuy, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/tutuy} }">
    <S id="0">
        <FORM kindOf="original">tutuy 以下為"狗"的介紹. u wacu hananay sa, u katinengen nu katuuday a wacu u pacucuay tu tutuy a aadupen, u malecaday atu ules a aadupen. siwkay nu wacu u wacu sa u sayaway a pahabayen nu tademaw a tuud. mapahabayay a wacu sa u nu luma'ay a wacu han ita, u caay pahabayen nu tademaw sa u milakalakay a wacu han. u uzip nu wacu sayadahay sa 20 a mihcaan, kelit nu uzip hakay sabaw pina a mihca. malecad tu nu nani' ku kelit nu uzip. anu caay kahicahica, u adidiay a wacu ku tanayu'ay a kelit nu uzip. anu matenes tu ku wacu atu tademaw nanamnanam satu ku wacu a masasungaay atu tademaw, yadah aca ku kan tu hemay kizemu satu a balaki. u cacanan a setaylu a wacu, tabakiay, adidiay, banuhay, caay kalecadlecad, mamisimaw tu luma', miadup, mamiedap papikan, mitengteng tu kazizeng, mamitupin tu tuud, sakunukingcal, u papahabayen nu tademaw, mamiedap tu daecusay ku uzip a tademaw, kyu "u sakapahay a cabay nu tademaw " han pangangan. u zuma izaw tu ku mukanay tu wacu, patinaku u Tung-ya Pey-caw-seyn, atu Ku-li-ya , atu i labuay nu Chung-ku , atu Tung-nan-ya u Vi-e-nam , atu u O-li-pi-ya u Swi-zen , atu u Fu-lan-se , atu Ha-wa-I nu A-mey-li-ka . u kalalacad nu wacu atu tademaw i tini u syakay nu tadrmaw pinapina tu ku kawaw nuheni, caay kalecad a wacu, caay kalecad ku kawaw nu heni. i sumamad, u wacu u mamipapikan, mamisimaw tu luma', ayza u mamiedap tu mamenaway a muculil, mamipauzip tu tademaw, mamisanek a kawaw. ayza katuud tu a kanatal, u wacu u satabakiay a kawa sa malpapahabayan nu tatademaw i luma' u sasalamaan tu a wacu. 寵物狗 matesek ku namuh nu balucu' nu wacu atu tademaw, malasasalamaan tu nu tademaw ku wacu. kanamuhan nu tademaw sa manamuh tu wacu makazih cinizaan, u satinengay tu malucu' nu tademaw a cabay, mahiniay a cabay naynayi ku pianin tu cacanan. sitangan' pakayni nu meydiya nu ingku, ayza nu "ayzaay a sen-u-sey " misakamutu tu baluhay a nitelacan tu ke-sey , katinengen tu u punu nu wacu hatiza u tusaay ku mihcaan a wawa sa, mahiza u nu lutungay ku tineng, matineng tu kamu nu tademaw atu balucu'. musakamu aca kiza kaput, pakayza i mata pinanuwan nu wacu katinengan mihica ku punu nu wacu, kapahay ku punu a wacu, matineng minanam tu wayway nu tademaw u mahiniay u nu syakayay a tineng. i zuma a nipitelac katinengan tu u wacu matineng pasadak tu labulabuay a balucu' niza, mahiza i 2014 a mihca yuza I syung-ya-li a mitelacay malaheci tu nuniza itini i ulatkatinengen tu, tatenga' matineng ku wacu mitapal tu balucu' nu tademaw, a pasadak tu tatungus a wayway nu balucu' niza. pakayzaen i he-ce-kung-ceng katinengen tu i labuay a punu niza ya i wiliay a neyyey a pudac, atu sin-ren-he atu he-wey , atu se-ciw , paingil tu pusakamu nu tademaw ciniza. u caay kalecad a kamu tu pahabayay tu wacu i tukay : u mihantayay tu pahabay tu wacu, micidek i tukay pahabay tu wacu, u cacanan a kamu izaw amin. 狗吠噪音擾民. macangalen tu nipiawaw nu wacu. . u isi atu tayi nu wacu caay asiken itiza han kasaupuan nu katuuday, pauning tu liwliw, mibugay tu weysen . yu taputah papidang tu wacu caay kasisiket tu wacu, u sakatalawan tu lihaday nu tademaw. anu siketsiketen aca ku wacu I luma', u sakatalawan tu. u tabakiay a wacu mahiza u aw a wacu, u nu katalalan a tangah a wacu, u pitet a wacu, u ules a wacu, u satalawan tu. milalid ku wacu tu pise a imelang, atu masingkiay a imelanga wacu, atu sicilekay ku bilil anucaay sa u zumaay a imelang a wacu. u kakanen nu wacu sa u mapalamelay (anu caay ka u titi ku kanen amin), i papabaw nu kakanen , matekes ku sapakan tu wacu. i tini i hekal yadah tu a kanatal ku mihangay a pahabay tu wacu i tukay, nika izaw tu ku sapikuwan a likec tu pipahabay tu wacu, a pacucuken tu sapaiyu ku wacu, a pasiketen anu tahekal papidang, amiasik tu tayi atu isi' nu wacu. nika i cuwacuwaay a tukay izaw tu ku caay pitingil a pahabayay. u tineng nu wacu midama tu kakitizaan a tineng u wacu matineng tu kakitizaan niza, namahiniay malasakapahay a midamaay atu mibahbahay a wacu. u mamiadup a tineng na u misapuday ku wacu, nika anu papinanamen, a macakat tu ku nu ules a tineng. mahiza: u mamiadup a wacu atu milalaba' tu sakimulmul satu milaup ku mabilalaba' tu aadupen a apapikanay a wacu atu yu amikalat henay pasibana' tu i cuwa ku aadupen hananay a puin a wacu. mahica ku eneng i nu wacu a kaputan saw i ayaw nu 9500 a mihcaan u tuku-lic tu ku wacu, napakayza nipiadup nu ules kuhini masumad tu u misapuday tu kuheni a milakalak tatatay satu anu caaysa tusa tatulu sa a masaupu, caay tu kahiza yu sumamad ku kasaupu malaklak tu. u micapiay henay tu tademaw a wacu maliyuhmaliyuh tu a mauzip, kyu u wacu miida satu tu mukan tu kakanan nu tademaw. namakayniay a nasulitan nasakamuan atu natinengan nisulitan ni 蔡宜庭 aci 高碧霞.</FORM>
        <FORM kindOf="standard">totoy 以下為"狗"的介紹. o waco hananay sa, o katinengen no katooday a waco o pacocoay to totoy a aadopen, o malecaday ato oles a aadopen. siwkay no waco o waco sa o sayaway a pahabayen no tademaw a tood. mapahabayay a waco sa o no loma'ay a waco han ita, o caay pahabayen no tademaw sa o milakalakay a waco han. o ozip no waco sayadahay sa 20 a mihcaan, kelit no ozip hakay sabaw pina a mihca. malecad to no nani' ko kelit no ozip. ano caay kahicahica, o adidiay a waco ko tanayo'ay a kelit no ozip. ano matenes to ko waco ato tademaw nanamnanam sato ko waco a masasongaay ato tademaw, yadah aca ko kan to hemay kizemo sato a balaki. o cacanan a setaylo a waco, tabakiay, adidiay, banohay, caay kalecadlecad, mamisimaw to loma', miadop, mamiedap papikan, mitengteng to kazizeng, mamitopin to tood, sakonokingcal, o papahabayen no tademaw, mamiedap to daecosay ko ozip a tademaw, kyo "o sakapahay a cabay no tademaw " han pangangan. o zoma izaw to ko mokanay to waco, patinako o Tong-ya Pey-caw-seyn, ato Ko-li-ya , ato i laboay no Chong-ko , ato Tong-nan-ya o Vi-e-nam , ato o O-li-pi-ya o Swi-zen , ato o Fo-lan-se , ato Ha-wa-I no A-mey-li-ka . o kalalacad no waco ato tademaw i tini o syakay no tadrmaw pinapina to ko kawaw noheni, caay kalecad a waco, caay kalecad ko kawaw no heni. i somamad, o waco o mamipapikan, mamisimaw to loma', ayza o mamiedap to mamenaway a mocolil, mamipaozip to tademaw, mamisanek a kawaw. ayza katood to a kanatal, o waco o satabakiay a kawa sa malpapahabayan no tatademaw i loma' o sasalamaan to a waco. 寵物狗 matesek ko namoh no baloco' no waco ato tademaw, malasasalamaan to no tademaw ko waco. kanamohan no tademaw sa manamoh to waco makazih cinizaan, o satinengay to maloco' no tademaw a cabay, mahiniay a cabay naynayi ko pianin to cacanan. sitangan' pakayni no meydiya no ingko, ayza no "ayzaay a sen-o-sey " misakamoto to balohay a nitelacan to ke-sey , katinengen to o pono no waco hatiza o tosaay ko mihcaan a wawa sa, mahiza o no lotongay ko tineng, matineng to kamo no tademaw ato baloco'. mosakamo aca kiza kapot, pakayza i mata pinanowan no waco katinengan mihica ko pono no waco, kapahay ko pono a waco, matineng minanam to wayway no tademaw o mahiniay o no syakayay a tineng. i zoma a nipitelac katinengan to o waco matineng pasadak to labolaboay a baloco' niza, mahiza i 2014 a mihca yoza I syong-ya-li a mitelacay malaheci to noniza itini i olatkatinengen to, tatenga' matineng ko waco mitapal to baloco' no tademaw, a pasadak to tatongos a wayway no baloco' niza. pakayzaen i he-ce-kong-ceng katinengen to i laboay a pono niza ya i wiliay a neyyey a podac, ato sin-ren-he ato he-wey , ato se-ciw , paingil to posakamo no tademaw ciniza. o caay kalecad a kamo to pahabayay to waco i tokay : o mihantayay to pahabay to waco, micidek i tokay pahabay to waco, o cacanan a kamo izaw amin. 狗吠噪音擾民. macangalen to nipiawaw no waco. . o isi ato tayi no waco caay asiken itiza han kasaopoan no katooday, paoning to liwliw, mibogay to weysen . yo tapotah papidang to waco caay kasisiket to waco, o sakatalawan to lihaday no tademaw. ano siketsiketen aca ko waco I loma', o sakatalawan to. o tabakiay a waco mahiza o aw a waco, o no katalalan a tangah a waco, o pitet a waco, o oles a waco, o satalawan to. milalid ko waco to pise a imelang, ato masingkiay a imelanga waco, ato sicilekay ko bilil anocaay sa o zomaay a imelang a waco. o kakanen no waco sa o mapalamelay (ano caay ka o titi ko kanen amin), i papabaw no kakanen , matekes ko sapakan to waco. i tini i hekal yadah to a kanatal ko mihangay a pahabay to waco i tokay, nika izaw to ko sapikowan a likec to pipahabay to waco, a pacocoken to sapaiyo ko waco, a pasiketen ano tahekal papidang, amiasik to tayi ato isi' no waco. nika i cowacowaay a tokay izaw to ko caay pitingil a pahabayay. o tineng no waco midama to kakitizaan a tineng o waco matineng to kakitizaan niza, namahiniay malasakapahay a midamaay ato mibahbahay a waco. o mamiadop a tineng na o misapoday ko waco, nika ano papinanamen, a macakat to ko no oles a tineng. mahiza: o mamiadop a waco ato milalaba' to sakimolmol sato milaop ko mabilalaba' to aadopen a apapikanay a waco ato yo amikalat henay pasibana' to i cowa ko aadopen hananay a poin a waco. mahica ko eneng i no waco a kapotan saw i ayaw no 9500 a mihcaan o toko-lic to ko waco, napakayza nipiadop no oles kohini masomad to o misapoday to koheni a milakalak tatatay sato ano caaysa tosa tatolo sa a masaopo, caay to kahiza yo somamad ko kasaopo malaklak to. o micapiay henay to tademaw a waco maliyohmaliyoh to a maozip, kyo o waco miida sato to mokan to kakanan no tademaw. namakayniay a nasolitan nasakamoan ato natinengan nisolitan ni 蔡宜庭 aci 高碧霞.</FORM>
    </S>
</TEXT>