<?xml version="1.0" ?>
<TEXT id="Wiki_Sakizaya_Nepal_a_kanatal_izaw_ya_cacay_a_sining" xml:lang="szy" source="Sakizaya Wikipedia, article: Nepal_a_kanatal_izaw_ya_cacay_a_sining" copyright="CC BY-SA" citation="Nepal_a_kanatal_izaw_ya_cacay_a_sining. (2025, May 05). In Wikipedia [Sakizaya]. https://szy.wikipedia.org/wiki/Nepal_a_kanatal_izaw_ya_cacay_a_sining" BibTeX_citation="@misc{Wiki_szy_Nepal_a_kanatal_izaw_ya_cacay_a_sining, title = Nepal_a_kanatal_izaw_ya_cacay_a_sining, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Nepal_a_kanatal_izaw_ya_cacay_a_sining} }">
    <S id="0">
        <FORM kindOf="original">== kakiliman == sabaw cacay ku mihecaan niza miliyas tu luma' sabaw sepat malingtu tu ci niza, mikilul tu nu kamisama a kawaw. 2005 a mihcaan, i tiza i buhang nu kilang ci niza muneng miinuli, cay kapikan caay kapinanum caay yaca kapiisi mutai', cacay bataan a bulad tu ci niza muneng haw sa, makatukuh tu i binawlan i cuwcuwaay tu a kanatal ku kawaw niza, ci &quot;Palde Dorje&quot; ku ngangan niza. nilaculan namalingatu muneng miinuli ciniza tu pangkiw a mihcaan haw sa, makatengil tu ku Nepal a cenhu, cuicul hantu ku ising atu mikingkiway a tademaw miazih. satu pakatengil tu ku i cuwacuwaay a tademaw hawsa, malawlaw tu ku katuuday a tademaw tayza a miazih, saakuakuway satu ku tademaw akatukuh i tiza, u katuuday sinziya a tademaw kalamkam satu tayza a mibaung cinizaan. caay pikan caay pinanum caay yaca piisi' mutai' tatenga' caay tu ku nu tademaw ku mahiniay sa, micalap tunu nipahcekan nu tahak a kawaw, i tawya amisalaheci tuyzaan a sining tatenga' haw u kabiyalawan asaan, uyni miazihay satu a pintaw lalid sa misasing cinizaan sepat a demiad sepat alabi i. azih han i 96 a tatukian tatenga' caay kapi saungaungay kya sining, atu caay ka kudus aca ku uzipi niza, ya bihid niza mahizatu bunabunalan tu, satu kakilukilul katuud katuud satu ku tademaw tayza mibaung ci nizaan, tuwaca pakalatu cacay lasubu a mang ku tademaw, uyaan usatezep nayay ku suni a kilangkilangan hawsa, masumad tu mahiza u salangsayay nu mipaypayay makengkeng, uyniyaca u pisaluimenga nu kazizeng izaw tu. uyza kacangalan sa ku liwliw.Nepal a cenhu langat hantu ku liwliw niya kilang. cacay ku langatan caay katanengen satu tulu satu ku nilangat tu liwliw, u pieneng ni ya sining, nau salengacay ku zikuz niza sa matuduh, satu mahamin tu matuduh ku zikuz niza, azih han ci niza caay kahica kapah tu ku banges, pakutay han tu baluhay sumanahay a zikuc ci niza, malalid tu muneng miinuli. satu ya baluhay a zikuc niza mahiza matuduh tuway, nikatuduh niya zikuc makacacay a tatukian katenes, uyni u kaww niza mamin masasing, katawidan min nu binawlan, uyni u pineng piinuli niza tu waluay a bulad, i sasa niya kilang culal sa kya cacay ciledekay a bau maduka kuni kalatan niya bau ci nizaan, nika caay kataising kya sining, caay yaca paising atu mukan tu canacana a sapayuan, u eneng niza miinuli a misakapah tu lalabuay nu uzip, ya uzip niza kapah satu mangaay tu kya dukak, uyza ya sining u katawidan tu ku mahiniay, Nepal atu Nipol a sinziya maseneng min mikilul cinizaan. uzuma tu ademiad bahel sa mahedaw caaytu kaazih ya sining, satu tulu a mihcaan mazih pinaay a papisingan ciniza, sakamu satu ya sining, caay ku kamisama kaku sa, u muliyaway mauzip tayni i hekal ci zinpuci' kaku sa, anu caay kalawlaw nu katuuday a tademaw kaku hawsa a matemuy pahcek tu enemay a mihcaan a miinuli pakasakamu tunu kamisama a kawawa, uyaanay i 2008 a mihcaan u mipupu'ay ci nizaan a tademaw i pabaw nu lala mikutkut tu cacay abuhang, a pieneng nizaan i labu miinuli, a izaw henay ku cacay a saydama' a mipadang mipupu'ci nizaan, sisa caay ka tepa nu katuuday ci niza. 2010 a mihcaan culal satu ci niza musakamu tunu kamisama'ay a kawa, atu musakamu tu kawaw nu mita u tademaw, uanub u ungang nu tademaw pihaceng tu pizazima tu kitakid, a padebu tu lacusay. maydih a pauzip kitakid atu pazumad tuyni u lacusay asepi, ayuni dada' u sapiinuli akawaw, anu mikilumin ku binawlan tu kamu nu kamisama ku tademaw hawsa, a masumad ku kapah nu kitakid, sakamu satu ci niza a lalid satu panutek palekal tu tineng a muenenng i tini, katukuh i katineng nu uzip tunu kamisama sa. namakayzaay a nasulitan nasakamuan atu natinengan nasulitan ni Sabak Tutuy i 2019 a mihcaan i tiza i Hupu a niyazu'</FORM>
        <FORM kindOf="standard">== kakiliman == sabaw cacay ko mihecaan niza miliyas to loma' sabaw sepat malingto to ci niza, mikilol to no kamisama a kawaw. 2005 a mihcaan, i tiza i bohang no kilang ci niza moneng miinoli, cay kapikan caay kapinanom caay yaca kapiisi motai', cacay bataan a bolad to ci niza moneng haw sa, makatokoh to i binawlan i cowcowaay to a kanatal ko kawaw niza, ci &quot;Palde Dorje&quot; ko ngangan niza. nilacolan namalingato moneng miinoli ciniza to pangkiw a mihcaan haw sa, makatengil to ko Nepal a cenho, coicol hanto ko ising ato mikingkiway a tademaw miazih. sato pakatengil to ko i cowacowaay a tademaw hawsa, malawlaw to ko katooday a tademaw tayza a miazih, saakoakoway sato ko tademaw akatokoh i tiza, o katooday sinziya a tademaw kalamkam sato tayza a mibaong cinizaan. caay pikan caay pinanom caay yaca piisi' motai' tatenga' caay to ko no tademaw ko mahiniay sa, micalap tono nipahcekan no tahak a kawaw, i tawya amisalaheci toyzaan a sining tatenga' haw o kabiyalawan asaan, oyni miazihay sato a pintaw lalid sa misasing cinizaan sepat a demiad sepat alabi i. azih han i 96 a tatokian tatenga' caay kapi saongaongay kya sining, ato caay ka kodos aca ko ozipi niza, ya bihid niza mahizato bonabonalan to, sato kakilokilol katood katood sato ko tademaw tayza mibaong ci nizaan, towaca pakalato cacay lasobo a mang ko tademaw, oyaan osatezep nayay ko soni a kilangkilangan hawsa, masomad to mahiza o salangsayay no mipaypayay makengkeng, oyniyaca o pisaloimenga no kazizeng izaw to. oyza kacangalan sa ko liwliw.Nepal a cenho langat hanto ko liwliw niya kilang. cacay ko langatan caay katanengen sato tolo sato ko nilangat to liwliw, o pieneng ni ya sining, nao salengacay ko zikoz niza sa matodoh, sato mahamin to matodoh ko zikoz niza, azih han ci niza caay kahica kapah to ko banges, pakotay han to balohay somanahay a zikoc ci niza, malalid to moneng miinoli. sato ya balohay a zikoc niza mahiza matodoh toway, nikatodoh niya zikoc makacacay a tatokian katenes, oyni o kaww niza mamin masasing, katawidan min no binawlan, oyni o pineng piinoli niza to waloay a bolad, i sasa niya kilang colal sa kya cacay ciledekay a bao madoka koni kalatan niya bao ci nizaan, nika caay kataising kya sining, caay yaca paising ato mokan to canacana a sapayoan, o eneng niza miinoli a misakapah to lalaboay no ozip, ya ozip niza kapah sato mangaay to kya dokak, oyza ya sining o katawidan to ko mahiniay, Nepal ato Nipol a sinziya maseneng min mikilol cinizaan. ozoma to ademiad bahel sa mahedaw caayto kaazih ya sining, sato tolo a mihcaan mazih pinaay a papisingan ciniza, sakamo sato ya sining, caay ko kamisama kako sa, o moliyaway maozip tayni i hekal ci zinpoci' kako sa, ano caay kalawlaw no katooday a tademaw kako hawsa a matemoy pahcek to enemay a mihcaan a miinoli pakasakamo tono kamisama a kawawa, oyaanay i 2008 a mihcaan o mipopo'ay ci nizaan a tademaw i pabaw no lala mikotkot to cacay abohang, a pieneng nizaan i labo miinoli, a izaw henay ko cacay a saydama' a mipadang mipopo'ci nizaan, sisa caay ka tepa no katooday ci niza. 2010 a mihcaan colal sato ci niza mosakamo tono kamisama'ay a kawa, ato mosakamo to kawaw no mita o tademaw, oanob o ongang no tademaw pihaceng to pizazima to kitakid, a padebo to lacosay. maydih a paozip kitakid ato pazomad toyni o lacosay asepi, ayoni dada' o sapiinoli akawaw, ano mikilomin ko binawlan to kamo no kamisama ko tademaw hawsa, a masomad ko kapah no kitakid, sakamo sato ci niza a lalid sato panotek palekal to tineng a moenenng i tini, katokoh i katineng no ozip tono kamisama sa. namakayzaay a nasolitan nasakamoan ato natinengan nasolitan ni Sabak Totoy i 2019 a mihcaan i tiza i Hopo a niyazo'</FORM>
    </S>
</TEXT>