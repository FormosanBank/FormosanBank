<?xml version="1.0" ?>
<TEXT id="Wiki_Sakizaya_u_kungku_ni_Api_Renged" xml:lang="szy" source="Sakizaya Wikipedia, article: u_kungku_ni_Api_Renged" copyright="CC BY-SA" citation="u_kungku_ni_Api_Renged. (2025, May 05). In Wikipedia [Sakizaya]. https://szy.wikipedia.org/wiki/u_kungku_ni_Api_Renged" BibTeX_citation="@misc{Wiki_szy_u_kungku_ni_Api_Renged, title = u_kungku_ni_Api_Renged, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_kungku_ni_Api_Renged} }">
    <S id="0">
        <FORM kindOf="original">u kungku ni Api Renged u mapalaway nu Pangcah Lidaw niyazu'. lacul aw kaku satu, ci Api Renged ku ngangan nu maku. naw adada ku saka lingatu a mapalaway. patayza a i misaydan nu ina, caay kangaay. sisa, naitawya, izaw kya baki, ci Bisay Parata, patayzahan ni ina aku, amipuhpuh isaw. kadihien i tina wawa, caay kakemet tu labi . naitawya micumud kaku tu putiput nu mapalaway sa, maka enem ku mihca nu maku. kangazah kaku tu cabay aku, sisa miliyas kaku, pahanhan kaku matenes. alaw miliyas tu kaku. caay katenes, siwawatu kaku. siwawa satu kaku tu sasabaay a wawa sa. mahizatu ku uzip nu maku, katukuh ayza. u imeleng nu maku sa, masienaw ku uzip aku. sikiptulay a pada , caay tu kadungdung, sienaw tu ku uzip aku. kanahantu isasa' nu cilal, maihza tu ku sienaw nu maku. mahiniay sa, u saayaway ku teka' amala mapalaway a lalekalan nu maku. mingaay atu payiyu niya mapalaway ni Bisay Palata. sakamu sa ciniza, u lalebuhan ku di'tu a ngangan nu maku. adada tuway kaku a lalekalan, kyu katuud ku di'tu midiput takuwan. usakasa, siwawa aca tu kaku, amahica mamikuwan tu mapalaway. musabilitu kyami, miliyas aca kamu. namakayniyan a nasulitan nasakamuwan atu natinengan nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun tina kungku namakay cudad ni Panay Mulu</FORM>
        <FORM kindOf="standard">o kongko ni Api Renged o mapalaway no Pangcah Lidaw niyazo'. lacol aw kako sato, ci Api Renged ko ngangan no mako. naw adada ko saka lingato a mapalaway. patayza a i misaydan no ina, caay kangaay. sisa, naitawya, izaw kya baki, ci Bisay Parata, patayzahan ni ina ako, amipohpoh isaw. kadihien i tina wawa, caay kakemet to labi . naitawya micomod kako to potipot no mapalaway sa, maka enem ko mihca no mako. kangazah kako to cabay ako, sisa miliyas kako, pahanhan kako matenes. alaw miliyas to kako. caay katenes, siwawato kako. siwawa sato kako to sasabaay a wawa sa. mahizato ko ozip no mako, katokoh ayza. o imeleng no mako sa, masienaw ko ozip ako. sikiptolay a pada , caay to kadongdong, sienaw to ko ozip ako. kanahanto isasa' no cilal, maihza to ko sienaw no mako. mahiniay sa, o saayaway ko teka' amala mapalaway a lalekalan no mako. mingaay ato payiyo niya mapalaway ni Bisay Palata. sakamo sa ciniza, o lalebohan ko di'to a ngangan no mako. adada toway kako a lalekalan, kyo katood ko di'to midipot takowan. osakasa, siwawa aca to kako, amahica mamikowan to mapalaway. mosabilito kyami, miliyas aca kamo. namakayniyan a nasolitan nasakamowan ato natinengan nasolitan nay paybaloco'ay a kawaw no sobana'ay a po 2018-1, nasolitan ni Toko Sayon tina kongko namakay codad ni Panay Molo</FORM>
    </S>
</TEXT>