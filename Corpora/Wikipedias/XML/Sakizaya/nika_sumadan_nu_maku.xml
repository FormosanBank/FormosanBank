<?xml version="1.0" ?>
<TEXT id="Wiki_Sakizaya_nika_sumadan_nu_maku" xml:lang="pwn" source="Paiwan Wikipedia, article: nika_sumadan_nu_maku" copyright="CC BY-SA" citation="nika_sumadan_nu_maku. (2024, December 07). In Wikipedia [Paiwan]. https://pwn.wikipedia.org/wiki/nika_sumadan_nu_maku" BibTeX_citation="@misc{Wiki_pwn_nika_sumadan_nu_maku, title = nika_sumadan_nu_maku, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nika_sumadan_nu_maku} }">
    <S id="0">
        <FORM kindOf="original">nika sumadan nu maku ci cabay kaku u mihecan niza izaw ku enem a bataan amihecaan, palida han nu maku izaw tu nikasumadan nu misu haw? sakamu sa ciniza: izaw tu nikasumad nu maku. i naayaw sa kaidihen nu maku sa, ci ina,ama, atu malakakaay, acawa, u cabay, u wawa, ayza sa, malingatu tu sa kaku sa maelmu'. hang, nika sumadan nu maku, caay ku ipabaway pahabayay kaku, amakamuku ku kitakit haw? hang, nika sumadan nu maku, ayza sa caay tu piselep tu nipacakay nu pacakayay, anu hacica kuniselepan paaca sa, a caay ka hicahica tu kaku, nika miedapedapay tu sapapicudad tu wawa nu heni. hang, nikasumadan nu maku, na mikacaw tu haya sa, makatukuh tu, pihalhal nu sapauculi nu paculilay, caay tu pianin piala.u mangeluh ku sakauzip niza. hang, nikasumadan nu maku, a caay tu pisakamu tu babalaki ku" kina kungku kinapina tu makatengil kina kungku, anu misakamu tu ku babalaki sa u makazatengay tu makaiwawaay tu kapahay a sakauzap niza. sisa eneng han itiza mitenengil. hang,nikasumadan nu maku, anu patelacay ku daw sa, caay tu kaku pipuelac tu tademaw, uynian ku kasumad nu maku. matineng tu nu pasalunganay ku tademaw, caay ka a sapilimata nu maku,anu sakapah han ku kawaw lihalay, lipahak, matezephan ku saedimay kya. hang, nikasumadan nu maku, ayza sa matineng tu nikaseneng tu tademaw, pasukapah ku balucu' nu tademaw, manamuh tu ku balucu' nu maku. hang, nikasumadan nu maku sa, caay tu kabiyalaw kaku tu sazikucen a zikuc, payawan anu malutlut han ku zikuc sa caluk han nu maku. a sausian ku nu ihekalay lakapah haw. hang, nikasumadan nu maku, misasusud (misainay) nu tademaw miliyas tu kaku, sapica saw ku mahiniay a maliyuh kuheni misatademaw i takuwaan. hang, nikasumadan nu maku, mitaneng tu kaku i cabayan sa caay tu mipeci tu sakiket nu cabay, manay caay tu kaatekakay ku balucu'. mahiza ku katuuday mitela'tela'an sakapahay tu tadayday mi sanaulan. hang, nikasumadan nu maku,ayza sa pamata kaku sazikuzan a demiad. patatenga tu izaw ku mahiniay sa, zikuzanay a demiad. hang, nikasumadan nu maku, u sadimatanu maku ayzasa,a hicaan mi sakaku malipahak, u sanamuhan a kawaw palipahak tu sakaku. nu sakapahay a ngatu yata tu, mabadabada tu, azihan u salengcay tu ku bukes i tangahatangahan. nazatengan nu sakauzip sa, izaw han ku akutiay nu balucu' tatawatu mabelec, izaw ku caay pahanhan han mikuliay layapan tu nu ipabaway. izaw aca ku caay katenes miliyas i kakulian sa, mideku tu i padekuwan, ita sa misaculiculi han, nipadaesu kita mauzip, anu caay tu kaanup, payawan saw anu pakuyucay atu kakitaan, anu matineng tu mikukay, i tanungtu sa ku balucu' a misayaw han tu ka lipahak han mauzip.u babalakiay tu ku miheca anu caay han kasumadsumad sa, mahiza misakuay sa kinapaday.</FORM>
        <FORM kindOf="standard">nika somadan no mako ci cabay kako o mihecan niza izaw ko enem a bataan amihecaan, palida han no mako izaw to nikasomadan no miso haw? sakamo sa ciniza: izaw to nikasomad no mako. i naayaw sa kaidihen no mako sa, ci ina,ama, ato malakakaay, acawa, o cabay, o wawa, ayza sa, malingato to sa kako sa maelmo'. hang, nika somadan no mako, caay ko ipabaway pahabayay kako, amakamoko ko kitakit haw? hang, nika somadan no mako, ayza sa caay to piselep to nipacakay no pacakayay, ano hacica koniselepan paaca sa, a caay ka hicahica to kako, nika miedapedapay to sapapicodad to wawa no heni. hang, nikasomadan no mako, na mikacaw to haya sa, makatokoh to, pihalhal no sapaocoli no pacolilay, caay to pianin piala.o mangeloh ko sakaozip niza. hang, nikasomadan no mako, a caay to pisakamo to babalaki ko" kina kongko kinapina to makatengil kina kongko, ano misakamo to ko babalaki sa o makazatengay to makaiwawaay to kapahay a sakaozap niza. sisa eneng han itiza mitenengil. hang,nikasomadan no mako, ano patelacay ko daw sa, caay to kako pipoelac to tademaw, oynian ko kasomad no mako. matineng to no pasalonganay ko tademaw, caay ka a sapilimata no mako,ano sakapah han ko kawaw lihalay, lipahak, matezephan ko saedimay kya. hang, nikasomadan no mako, ayza sa matineng to nikaseneng to tademaw, pasokapah ko baloco' no tademaw, manamoh to ko baloco' no mako. hang, nikasomadan no mako sa, caay to kabiyalaw kako to sazikocen a zikoc, payawan ano malotlot han ko zikoc sa calok han no mako. a saosian ko no ihekalay lakapah haw. hang, nikasomadan no mako, misasosod (misainay) no tademaw miliyas to kako, sapica saw ko mahiniay a maliyoh koheni misatademaw i takowaan. hang, nikasomadan no mako, mitaneng to kako i cabayan sa caay to mipeci to sakiket no cabay, manay caay to kaatekakay ko baloco'. mahiza ko katooday mitela'tela'an sakapahay to tadayday mi sanaolan. hang, nikasomadan no mako,ayza sa pamata kako sazikozan a demiad. patatenga to izaw ko mahiniay sa, zikozanay a demiad. hang, nikasomadan no mako, o sadimatano mako ayzasa,a hicaan mi sakako malipahak, o sanamohan a kawaw palipahak to sakako. no sakapahay a ngato yata to, mabadabada to, azihan o salengcay to ko bokes i tangahatangahan. nazatengan no sakaozip sa, izaw han ko akotiay no baloco' tatawato mabelec, izaw ko caay pahanhan han mikoliay layapan to no ipabaway. izaw aca ko caay katenes miliyas i kakolian sa, mideko to i padekowan, ita sa misacolicoli han, nipadaeso kita maozip, ano caay to kaanop, payawan saw ano pakoyocay ato kakitaan, ano matineng to mikokay, i tanongto sa ko baloco' a misayaw han to ka lipahak han maozip.o babalakiay to ko miheca ano caay han kasomadsomad sa, mahiza misakoay sa kinapaday.</FORM>
    </S>
</TEXT>