<?xml version="1.0" ?>
<TEXT id="Wiki_Sakizaya_mapuwah_ku_silamalay_a_buyu’_nu_Taal_nu_Philippines" xml:lang="pwn" source="Paiwan Wikipedia, article: mapuwah_ku_silamalay_a_buyu’_nu_Taal_nu_Philippines" copyright="CC BY-SA" citation="mapuwah_ku_silamalay_a_buyu’_nu_Taal_nu_Philippines. (2024, December 07). In Wikipedia [Paiwan]. https://pwn.wikipedia.org/wiki/mapuwah_ku_silamalay_a_buyu’_nu_Taal_nu_Philippines" BibTeX_citation="@misc{Wiki_pwn_mapuwah_ku_silamalay_a_buyu’_nu_Taal_nu_Philippines, title = mapuwah_ku_silamalay_a_buyu’_nu_Taal_nu_Philippines, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/mapuwah_ku_silamalay_a_buyu’_nu_Taal_nu_Philippines} }">
    <S id="0">
        <FORM kindOf="original">mapuwah ku silamalay a buyu' nu Taal nu Philippines (kamu nu Hulam: 菲律賓Taal火山爆發) kakiliman Philippines a kanatal "Taal" silamalay a buyu' na mapuwah i 109 a mihcaan cacay a bulad sabaw tusa a demiad hawsa, lalid satu mapuwak ya wacah atu abuh nu lamal, itizaay a tapang lihanaw sa tu nu ayzaay a kinapuwak a buyu', hakay muliyaw aca mahiza i 1754 a mihecaan, hakay lalid asa pinaay tu a mihcaan tuwaca tu pinaay tu a bulad, satu i tizaay mikuwanay tapang zateng sa ayza ku pihacengay a kawaw sa. nilaculan natimulan nu "Manila" tu 65 kungli, micapi tu aidangan "Tagaytay" a lamal buyu' , lalid sa a mapuwak tu tusa kungli katalakaw ku wacah atu abuh nu lamal. "Taal" malalid tu mapuwah tu tusa kungli katalakaw ku lahud atu abuh lamal nu buyu'. ayza paayaw tu kaninel, nayay ku wantan katalawan amapuwah pinaay demiad hakya pinaay a tatukian bahal asa maninel. abuh na lamal mabiw maliwasak katuku i kenis nu Manil, edeb hatu ku pahikukian nu Manila, ayza maazih tu pisaungay na buyu' a lamal, misulimet tu pibahelan atu pidebuan nu hikuki, Taal" a lamal nu buyu' nu wamisan pakala tu 140 kungli "Clark" a pahikukian amalalid tu kuni pibahel pidebu nu hikuki. "Clark" silamalay a buyu' amala tu "Batabgs" a kenis musakamu tu masatebuc tusaan. Philippines micekiway tu ninel ci " phivolca" hinisa na malahuk katukuh ayza tu sabawtulu a demiad i "Taal" a kenis kina 144 maninel kuyni a silamalay a buyu', tabaki ku kaninel hakay alalid saya lamal alanu' micumud i "Taal", amuliyaw aca mabuwak. "Phivolcs" a silamalay buyu' situngusay tunian a kawaw ci "Antonia Bornas" a tademaw nanipalitaan nu tentay hawsa sakamu sa,nakapuwah na buyu' hawsa. hakay amapuwak aca hinay pinaay tu a mihacaan atu pinaay a bulad. Bornas hinisa, 1911 a mihcaan "Taal" a buyu' amalalid hena tu pinaay a demiad, nika mapatay tu ku1.300 a tademaw.namikinsa tu naayaway ni kiluan, "Taal" a buyu' na milawat kina tulu bataan izaw ku tulu a mapuwah, uzuma satu i 1911 a mihcaan nuyzaan nu lahud ku kapuwah, 1754 a mihcaan unu "plinian" akapuwah kahatini nu mihecaan u satabakiay saicelangay sabuw tusa a demiad a yadah ku lahud, lamal nu buyu' atu saatilad nu ba'tu mapuwah ku lanu' nu lamal katukuh i sabaw tulu a demiad, sakamu sa ku mutesekay a tedemaw u katalawan a kabuwak hakay amabuwak aca tu pinaay a demiad atu tatukian. u abu namal sabaw tusa a demiad makay amis mabiw katukuh i "Manila",kanatalay a pahikukian palasawad hantu ku lima lasubu ku pibahel nu hikuki, sabaw tulu a demiad nama susul tu ku abu hawsa, kapah tu mubahel ku nu zuma a hikuki a mudebu, nika pihaceng kuni kautang, katuud ku labang ngelu' satu muhalhal i pahikukian. ayza nayay henay ku madukaay a tadmaw, nika, "Clark" a kenis ya cacayay a tulaku mamin u lamal abuh mabelin tu i zazan , amapatay kuya paculilay namakayni kalameneng nu zazan. "Malila" cenciyen kalaliwnang sabaw tulu ademiad masatezep tu kuni kalaliwnang."Philippines" a Cungtung ci Duterte mitudawa tu "Manila" cenbu sabaw tulu a demiad pasasaen kuni pibahel nu hikuki, "Manila" a cacudadan papihibangen amin ku micudad.uyni u katuuday macacelcelay a kenis i sabaw tulu a demiad mahapinang tu mawada' tu ku tademaw, itizaay amikuwanay a tapang amisakaamu tu binawlan siimelangay tu tahanhannan ilabu han nu luma' acaykasa mahedup ku abuh nu lamal, niyazu'ay pacakayay tu sapipuut tu laway malaalaw tu mahamin tu macakay. sakamu sa ku mitesekay tu lala' a tademaw, "Taal" buyu' a lamal sumanah akuti' ya lanu' a lala' makulud namakay nuwamisan tuya baluhay nikapelaan mapuwak tu lima lasubu dipah katalakaw. "Taal" a buyu' na mapuwah tu abuh dada' hawsa, amapuwak tu 6.4 kungben ku ba'tu, ya ba'tu maliwasak tu i tapiingan nu taku."Taal" silamalay buyu' i kitakit sakacacay u saadidiay nu silamalay buyu', iayaw tu 450 a mihcaan kina tulu bataan izaw ku sepat ku kapuwak. "Philippines" i kitakit u sadayumay satebuc a kanatal, paymihcaan pakala tu tusa bataan ku kabaliyu's, "Philppines" itini i liwliw walibayu' u silamalay a buyu', hina ninel atu mapuwahay a buyu'. nisulitan i cudad 2000 a mih'caan katukuh 2016 a mih'caan, katebuc nu "Philppins" mapatay tu ku tusa a mang izaw ku tuluay a malebu nu tademaw, macayatay a tademaw cacay ai'k tusaay a malebut lima lasubu a mang, nilaculan nu binawlan malawpesay pakala tu tusa lasubu ai'k a kalisiw, palecad han tu paymih' ecaan malawpesay a kalisiw sabaw tusa ai'k.</FORM>
        <FORM kindOf="standard">mapowah ko silamalay a boyo' no Taal no Philippines (kamo no Holam: 菲律賓Taal火山爆發) kakiliman Philippines a kanatal "Taal" silamalay a boyo' na mapowah i 109 a mihcaan cacay a bolad sabaw tosa a demiad hawsa, lalid sato mapowak ya wacah ato aboh no lamal, itizaay a tapang lihanaw sa to no ayzaay a kinapowak a boyo', hakay moliyaw aca mahiza i 1754 a mihecaan, hakay lalid asa pinaay to a mihcaan towaca to pinaay to a bolad, sato i tizaay mikowanay tapang zateng sa ayza ko pihacengay a kawaw sa. nilacolan natimolan no "Manila" to 65 kongli, micapi to aidangan "Tagaytay" a lamal boyo' , lalid sa a mapowak to tosa kongli katalakaw ko wacah ato aboh no lamal. "Taal" malalid to mapowah to tosa kongli katalakaw ko lahod ato aboh lamal no boyo'. ayza paayaw to kaninel, nayay ko wantan katalawan amapowah pinaay demiad hakya pinaay a tatokian bahal asa maninel. aboh na lamal mabiw maliwasak katoko i kenis no Manil, edeb hato ko pahikokian no Manila, ayza maazih to pisaongay na boyo' a lamal, misolimet to pibahelan ato pideboan no hikoki, Taal" a lamal no boyo' no wamisan pakala to 140 kongli "Clark" a pahikokian amalalid to koni pibahel pidebo no hikoki. "Clark" silamalay a boyo' amala to "Batabgs" a kenis mosakamo to masateboc tosaan. Philippines micekiway to ninel ci " phivolca" hinisa na malahok katokoh ayza to sabawtolo a demiad i "Taal" a kenis kina 144 maninel koyni a silamalay a boyo', tabaki ko kaninel hakay alalid saya lamal alano' micomod i "Taal", amoliyaw aca mabowak. "Phivolcs" a silamalay boyo' sitongosay tonian a kawaw ci "Antonia Bornas" a tademaw nanipalitaan no tentay hawsa sakamo sa,nakapowah na boyo' hawsa. hakay amapowak aca hinay pinaay to a mihacaan ato pinaay a bolad. Bornas hinisa, 1911 a mihcaan "Taal" a boyo' amalalid hena to pinaay a demiad, nika mapatay to ko1.300 a tademaw.namikinsa to naayaway ni kiloan, "Taal" a boyo' na milawat kina tolo bataan izaw ko tolo a mapowah, ozoma sato i 1911 a mihcaan noyzaan no lahod ko kapowah, 1754 a mihcaan ono "plinian" akapowah kahatini no mihecaan o satabakiay saicelangay sabow tosa a demiad a yadah ko lahod, lamal no boyo' ato saatilad no ba'to mapowah ko lano' no lamal katokoh i sabaw tolo a demiad, sakamo sa ko motesekay a tedemaw o katalawan a kabowak hakay amabowak aca to pinaay a demiad ato tatokian. o abo namal sabaw tosa a demiad makay amis mabiw katokoh i "Manila",kanatalay a pahikokian palasawad hanto ko lima lasobo ko pibahel no hikoki, sabaw tolo a demiad nama sosol to ko abo hawsa, kapah to mobahel ko no zoma a hikoki a modebo, nika pihaceng koni kaotang, katood ko labang ngelo' sato mohalhal i pahikokian. ayza nayay henay ko madokaay a tadmaw, nika, "Clark" a kenis ya cacayay a tolako mamin o lamal aboh mabelin to i zazan , amapatay koya pacolilay namakayni kalameneng no zazan. "Malila" cenciyen kalaliwnang sabaw tolo ademiad masatezep to koni kalaliwnang."Philippines" a Congtong ci Doterte mitodawa to "Manila" cenbo sabaw tolo a demiad pasasaen koni pibahel no hikoki, "Manila" a cacodadan papihibangen amin ko micodad.oyni o katooday macacelcelay a kenis i sabaw tolo a demiad mahapinang to mawada' to ko tademaw, itizaay amikowanay a tapang amisakaamo to binawlan siimelangay to tahanhannan ilabo han no loma' acaykasa mahedop ko aboh no lamal, niyazo'ay pacakayay to sapipoot to laway malaalaw to mahamin to macakay. sakamo sa ko mitesekay to lala' a tademaw, "Taal" boyo' a lamal somanah akoti' ya lano' a lala' makolod namakay nowamisan toya balohay nikapelaan mapowak to lima lasobo dipah katalakaw. "Taal" a boyo' na mapowah to aboh dada' hawsa, amapowak to 6.4 kongben ko ba'to, ya ba'to maliwasak to i tapiingan no tako."Taal" silamalay boyo' i kitakit sakacacay o saadidiay no silamalay boyo', iayaw to 450 a mihcaan kina tolo bataan izaw ko sepat ko kapowak. "Philippines" i kitakit o sadayomay sateboc a kanatal, paymihcaan pakala to tosa bataan ko kabaliyo's, "Philppines" itini i liwliw walibayo' o silamalay a boyo', hina ninel ato mapowahay a boyo'. nisolitan i codad 2000 a mih'caan katokoh 2016 a mih'caan, kateboc no "Philppins" mapatay to ko tosa a mang izaw ko toloay a malebo no tademaw, macayatay a tademaw cacay ai'k tosaay a malebot lima lasobo a mang, nilacolan no binawlan malawpesay pakala to tosa lasobo ai'k a kalisiw, palecad han to paymih' ecaan malawpesay a kalisiw sabaw tosa ai'k.</FORM>
    </S>
</TEXT>