<TEXT id="Wiki_Sakizaya_Palamitan" xml:lang="pwn" source="" copyright="" citation="" BibTeX_citation="">
    <S id="0">
        <FORM>Palamitan u sulit nu Hulam u siwkay nu niyazu' i Hualien a kuwan nu Kalinku ku niyazu' nu Palamitan. u kasalumaluma' nu Palamitan sa, 1,016 ku luma'. kumud nu kasabinawlan sa, 2,787 ku tademawan. kasabinawlan nu Ingcumin sa, 826 ku tademaw, pakalatu 30 . u zuma sa, cay ku Ingcumin, 1,961 ku tademaw, pakalatu 70 . u asip nu cidekay a tademaw u kasabinacadan, Pangcah(Amis) 17 , Yuwatan(Bunun) 1 , Taluku(Truku) 8 , Tayan(Tayal) 1 , zumazuma 1 . u Pangcah a niyazu' u Pangcah(Amis) atu Sakizaya a niyazu' kuyni. u tumuk nu niyazu' u Sakizaya a tadamaw tu nuayaw katukuh ayza. u zuma a tademaw sa u Taluku(Truku) atu Tayan(Tayal). yadah ku cidekay itini. u Sakizaya a tademaw izawtu ku Sakizaya itini, caykatuud ku Sakizaya, uzuma a tademaw sa u Taluku Tayan atu Yuwatan, katuud ku Hulalm intini mueneng. u cidekay nu Taywan Yincumin u siwkay nu Yincumin u Yincumin sananay, u saayaway a muenengay a tademaw itini, itini uyiniyan a subal. u sasubana'ay a kamu sa, Taywan Yincumin sa mikitinay "Timul Subal kamu cidekay" saan. u niyazu' sa, u luyaluy nu tademaw, pulung muengeneng, u kabana' kami, hina u lalumaay amin i niyazu', caay kayadah ku ihekalay a tademaw. silecaday a lalangawan, lisin, kamu, atu kabanaan. si kalilidan(Tumuk) saca babalaki mililid tu niyazu'. i Taywan Yincumin, izaw ku 16 cidekay puluung sa 748 a niyazu', maka 55 a mang a tademaw. satabakiaya a cidekay ku Pangcah(Amis), saadidi'ay a cidekay ku Laaluwa. u tabakiaya a niyazu' sa, ku Tapalong, u niyazu' nu Pangcah(Amis). tademaw nu Yincumin, pulung sausi katukuh 2017 a mihcan 12 a bulad malalitin tu ihekalay atu zumaay a natinengan</FORM>
    </S>
</TEXT>
