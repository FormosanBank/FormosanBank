<?xml version="1.0" ?>
<TEXT id="Wiki_Sakizaya_masatademaway_a_buting" xml:lang="szy" source="Sakizaya Wikipedia, article: masatademaway_a_buting" copyright="CC BY-SA" citation="masatademaway_a_buting. (2025, May 05). In Wikipedia [Sakizaya]. https://szy.wikipedia.org/wiki/masatademaway_a_buting" BibTeX_citation="@misc{Wiki_szy_masatademaway_a_buting, title = masatademaway_a_buting, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/masatademaway_a_buting} }">
    <S id="0">
        <FORM kindOf="original">== kakiliman == 1962 a mihcaan i Sulian izaw ya cacay nu hitayay a balunga misulapay tu lalabu nu bayu nu Goba, mikawaway mikilimay tu bakudang a lacu, satu bahal maazih tu nu heni ya namakayzaay i Yatelans a masatademaway a buting. nilaculan itawya uynian nu Sulian misulapay i bayu a balunga, mitupinay tu kesiyciya atu sinmungay a hitay, i sasaay nu bayu nu Goba mikilimay tu 1962 a mihcaan na makuwangay nu Meiguo ya macelemay a balunga nu Sulian. sakukamu. uynian a balunga izaw ku nitupinan tu mibahelay a bakudang sa. cacay ya kesiyciya mikilulay tu balunga, na maka ci Uykelite puse na nilisimetan tu nakamuan patahkalen niza, ya misulapay a balunga katukuh i kitizaan nu macelemay a balunga, maydih ataneng mahapinang maazih kuya kitizaan niya macelemay a balung. satuway pazeng han nu heni ku nu nanumay a sapisasing kilul sa tu pisaungay nu isasaay a bayu, bahal sa muculal i nu ayawan ya cacay lumeniay a adingu mahiza u Ditu, ya tademaw amin panutek sa miazih mutuwa' tu ku laway a pasema', caay palatatenga tu mata nu uzip tu nikaazihan a adingu. tatenga, uynian masasumaay a mauzipay azihan sa u buting aca, nika mahiza u adidiay a wawa, izaw ku lingasa, u banges izaw sikiynas, pasayza sa mudanguy i nu ayawan nu sapasasingan, lalini' sa ku mata niza pawang tuya sapasasingan, nika kasenun betil satu miliyas, ya mapaaway miazih henay a tademaw mapawan tu amin ku sakawawan, uyza saca cacay ku nizateng a hicaen mizakep ci nizaan sa. satu uyza nizakepan nu heni tu mauzipay nu bayuay, tuya sapitaneng a tangku nu heni, pazeng han nuheni i bayu tu pipazengan tu nizakepan, au u miadingki ku mikuwanay, caay ka tenes, masabana' mabihkac tu ya wawa buting, satuway zakep hatu niya musakawaway a tademaw pazeng han nu heni i lalabu niya tangku, yu mibuhat ku heni tuya panan nu tangku, matengil ku lalum a ngiha' mahiza u haytun ku suni niza, saca patahkal sa tu cacay landaway kulit a lima niza, ya cacay musakawaway a tademaw cumud sa i tangku a mitengteng miala patahkal tuya wawa buting a patayzaen nu heni i nu zumaan cacay u galasuay tingalaway a nanum pazeng han i labu nu tangku ya wawa buting, taneng maazih ku tanayu' niza pakala tu tusa a dipah, u kinas amin ku uzip niza, u tangah siadiping tu nu ukakay, u sakacekukan nu tademaw kyam hawsa, patahkalen niza ya tangah niza i pabaw nu nanum sakamu satu ya wawa buting, na makayzaay i Yatelantisi kaku sa, paydangen kaku sa ku kamu niza. ci Uynuke puse namatengi niza adidi' tu a mapulin i sasa. uya nakamu niya wawa buting hawsa, &quot;Yatelantisi&quot; i ayaw nu pinaay tu a lasubu amang a mihcaan, na mibalat miawas tu Africa atu South Ameerica, nika mahicaay hakya haymaw satu mucelam ku lala', a taneng patatungus tu baluhay a kakitizaan a mauzip hawsa, itizaay muenengay a tademaw haymaw satu ci lingasa' atu sikinas ku uzip, malecad kuni kauzip nu mihcaan nu heni pakala tu tulu lasubu a mihcaan. ayza u katuud nu tademaw nu heni pakala tu tulul a lasubu amangan, saisasaay i labuay nu bayu ku heni mueneng, cacay nu ba'tu atu sanbu ku nisangaan tu tuse, u kamu niya masatademaw a buting hini sa. &quot;Yatelantisi&quot; a tademaw matineng mitudung malatademaw, paeneng sa tu demiad tahelal micamul tu katuuday a tademaw a miazih tu kacakat tu tineng nu tademaw. sazikuzay satu hawsa caay tu panukasen nu heni i bayu ya masatademaw a buting, azihan sa patayzaen nu heni i &quot;Sue&quot;, a kanatal, itiza i kaliyuhanay a kakitizaan malingatu migingkiw, nika yamauzipay caay tu pisakamu, macapi tu cacay a lasubu tu a mihacaan, i kitakit nu i cuwcuwaay a kanatal a balunga' atu nu hitayay a balung', i bayu madaceb tu katalawan a kawaw, i lalabu nu bayu izaw ku kaliyuhan micidekay icelangay a likat padil, atu muculal ku kaliyuhanay a caay katinengan a mauzipay. katukuh ayza, kuyni mahiniay micidekay, ayza katuud ku kesiyciya mizateng cay ka tineng tu mahiniay a kawaw. &quot; Meiguo&quot; a kesiyciya miazih nigingkiwan tu pinaay a mihcaan, patahkal tu nizateng niza, uyni mahiniay micidekay hakay izaw i zikuzan ku ni dimutan tu canacana namakayzaay i zumaay macakatay ku nikauzip a kanatalay sa, mizatenga miazih tu mahiniay, i sasaay nu bayu a tademaw, tanengay i lalabu sibaliay a bayu mauzip, taneng aca mauzip tu sibaliay a bayu. u ayaway nu kasumamadanay sakacacay a tademaw sa ku kamu, u mahicaay a kawaw sa, ita u tademaw lalingatuan namakay bayuay sa, ayzaay a tademaw mananam tu i hekal mahiniay a sakuniuzip, tinaku , manamuh mukan tu aheciday, matineng mingaduy, manamuh mukan tu buting, uynian mahiniay u i hekalay tu zumaay a adupan cay kahini. patinaku kita u tademaw, anu masazuma tu kita u tademaw hawsa, hakay malatusa kuni kauzip nu mita u tademaw, i labuay nu bayuay atu i hekal mauzip a tademaw, tatukusay hawsa u tademaw han, macelemay i lalabu nu bayu, u i sasaay nu bayu a tademaw han. hinisa ku micudaday nu Eluosi, uyni paayaw a mizateng tatenga' anu ita u taneng ya i bayuay kaliyuhan melit a likat tu lalid nu dimiad atu laed nu demiad sulit han izaw haca ku nu ayzaay nu dingkiay a sapisausi, taneng ya i sasaay nu bayu a tademaw, kau meli a likat ku sapasuna' tu zazan pasayza titaan u i hekalay a tademaw patahkal tu satakus a mihulak tu mima. sakatusa tu azihan u i sasaay nu bayu a tademaw, cay kasatusa nu mita a tademaw ku heni, hakay munengay i sasaay nu nanum u masazumaay sitineng a waysin a tademaw kuheni, sakahiza uynian mauzipay sitinengay atu keci' malecad kutineng macaliway tu ku nu tademaw a tineng. saca matineng i bayu mauzip, niku u micidekay ku mahiniay, caay ka katuud ku palatatengaay nu kesiyciya. Meiguo a kesiyciya ci Santesun i nikauzipay niza a demiad, itiza tu panutek tu i sasaay a kitakit saliyawliyaw sa a migingkiyu tu mahiniay a kawaw, yadah tu ku nisulitan tu sibaketay u siacaay a ulic. ci Santesun mikacaw tu mipelaay tu kuli a balunga', i tippan a bayu i balunga maazih niza ku cayay sakaliyuhan micidekay a azihan, cacay masamulmulay salengacay micidekay a tuud, bahal sa namakayza matahpuay nu kuli muculal i bayu, &quot;kaca&quot; sa ku suni masetul mamelmel tu ku cacay dipah kakibetul nu tihpa a kuli, satu bahal sa malasawad tu, ci &quot;Santesu&quot; namakayni palatateng'tu ciniza, i hekal izaw tu ku satalakaway macakatay nikauzip nu i sasaay nu bayu sa, kilul tu nikacakat nu keci', i kitakit tu i cuwacuwaay a kakitizaan lalid sa muculal, mahizaay i sasaay nu bayu, ya kamu nu pakazihay a tatengaay uynian u micidekay mauzipay, hakay u pibalakas nu itiniay a tatengaay hakya sa amin ku tademaw, iza henay u tademaw amin tu i cawacawaay a kanatal pakazih tu i sasa nu bayu tu nisangaay a luma', kuyni nisangaan a luma, sakamu sa ku zuma a tademaw u nisubelidan abacu nu sitinengay nu i sasaay nu bayu a tademaw sa. 1992 a mihcaan tu lalud saluyalu sa ya kuli nu&quot;Spain&quot; i sasa nu bayu mialaay tu nu bayuay a lami', satu sa maazih tu nu heni ku tabakiay tingalaw masamulmulay ku tukun niya luma', 1993 a mihcaan pitu a bulad &quot;Meiguo atu Yingguo&quot; a kesiyciya i tippanbayu pakala tu cacay malebut a detek, i sasa nu bayu maazih aca nu heni ku tusa tabakiay a Cinceta, mahiza u malikatay a galasu nisangaan katanayu' nu lilis pakala tu cacay a lasubu a ditek u talakaw pakala tu tusa lasubu a ditek, satu ya tusaay a Cinceta kaliyuhan malahdaw tu caay tu kaazih, caay tu katepa nu tademaw. u zuma satu u kamu nu i sakakaay nu hitay nu&quot;Meiguo&quot; ci henli, na i &quot;Bermuda Delta&quot; a kakitizaan i sasa nu nanum 360 a ditek, maazih tu niza ya Cinceta uynian atu &quot;Aiji a Cinceta u hekal niza misengi tuyza i sasaay nu bayu tu ni sangaan a luma', sanamin ku kamu nu binawlan amin u i sasaay nu bayu a tademaw sapiala tu na i sasaay a simal atu sagasuan nu kusi sa, u zuma a tademaw caay palatatenga tuyan a luma' nu i sasaay a bayu a tademaw u aheciday a nanum sapala abesaay a namu a tuud sa, tuwaca u zuma a tademaw mizateng uyni sa sapadingki nu i sasaay a tademaw sa ku kamu, satu a mapatatungusay tuyni u kamu nu kesiyciya. sanamahini kuyni musin a &quot;Bermuda&quot;, i Bermuda' u tabakiay a kenis sa namahini hinalalid macelem ku balunga' atu mahetik ku hikuki atu i tiniay a kenis a kacacayat tu caay kalecad a dingki, uyni tu cay ka lecad a dingki, anu malalacal tu isasaay a bayu a Cinceta, nika, izaw ku zuma aca ku singmunay miditekay tu lala' hinisa. nu ayawan ni kaazihan tu isasaay a nisangaan a luma' ,u tatengaay nu micidekay nu lahaday ni sangaan sa, caay ku nisangaan nu tademaw samin ku kamu, izaw henay ku kamu nu kesiyciya, uynian na Cinceta caay ku nu lahaday a lalaculan sa, uyni kazihan tu kakitizaan a laed tu &quot;Maya&quot; a tademaw a niyazu' caay kabatad tu Peninsula de Yucatan. na makayni ku pizatenga kyami hawsa, kuynian nisangaan a lumu' hakay nu kasumamadan henay nu Maya a tademaw a luma', zayhan na masumad ku hekal kyu mahamin tu macelem i sasa nu bayu. izaw hena ku milecaday, ayzaay tu Meiguo tatusa ya matinengay miala tu &quot;Shark&quot; , i Jialebihai a bayuan pakala tu sabaw cacay ku Shark a buting, u zuma cacay tula' a&quot;Shark&quot; 18.3 a dipan ku tanayu, yu mitukad tuya &quot;Shark&quot; hawsa, i bituka niza mazih ku masasumaay a ukak, i pabaway nu uzip a ukak tulu hun cacay mahiza u balakiay nu tademaw a ukak, nika namakay masaditay a ukak azihan han nu tabakian a buting a ukak, itawya ya ukak patayza han nu mibutingay i taylin, nanikinsaay ya uzip niya buting, azihan tatenga' u mahiniay u masatademaway a buting. pakayni i kapicidekan a ukak,u taylin miawzaay tu mitesekay a micekiway a tademaw, uyni nisulitan pacumud han i tinnaw, kilulhan mikulit tu wayway niya ukak tatenga u masatademaway a buting i pabaway a uzip sa u tademaw i sasa nu uzip sa u buting sikinas tuway. ayza palatatenga' tu amin ku binawlan, tatenga' i sasa nu bayu izaw tu ku mahiniay a mauzipay. nisilitan</FORM>
        <FORM kindOf="standard">== kakiliman == 1962 a mihcaan i Solian izaw ya cacay no hitayay a balonga misolapay to lalabo no bayo no Goba, mikawaway mikilimay to bakodang a laco, sato bahal maazih to no heni ya namakayzaay i Yatelans a masatademaway a boting. nilacolan itawya oynian no Solian misolapay i bayo a balonga, mitopinay to kesiyciya ato sinmongay a hitay, i sasaay no bayo no Goba mikilimay to 1962 a mihcaan na makowangay no Meigoo ya macelemay a balonga no Solian. sakokamo. oynian a balonga izaw ko nitopinan to mibahelay a bakodang sa. cacay ya kesiyciya mikilolay to balonga, na maka ci Uykelite pose na nilisimetan to nakamoan patahkalen niza, ya misolapay a balonga katokoh i kitizaan no macelemay a balonga, maydih ataneng mahapinang maazih koya kitizaan niya macelemay a balong. satoway pazeng han no heni ko no nanomay a sapisasing kilol sa to pisaongay no isasaay a bayo, bahal sa mocolal i no ayawan ya cacay lomeniay a adingo mahiza o Dito, ya tademaw amin panotek sa miazih motowa' to ko laway a pasema', caay palatatenga to mata no ozip to nikaazihan a adingo. tatenga, oynian masasomaay a maozipay azihan sa o boting aca, nika mahiza o adidiay a wawa, izaw ko lingasa, o banges izaw sikiynas, pasayza sa modangoy i no ayawan no sapasasingan, lalini' sa ko mata niza pawang toya sapasasingan, nika kasenon betil sato miliyas, ya mapaaway miazih henay a tademaw mapawan to amin ko sakawawan, oyza saca cacay ko nizateng a hicaen mizakep ci nizaan sa. sato oyza nizakepan no heni to maozipay no bayoay, toya sapitaneng a tangko no heni, pazeng han noheni i bayo to pipazengan to nizakepan, ao o miadingki ko mikowanay, caay ka tenes, masabana' mabihkac to ya wawa boting, satoway zakep hato niya mosakawaway a tademaw pazeng han no heni i lalabo niya tangko, yo mibohat ko heni toya panan no tangko, matengil ko lalom a ngiha' mahiza o hayton ko soni niza, saca patahkal sa to cacay landaway kolit a lima niza, ya cacay mosakawaway a tademaw comod sa i tangko a mitengteng miala patahkal toya wawa boting a patayzaen no heni i no zomaan cacay o galasoay tingalaway a nanom pazeng han i labo no tangko ya wawa boting, taneng maazih ko tanayo' niza pakala to tosa a dipah, o kinas amin ko ozip niza, o tangah siadiping to no okakay, o sakacekokan no tademaw kyam hawsa, patahkalen niza ya tangah niza i pabaw no nanom sakamo sato ya wawa boting, na makayzaay i Yatelantisi kako sa, paydangen kako sa ko kamo niza. ci Uynoke pose namatengi niza adidi' to a mapolin i sasa. oya nakamo niya wawa boting hawsa, &quot;Yatelantisi&quot; i ayaw no pinaay to a lasobo amang a mihcaan, na mibalat miawas to Africa ato Sooth Ameerica, nika mahicaay hakya haymaw sato mocelam ko lala', a taneng patatongos to balohay a kakitizaan a maozip hawsa, itizaay moenengay a tademaw haymaw sato ci lingasa' ato sikinas ko ozip, malecad koni kaozip no mihcaan no heni pakala to tolo lasobo a mihcaan. ayza o katood no tademaw no heni pakala to tolol a lasobo amangan, saisasaay i laboay no bayo ko heni moeneng, cacay no ba'to ato sanbo ko nisangaan to tose, o kamo niya masatademaw a boting hini sa. &quot;Yatelantisi&quot; a tademaw matineng mitodong malatademaw, paeneng sa to demiad tahelal micamol to katooday a tademaw a miazih to kacakat to tineng no tademaw. sazikozay sato hawsa caay to panokasen no heni i bayo ya masatademaw a boting, azihan sa patayzaen no heni i &quot;Soe&quot;, a kanatal, itiza i kaliyohanay a kakitizaan malingato migingkiw, nika yamaozipay caay to pisakamo, macapi to cacay a lasobo to a mihacaan, i kitakit no i cowcowaay a kanatal a balonga' ato no hitayay a balong', i bayo madaceb to katalawan a kawaw, i lalabo no bayo izaw ko kaliyohan micidekay icelangay a likat padil, ato mocolal ko kaliyohanay a caay katinengan a maozipay. katokoh ayza, koyni mahiniay micidekay, ayza katood ko kesiyciya mizateng cay ka tineng to mahiniay a kawaw. &quot; Meigoo&quot; a kesiyciya miazih nigingkiwan to pinaay a mihcaan, patahkal to nizateng niza, oyni mahiniay micidekay hakay izaw i zikozan ko ni dimotan to canacana namakayzaay i zomaay macakatay ko nikaozip a kanatalay sa, mizatenga miazih to mahiniay, i sasaay no bayo a tademaw, tanengay i lalabo sibaliay a bayo maozip, taneng aca maozip to sibaliay a bayo. o ayaway no kasomamadanay sakacacay a tademaw sa ko kamo, o mahicaay a kawaw sa, ita o tademaw lalingatoan namakay bayoay sa, ayzaay a tademaw mananam to i hekal mahiniay a sakoniozip, tinako , manamoh mokan to aheciday, matineng mingadoy, manamoh mokan to boting, oynian mahiniay o i hekalay to zomaay a adopan cay kahini. patinako kita o tademaw, ano masazoma to kita o tademaw hawsa, hakay malatosa koni kaozip no mita o tademaw, i laboay no bayoay ato i hekal maozip a tademaw, tatokosay hawsa o tademaw han, macelemay i lalabo no bayo, o i sasaay no bayo a tademaw han. hinisa ko micodaday no Eloosi, oyni paayaw a mizateng tatenga' ano ita o taneng ya i bayoay kaliyohan melit a likat to lalid no dimiad ato laed no demiad solit han izaw haca ko no ayzaay no dingkiay a sapisaosi, taneng ya i sasaay no bayo a tademaw, kao meli a likat ko sapasona' to zazan pasayza titaan o i hekalay a tademaw patahkal to satakos a miholak to mima. sakatosa to azihan o i sasaay no bayo a tademaw, cay kasatosa no mita a tademaw ko heni, hakay monengay i sasaay no nanom o masazomaay sitineng a waysin a tademaw koheni, sakahiza oynian maozipay sitinengay ato keci' malecad kotineng macaliway to ko no tademaw a tineng. saca matineng i bayo maozip, niko o micidekay ko mahiniay, caay ka katood ko palatatengaay no kesiyciya. Meigoo a kesiyciya ci Santeson i nikaozipay niza a demiad, itiza to panotek to i sasaay a kitakit saliyawliyaw sa a migingkiyo to mahiniay a kawaw, yadah to ko nisolitan to sibaketay o siacaay a olic. ci Santeson mikacaw to mipelaay to koli a balonga', i tippan a bayo i balonga maazih niza ko cayay sakaliyohan micidekay a azihan, cacay masamolmolay salengacay micidekay a tood, bahal sa namakayza matahpoay no koli mocolal i bayo, &quot;kaca&quot; sa ko soni masetol mamelmel to ko cacay dipah kakibetol no tihpa a koli, sato bahal sa malasawad to, ci &quot;Santeso&quot; namakayni palatateng'to ciniza, i hekal izaw to ko satalakaway macakatay nikaozip no i sasaay no bayo sa, kilol to nikacakat no keci', i kitakit to i cowacowaay a kakitizaan lalid sa mocolal, mahizaay i sasaay no bayo, ya kamo no pakazihay a tatengaay oynian o micidekay maozipay, hakay o pibalakas no itiniay a tatengaay hakya sa amin ko tademaw, iza henay o tademaw amin to i cawacawaay a kanatal pakazih to i sasa no bayo to nisangaay a loma', koyni nisangaan a loma, sakamo sa ko zoma a tademaw o nisobelidan abaco no sitinengay no i sasaay no bayo a tademaw sa. 1992 a mihcaan to lalod saloyalo sa ya koli no&quot;Spain&quot; i sasa no bayo mialaay to no bayoay a lami', sato sa maazih to no heni ko tabakiay tingalaw masamolmolay ko tokon niya loma', 1993 a mihcaan pito a bolad &quot;Meigoo ato Yinggoo&quot; a kesiyciya i tippanbayo pakala to cacay malebot a detek, i sasa no bayo maazih aca no heni ko tosa tabakiay a Cinceta, mahiza o malikatay a galaso nisangaan katanayo' no lilis pakala to cacay a lasobo a ditek o talakaw pakala to tosa lasobo a ditek, sato ya tosaay a Cinceta kaliyohan malahdaw to caay to kaazih, caay to katepa no tademaw. o zoma sato o kamo no i sakakaay no hitay no&quot;Meigoo&quot; ci henli, na i &quot;Bermoda Delta&quot; a kakitizaan i sasa no nanom 360 a ditek, maazih to niza ya Cinceta oynian ato &quot;Aiji a Cinceta o hekal niza misengi toyza i sasaay no bayo to ni sangaan a loma', sanamin ko kamo no binawlan amin o i sasaay no bayo a tademaw sapiala to na i sasaay a simal ato sagasoan no kosi sa, o zoma a tademaw caay palatatenga toyan a loma' no i sasaay a bayo a tademaw o aheciday a nanom sapala abesaay a namo a tood sa, towaca o zoma a tademaw mizateng oyni sa sapadingki no i sasaay a tademaw sa ko kamo, sato a mapatatongosay toyni o kamo no kesiyciya. sanamahini koyni mosin a &quot;Bermoda&quot;, i Bermoda' o tabakiay a kenis sa namahini hinalalid macelem ko balonga' ato mahetik ko hikoki ato i tiniay a kenis a kacacayat to caay kalecad a dingki, oyni to cay ka lecad a dingki, ano malalacal to isasaay a bayo a Cinceta, nika, izaw ko zoma aca ko singmonay miditekay to lala' hinisa. no ayawan ni kaazihan to isasaay a nisangaan a loma' ,o tatengaay no micidekay no lahaday ni sangaan sa, caay ko nisangaan no tademaw samin ko kamo, izaw henay ko kamo no kesiyciya, oynian na Cinceta caay ko no lahaday a lalacolan sa, oyni kazihan to kakitizaan a laed to &quot;Maya&quot; a tademaw a niyazo' caay kabatad to Peninsola de Yocatan. na makayni ko pizatenga kyami hawsa, koynian nisangaan a lomo' hakay no kasomamadan henay no Maya a tademaw a loma', zayhan na masomad ko hekal kyo mahamin to macelem i sasa no bayo. izaw hena ko milecaday, ayzaay to Meigoo tatosa ya matinengay miala to &quot;Shark&quot; , i Jialebihai a bayoan pakala to sabaw cacay ko Shark a boting, o zoma cacay tola' a&quot;Shark&quot; 18.3 a dipan ko tanayo, yo mitokad toya &quot;Shark&quot; hawsa, i bitoka niza mazih ko masasomaay a okak, i pabaway no ozip a okak tolo hon cacay mahiza o balakiay no tademaw a okak, nika namakay masaditay a okak azihan han no tabakian a boting a okak, itawya ya okak patayza han no mibotingay i taylin, nanikinsaay ya ozip niya boting, azihan tatenga' o mahiniay o masatademaway a boting. pakayni i kapicidekan a okak,o taylin miawzaay to mitesekay a micekiway a tademaw, oyni nisolitan pacomod han i tinnaw, kilolhan mikolit to wayway niya okak tatenga o masatademaway a boting i pabaway a ozip sa o tademaw i sasa no ozip sa o boting sikinas toway. ayza palatatenga' to amin ko binawlan, tatenga' i sasa no bayo izaw to ko mahiniay a maozipay. nisilitan</FORM>
    </S>
</TEXT>