<?xml version="1.0" ?>
<TEXT id="Wiki_Sakizaya_matalulay_palahuday_a_tapang" xml:lang="pwn" source="" copyright="" citation="" BibTeX_citation="">
    <S id="0">
        <FORM>matalulay palahuday a tapang 02.26.2010, No Comments, , , by story. umahicaay a nikaudip sawacuan kumahiniay! Malasutan pahabayay tu du'kaku a tademaw, sananal pataydan aku ku sutan a du'babahen aki patayda I lutukan mipahabay tu wadu,labi babahan naca pataluma'. . Sayaway kapah naming. nika sadikuday tu cacay a demiad, maadih nida makelul nayay ku cacay a wadu . . mabilil kaku mikilim, yatusaay a tumay misuayaw cinidaan , madih amupela cinidaan, mikatudu asuen. . naynayi kunidikec aku tu cacanan, wida acacay u sapacizu aku a pulung. . masakalah kau, baetung hanaku tida tumayay. caay aku katuce ku samata, tusaay atumay metalaw kakulud satu mulaliw. . . nika, mibaetungay kaku tadaicelang, yapulung sliyusa mubahel, talakaw ku nibahel, alaw mahetik ibulad. . hicaen amuwala namakabulad, icuwa kaku mikilim tu tanayu'ay a tukal? Madateng aku , idaw i tulci ku huylitaw sa, kalamkam mulangaw sa.alahican katukuh itapuku ku langaw sa. . Likelih sa , nacila, ipalumaan tu balu yamisukulay tu pabalian pabitakuwa tu huylitaw. . Kaswnun han naku paluma ilala', kasenusa mulangaw, talakaw talakw, caykatenes yahulintaw mukayakay tu tubulad. . Manamuh kaku mikayakay tidahuylitaw, malakuwit t uku cacay a tatukiya, katukuh tu ibulad. . Malingatu kaku mikilim tida pulung. u bulad ugim akulit, wini mikilim tu kakulian tatenga utiih. . . Pinatu a tatukian matepa aku imamuni'ay a lalami tu lutulutukan kida pulung. . nika wahivahantu! Mikilimay kaku tu pilung sa, ucalwdes mapainging nu akutiay acila ya tukal aku tu huylitaw, maacak maputun. . malalim kaku enen sakaku ibulad. hicahan tu? anu hina satu nikaudioan aku cayay tu kataluma ilala' haw ? hinisa tu kaku ibulad hatiniay ku aniwyiw haw? . caay cay kaku kahini ! madubakaku tayda ilalamiay, malingatu masalaic, sakimulmul hanaku sapisanga tu layic. . Hang utanayunida katukuh I lala ahacica satu mabaat henay. . siket han naku ikalimucu' nu bulad, mahida sa duduc han tu numaku miselilic tasasa, . ukawili mudakep kaku tu layic kawanan sa mudikec kaku tu pulung. caykatenes yalaic mapeluc kutangah, mapadaduy kaku iteben nu tapuku, mahida u mamahetik I pabaw. . . . dukec han naku kida pilung, sametmet han naku mudawis ku layic, putunen naku ku pabaw nulayic saduman amisiket isasa. . hini alekakawaw, tasasakaku misasediw.cimakumatineng cacay kutules cacay ku putun, tanetek tu kidalayic. . . akatukuh tukaku ilala' sa ahacica tu , maputun kida lalami a layic, mapatay kaku mahetik madauc. . nengil sa kaku maadih aku tada baeket ku katasasaaku mahabelut idaw ku tabakiay abuhang, inabuhan malatusa a inli kasilabu. . Idaw ku mahinaay a kakawaw, upatinakuay atademaw matineng muiyup tu katalan. . anu musakamu n tu nasawniay a kawaw, idaw kuduma sakamu sa hanukanus han naku anupinaay a sakayakay sanujanus han culasa ibuhang sa. . hatini tu kuapahaw ! nidikec tupulung salihalay sa amisakakawaw muedem tu kawaw. . palahud aku kaedengan caay kaw tatengaay nipasimalan pacikahan ! widasa u muyupay tu katalan u kungku aku micidekay tu , . Inakawaw cay katenes tulci padangen tu kaku, patayda kaku tu duma a mapulukay, tayda aca i pitepaw. . nika , tucek aku amiliyas kaku tina kanatal, mikacae tu subayu a kelekela, pasayda iniyaduaku. . . itawya kasienawan duma ku sienaw, pasucila malalisen . ubihid nu cilalsi duka. Sidinget sa. . . malalisen ku cilal, nipatahekal tu likat caytu kacaledes, ucuedetay . dateng hanamusaw, mikacae tu sebayu' a kelekela umahicaay !macebet kudadan. tusa alilis ulutulutukan. . papiyupen aku ku paculilay tu kelekela tu bangka, kiya misuayaway miliyas pacayi muhalhal paluayaw . . macebet ku dadan kiyami, imahina laecus tusa masasupacai' ku kadideng, kiyu miiyup tu bagka nika matenes muiyup nayi ku muculalay. . . Imahina idaw kida tabakiay a kelekela . hicahantu, tasasa atu kaku tastasen aku ku kadideng kunuyenaku pasu hekal nu kelekela. atu lusid. Kalam kam sa mulakuwit tu siwaay katalakw a langat . duduc say anu kunuyan nu maku padeng han naku tida tabakiay a kelakela nu dikuda. Tayda aca kaku buayawan nu tusaay a subayu dikec hanaku ku kulu emicen aku emiemic hanaku patayda nuhenian a kelekela. . .</FORM>
    </S>
</TEXT>
