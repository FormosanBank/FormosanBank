<?xml version="1.0" ?>
<TEXT id="Wiki_Sakizaya_i_lililisen_nu_kamu_,_mikilim_tu_zaza_ataluma’" xml:lang="szy" source="Sakizaya Wikipedia, article: i_lililisen_nu_kamu_,_mikilim_tu_zaza_ataluma’" copyright="CC BY-SA" citation="i_lililisen_nu_kamu_,_mikilim_tu_zaza_ataluma’. (2025, May 05). In Wikipedia [Sakizaya]. https://szy.wikipedia.org/wiki/i_lililisen_nu_kamu_,_mikilim_tu_zaza_ataluma’" BibTeX_citation="@misc{Wiki_szy_i_lililisen_nu_kamu_,_mikilim_tu_zaza_ataluma’, title = i_lililisen_nu_kamu_,_mikilim_tu_zaza_ataluma’, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/i_lililisen_nu_kamu_,_mikilim_tu_zaza_ataluma’} }">
    <S id="0">
        <FORM kindOf="original">i lililisen nu kamu , mikilim tu zaza ataluma'—u balucu'ay nu mikeliday pecu' nu lacul u nabalucu'an ni Tuku Sayuen namakay misakakawaw tu pabalucu'an-kawaw nu kamu nu Sakizaya i 2018 a mihcaan. sapuelac uyniyan a pabalucu'an-kakaw asapauzip tu kamu nu Sakizaya, palekal i lalud nu 2016 a mihcaan. natayni ci Lin atu Huang tusa a saydan, mitingil tu kalas atu sining nu niyazu'. malihalaw ku balucu' nu maku, zayhan anu caay malaheci tina kawaw i tulu a mihcaan, amalawpestu ku kamu nu Sakizaya. i lalingatuan tina kawaw, caaykatepa tu saydan atu micudaday, inayi' ku kaydihan a tademaw nu misakakawaway . tina pabalucu'an-kawaw tadamaan a satangahan sa, u apasubana'ay a saydan atu aminanamay a micudaday. uzuma a satangahan sa, u minanamay-dabek atu misabaluhay . musepi satu, sazikuzay sa, izawtu ku saydan,micudaday atu misakakawaway tayni. mikukay kami tu tuas nu mita. yadah ku aminanamay a sapicudad , izaw ku lalay, nazipaan, lalangawan, kagak, misabaluhayay, sasulitan, ulic, natingenan atu zuma. caay kadayum tina kawaw, yadah ku sasadakayan . tinaku: macacihi kami tu tina kawaw; mautang ku kalisiw nu kuwanan , sisa lihalaw atu malalum ku balucu'; caay katatudung tu baluhayay a sapicudad; mainal tu laculaculan atu katahkalan nu kalisiw . uyzasa, izawtu ku kalimulakan a kawaw. itiza i da'cusay a zazan, haymaw hanita muculil. u sazikuzay a pamutekan tuyniyan a kawaw sa, maydih kami mucelak tu padutusay a binacadan tademaw. maydih aca kami, anucila sa, taneng kita patizeng tu hecek nu pasubana'ay a kawaw nu Sakizaya.</FORM>
        <FORM kindOf="standard">i lililisen no kamo , mikilim to zaza ataloma'—o baloco'ay no mikeliday peco' no lacol o nabaloco'an ni Toko Sayoen namakay misakakawaw to pabaloco'an-kawaw no kamo no Sakizaya i 2018 a mihcaan. sapoelac oyniyan a pabaloco'an-kakaw asapaozip to kamo no Sakizaya, palekal i lalod no 2016 a mihcaan. natayni ci Lin ato Hoang tosa a saydan, mitingil to kalas ato sining no niyazo'. malihalaw ko baloco' no mako, zayhan ano caay malaheci tina kawaw i tolo a mihcaan, amalawpesto ko kamo no Sakizaya. i lalingatoan tina kawaw, caaykatepa to saydan ato micodaday, inayi' ko kaydihan a tademaw no misakakawaway . tina pabaloco'an-kawaw tadamaan a satangahan sa, o apasobana'ay a saydan ato aminanamay a micodaday. ozoma a satangahan sa, o minanamay-dabek ato misabalohay . mosepi sato, sazikozay sa, izawto ko saydan,micodaday ato misakakawaway tayni. mikokay kami to toas no mita. yadah ko aminanamay a sapicodad , izaw ko lalay, nazipaan, lalangawan, kagak, misabalohayay, sasolitan, olic, natingenan ato zoma. caay kadayom tina kawaw, yadah ko sasadakayan . tinako: macacihi kami to tina kawaw; maotang ko kalisiw no kowanan , sisa lihalaw ato malalom ko baloco'; caay katatodong to balohayay a sapicodad; mainal to lacolacolan ato katahkalan no kalisiw . oyzasa, izawto ko kalimolakan a kawaw. itiza i da'cosay a zazan, haymaw hanita mocolil. o sazikozay a pamotekan toyniyan a kawaw sa, maydih kami mocelak to padotosay a binacadan tademaw. maydih aca kami, anocila sa, taneng kita patizeng to hecek no pasobana'ay a kawaw no Sakizaya.</FORM>
    </S>
</TEXT>