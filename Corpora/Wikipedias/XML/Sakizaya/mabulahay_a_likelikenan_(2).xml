<?xml version="1.0" ?>
<TEXT id="Wiki_Sakizaya_mabulahay_a_likelikenan_(2)" xml:lang="pwn" source="Paiwan Wikipedia, article: mabulahay_a_likelikenan_(2)" copyright="CC BY-SA" citation="mabulahay_a_likelikenan_(2). (2024, November 18). In Wikipedia [Paiwan]. https://pwn.wikipedia.org/wiki/mabulahay_a_likelikenan_(2)" BibTeX_citation="@misc{Wiki_pwn_mabulahay_a_likelikenan_(2), title = mabulahay_a_likelikenan_(2), year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/mabulahay_a_likelikenan_(2)} }">
    <S id="0">
        <FORM> mabulahay a likelikean matineng kisu haw? . mapatatenga' kaku, itiza sa kya likelikenan. han sa ku tademaw, mabi'ay tu ku liken. . masatezep tu ku tu'udtu'ud. nika, beksing asa kya bali, . mapabaluhay kya ahbalay a likelikenan. ya liken itiza: tu. sisa, caay katineng kisu tya likenan! ya demiad, . miazih kaku tu ba'tuway a cabeng nu misu, iza henay. mangiwitngiwit sa kya cabeng. tizeng sa i likelikenan. izaw ku tusaay a ba'tu. . kilul sa kya balian pahel i tapukuwan. . tanektek sa kina cabeng. mieneng kaku i pabaw nu cabeng. . mihalhal kaku i tisuwanan. tayza kisu i mabataday a midang sa ci ina. . amana kacilusa' sa ci ama. . nahacuwa muwangic kaku. nika, . talabuwan ku liken i mata. hang i, . sakamuwan nu misu, matutung tu nu maku. pihaymaw han aku mulimuut tu putahay a balu. caay kapawan aku, . minguhit i sananal a demidemiad. nika, mahetaw nu maku tu nikulitan nu misu a pabelbel. u nikulitan izaway ku baliyus. a paaway kisu i takuwan. mahiza hakiya, pahel sa ciniza . han sa ku katuuday, maapale: tu, hicanan ku simsiman, kasamatatu, amana kacisimpiay i baatay. mitengilay kaku tu kumu nu heni. nika, caay kataluma' kisu. madepay kisu i cabeng sa ci ina. . han sa ci ama, kanamuhan isu milikelik i likelikenan. . nika, pisimsim nu maku, maydih kisu pacidal a lumeni' ku banges. .sisa, matineng kaku tu caay kanamuh pacidal kisu. matineng haw ? . caay pisakamu a talacuwacuwa, nayay ku sikaz. sisa, maucung kaku. . hang, i tisuwan. mikutkut tu liken kaku sademiad, maydih misaupu tu buyu' pitalakawan tu cabeng nu misu. misimsim sa kaku, . ancaay kaazih, mapawanay tu. amatadem sa tu kaku.</FORM>
    </S>
</TEXT>
