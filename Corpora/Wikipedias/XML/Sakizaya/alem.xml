<?xml version="1.0" ?>
<TEXT id="Wiki_Sakizaya_alem" xml:lang="szy" source="Sakizaya Wikipedia, article: alem" copyright="CC BY-SA" citation="alem. (2025, May 05). In Wikipedia [Sakizaya]. https://szy.wikipedia.org/wiki/alem" BibTeX_citation="@misc{Wiki_szy_alem, title = alem, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/alem} }">
    <S id="0">
        <FORM kindOf="original">== u zuma a kamu == u kamu nu Hulam:穿山甲u kamu nu Amilika:pangolin u kamu nu Zipun:パンゴリン tinaku a kamu alem 穿山甲 u puduh ku kanen nu alem. 穿山甲的食物是螞蟻. mialem 抓穿山甲 tayza kita i buyu' mialem. 我們去山上抓穿山甲. sialem 有穿山甲 sialem i bulubuluan nu Maibul. . u alem hananay sa, i Cung-ko a nipangangan sa u 鯪魚,鯪鯉,鯪鱧 han, u mamimumukay a aadupan (idaw ku nipangangan tu ya Manidae) u sikalecad tu pacucuay ku nina' a nikapulungan a pangangan, silingidisay malsabaay henay a kasaduma, nu liwaliwan tu sa tulu tu kamasitudungay wawaluan nu silihat, i yaco ku kaliwasak atu i Africa a tukutukusan caledesanay a kitidaan mulatlat tu sakaudip. u nu heni sa makay i tangah, kikul mamin sikibutulay a silingidis ku banges, i buhabuhangan mudeku u labi' ku pisaungay tadatatungusan mukan tu salngacay a aayad. lalangawan sakay nu alem a masulitay nu ulic a likisi sa, sayaway sikaadih i cudad nu &quot;Cu-ci Tain-wen&quot; :&quot;鯪魚何所&quot;,ya i 東漢nay nu hulamay a saydang ci Wang-yi misulit, &quot;piadih nida sa idaw ku sepatay nu kuku sa namakay i nutumulan sa&quot;. 北魏人 i piuyeay a tademaw ci Kaw-you-yin idaw ku pitapal nida tu alem a kasingangan i hekal. i kahulamay a malaisingay a tademaw ci Taw-Hung-Cing &quot;本草經集注&quot;nipakayku nida u alem sa (taneng i tukus saungay taneng i nanum a maudip sa, i demiad mucelem i teban nu kalahukan itawya a muculal, mucebal tu lingidisay a kanus sa mahida u mapatayay, misabana tu aayad micumud i laway nida, mamin tu sa mucelem aca siidep ku laway, anu mangalay sa munabaw a milaup tu aayad ). i 明朝 milisaydangay ci Li-si-cen idaw ku malucekay nida a nikingkiwan tu sapatudu u alem sa caay kau nu lingidis ku nisabana tu aayad, ya u hina pasema' tu misabana tu aayad a mukan. i 2014 a mihcaan pituay a bulad, u nu Londonay sakay nu aadupanay a masakaputay nipacukatan a matatengl tu ya IUCN hananay, ya sumanahay a nipacebangan tu tuudtuud nu alemay ya mitesekay a uyeyenhuy, idaw ku nipatuduan tu alem iayda sa masanu kitakitay u sanisani sananay a mapalalicay tu sasiwbayen tina micucu'ay a aadupan. kahaminan nu alem maysuayaw tu pihacengay katalawanay sikaudip tu lihat, satusa ya cunghuwa hananay a alem atu nu Malaysiaay a alem pitapal nu IUCN sa u ( pihacengay tu a malawpes sa ) ku nikasaditan a lanaw, u caayay sululenay a sunuk sananay a mamapacakay sa micidek ku sikabangbang. kakilulen tu nu Ya-couay a alem maselepmaselep ku sasausian nu alem sa, u mahidaay mamisiwbayay tu sapacakay sa, malimad tu taydaen i Africa ku nipalumata, sakadem nu kasilungucan nu iciba tu kiyadahay a nikaydihan. wayway a nikasaditan ina alem hananay sa nikatanaya'an nu udip sa makaala tu 30-100 cm, u kikul nida sa mahida u nu udip katanayu singasiw tu katanayuan ku udip nu duma, u tama sa kitabakian ku nu laangay a udip. masapukaw ku kulul, adidi ku tangah masadicem liwliw nu laway sa masatanayu, nayay ku ngipen. sapatay nu kuku sa apuyu nika kidemu sa, kaidawan nu sinang nu kanus u sapikutkut tu bunak a misabuhang. u bili ku nayi'ay u udip sa mamin idaw ku lingidis masa u kawalala adihen, anu mapatawit sa masukut ku udip mahida u mali hepec sa masakimulu, miida tu kululay a lingidis mayading tu bili nu udip. u sema nida sa micidek ku nikatanayu pasu kalawkaw sa pasema sisilsil tu ngangay, u sakacaluway nida a munacnac tu aayad. u tabakiay a alem sa mangasiw ku 40 cm katanaya' nu sema', nika u nikaahebalan sa 0.5 cm adada. sikalecad nu ya mabukahay a mujkanay tu aayad a aadupan, atu ya micepcepay tu sicedam nu balu a padaduki, u sema' nu alem sa, cayay pidepit i ukak nu sema', taneng saan a picaliway pabesut sa micumud i baluwang. u nina' ina alem sa sikangaay a kakauipan nu heni sa iti Yacoay kalacaledesan a buyu'buyu'an, atu sinanumay a pibasbas a kitidaan, mabi' i demiadan u labi' ku sasaungayan, i demiad a mabi' sa mahida u miabibiay tu mali masakimulu. masa u nu labiay a musaungayay a aadupan sa, kaidawan nunuheni ku maylayyay a misanek, u saedapan nu heni a mikilim tu kangalayan mukan tu cilekay. sakay nu sapaiyuay a aca nu satuducay a kampuyaku sa u alem hananay mitesekay a mukutkut tu buhang, atu mubesul tu sapadadan a kahidaan, nipitapalan sa mikayku tu ya lingidisan, idaw ku sapaculil tu idang atu mamiedap tu mulcuhay nu tatayna sikaidaw nu salang (patumes tu salang nu cucu') a sileku, nika iaydaay a ziday nipikingkiwan sa, nayay ku kaadihan tu satatungusan a micidekay a yubungan sa, uyda sa u sikalecad nu kanusay a iyubung. tuyni sa, miubiay a tademaw sa sikaydih a caluwayen a miupang tu sakakumced nu alem, ciwsiyaen nu heni ku alem tu sasasatedep a sapaiyu, atu sakanglep tu kasaungayan atu baketay a sicamulay tu kimmay a sapaiyu, sikatanektek nu hekal a adihen talakaw ku aca sa, ina mahiniay a nicunusan tu mauningay sa, anu makaen tu nu tademaw sa kakayda a satu ku atay maduka hakay pihacengan ku kaimelangan. u kalihalawan patalaw atu saadingan tu sapadutuc ina alem iti Africa atu i Ya-cou malcad tu a masanina' a piadupan, malakakanan atu sipisanga tu sapaiyu nu kangpuyaku, kyu nayay ku sapitena tu nikahinian. yadah tu ku masasengiay nu alem iti sikaudipan a kitidan sa mananunut tu a dakepan sikaselep tu ku kabuwahan, pasu ya Tacuwan, Cung-huwa hananay a alem. kaidawan nu alem sa mamin a mapahulic tu ya&quot; &quot;mamalawpesay a aadupan atu lahaday a lihat saku kitakitay a kapulungan makakelec a hulic, sitatungus tu sakay hekalay a nikaadupan maminpuluen caay pisulul tu a miadup, i labu sa sakay nu siwbayay a nikadih sa, namakay i hekalay a nokaala tu nu Indiaay a alem, u nu Philippines a alem atu nu Cung-kouay a alem masangaay tu u sapabacuanay a aadihan, i paymihcaan sa malazilo ku sipatahkal a papacakayan. kasasidumaay nu alem sa sipuluen nu pipnpinaay a kanatal a mietel atu sikala'cus a palalacay tu pisiwbay sakay mawli a kawaw, kahinaan a kanatal sa idaw ku nu Mung-ciya-la, nu Cung-kuo, Ing-tu, Liyaw-ku, Mian-tyen, Ni-pu-el, Taywan, Tay-len, atu Ma-lay-s-iya atu Ye-nan, idaw amin ku sakay nu alemay a saading tu nipahulican. sakay nu libungay sikalalekalan a nipatelidan (Sars-Cov-2病毒宿主假說) idaw ku satebulan a nipatudu tu ya alem u mamilaliday sa ku pihacengan a tatungusan, mahidaay u sakainayi' nu pihanhanay a imelang mapangangan ayda sa ya sakatusaay masalamitay nu cilekay a libang sa, i 2020 a mihcaan sakatusa a bulad, ya Nanhuwa a tabakiay a cacudadan nu kanatalay a nipabinawlan tu ya satebul, sipakay i udip nu alem a muwala tu sapikingkiwan sa sikalecad tu 99% nu SARS-CoV-2 a mapadutuc sa ku kasasengian satusa, katukuh i sanudikudan sa nipalekalan tu nu lunun a nikasaheci piadih sa, na makay i Kuwantung a kenis a nisabanaan sunuk sananay a miungpang tu alem, u ya masakiketayay a ledek nu udip sa pulung han tu ya bulukuay a kitidaan (RBD ) atu nu SARS-CoV-2 kaidawan tu kalalecad sa, tada cacay ku ya masadumaay nu nayay ku kangki', u sakay nu ngangasawan a pilas a kasasengian sa makaala tu 90.1%. u duma sa i nu Siyang-kang pasubanaay tu nu sakakumcedan a tabakiay a cacudadan pangiha, tu nu sakalaliday a nipitanaman i tatudungan ci Kuwan-yi' a sasaydangay, i nu Kuwan-siay a sasaydang ci Huiyen-lin patahkal tu kasasengian a lunun, na i Cung-kouay nu timulanay a nikadepaan masa nu Ma-lay-si-yaay a sa, mapaadih tu piliclican tiya siledek nu libung atu nu aydaay ya sing-kuwang hananay a libung sa idaw ku kasasengian tu 85.% kacakatan tu 92.4 nu palasubu. nipitapalan sa ina Malay-siyaay a alem u nu kalalekal nu libung pidekuan a sitatungusay sa, sipakay i nu kaen sapalalit tu tademaw, kyu iti U-han a kitidaan nu iciba' ku sayaway a mulatlat ku libung. nika ya iti Hu-pye a buluku caayay kau nu alemay a nanina'an a sikaudipan, kyu ina sing-kuwan hananay a libung sa nayay ku masakiketay nu sapatudu tu sikatatungusen. anu kaidawan nu libung sa ya mayadupayay a tademaw atu mamiungpangay, atu ya nu Kung-siay a misabanaay a masakaputay sa, pisuayaw tu libung a nipalalid sa hakay u sakalamkamay a mapalalid.</FORM>
        <FORM kindOf="standard">== o zoma a kamo == o kamo no Holam:穿山甲o kamo no Amilika:pangolin o kamo no Zipon:パンゴリン tinako a kamo alem 穿山甲 o podoh ko kanen no alem. 穿山甲的食物是螞蟻. mialem 抓穿山甲 tayza kita i boyo' mialem. 我們去山上抓穿山甲. sialem 有穿山甲 sialem i boloboloan no Maibol. . o alem hananay sa, i Cong-ko a nipangangan sa o 鯪魚,鯪鯉,鯪鱧 han, o mamimomokay a aadopan (idaw ko nipangangan to ya Manidae) o sikalecad to pacocoay ko nina' a nikapolongan a pangangan, silingidisay malsabaay henay a kasadoma, no liwaliwan to sa tolo to kamasitodongay wawaloan no silihat, i yaco ko kaliwasak ato i Africa a tokotokosan caledesanay a kitidaan molatlat to sakaodip. o no heni sa makay i tangah, kikol mamin sikibotolay a silingidis ko banges, i bohabohangan modeko o labi' ko pisaongay tadatatongosan mokan to salngacay a aayad. lalangawan sakay no alem a masolitay no olic a likisi sa, sayaway sikaadih i codad no &quot;Co-ci Tain-wen&quot; :&quot;鯪魚何所&quot;,ya i 東漢nay no holamay a saydang ci Wang-yi misolit, &quot;piadih nida sa idaw ko sepatay no koko sa namakay i notomolan sa&quot;. 北魏人 i pioyeay a tademaw ci Kaw-yoo-yin idaw ko pitapal nida to alem a kasingangan i hekal. i kaholamay a malaisingay a tademaw ci Taw-Hong-Cing &quot;本草經集注&quot;nipakayko nida o alem sa (taneng i tokos saongay taneng i nanom a maodip sa, i demiad mocelem i teban no kalahokan itawya a mocolal, mocebal to lingidisay a kanos sa mahida o mapatayay, misabana to aayad micomod i laway nida, mamin to sa mocelem aca siidep ko laway, ano mangalay sa monabaw a milaop to aayad ). i 明朝 milisaydangay ci Li-si-cen idaw ko malocekay nida a nikingkiwan to sapatodo o alem sa caay kao no lingidis ko nisabana to aayad, ya o hina pasema' to misabana to aayad a mokan. i 2014 a mihcaan pitoay a bolad, o no Londonay sakay no aadopanay a masakapotay nipacokatan a matatengl to ya IUCN hananay, ya somanahay a nipacebangan to toodtood no alemay ya mitesekay a oyeyenhoy, idaw ko nipatodoan to alem iayda sa masano kitakitay o sanisani sananay a mapalalicay to sasiwbayen tina micoco'ay a aadopan. kahaminan no alem maysoayaw to pihacengay katalawanay sikaodip to lihat, satosa ya conghowa hananay a alem ato no Malaysiaay a alem pitapal no IUCN sa o ( pihacengay to a malawpes sa ) ko nikasaditan a lanaw, o caayay sololenay a sonok sananay a mamapacakay sa micidek ko sikabangbang. kakilolen to no Ya-cooay a alem maselepmaselep ko sasaosian no alem sa, o mahidaay mamisiwbayay to sapacakay sa, malimad to taydaen i Africa ko nipalomata, sakadem no kasilongocan no iciba to kiyadahay a nikaydihan. wayway a nikasaditan ina alem hananay sa nikatanaya'an no odip sa makaala to 30-100 cm, o kikol nida sa mahida o no odip katanayo singasiw to katanayoan ko odip no doma, o tama sa kitabakian ko no laangay a odip. masapokaw ko kolol, adidi ko tangah masadicem liwliw no laway sa masatanayo, nayay ko ngipen. sapatay no koko sa apoyo nika kidemo sa, kaidawan no sinang no kanos o sapikotkot to bonak a misabohang. o bili ko nayi'ay o odip sa mamin idaw ko lingidis masa o kawalala adihen, ano mapatawit sa masokot ko odip mahida o mali hepec sa masakimolo, miida to kololay a lingidis mayading to bili no odip. o sema nida sa micidek ko nikatanayo paso kalawkaw sa pasema sisilsil to ngangay, o sakacaloway nida a monacnac to aayad. o tabakiay a alem sa mangasiw ko 40 cm katanaya' no sema', nika o nikaahebalan sa 0.5 cm adada. sikalecad no ya mabokahay a mojkanay to aayad a aadopan, ato ya micepcepay to sicedam no balo a padadoki, o sema' no alem sa, cayay pidepit i okak no sema', taneng saan a picaliway pabesot sa micomod i balowang. o nina' ina alem sa sikangaay a kakaoipan no heni sa iti Yacoay kalacaledesan a boyo'boyo'an, ato sinanomay a pibasbas a kitidaan, mabi' i demiadan o labi' ko sasaongayan, i demiad a mabi' sa mahida o miabibiay to mali masakimolo. masa o no labiay a mosaongayay a aadopan sa, kaidawan nonoheni ko maylayyay a misanek, o saedapan no heni a mikilim to kangalayan mokan to cilekay. sakay no sapaiyoay a aca no satodocay a kampoyako sa o alem hananay mitesekay a mokotkot to bohang, ato mobesol to sapadadan a kahidaan, nipitapalan sa mikayko to ya lingidisan, idaw ko sapacolil to idang ato mamiedap to molcohay no tatayna sikaidaw no salang (patomes to salang no coco') a sileko, nika iaydaay a ziday nipikingkiwan sa, nayay ko kaadihan to satatongosan a micidekay a yobongan sa, oyda sa o sikalecad no kanosay a iyobong. toyni sa, miobiay a tademaw sa sikaydih a calowayen a miopang to sakakomced no alem, ciwsiyaen no heni ko alem to sasasatedep a sapaiyo, ato sakanglep to kasaongayan ato baketay a sicamolay to kimmay a sapaiyo, sikatanektek no hekal a adihen talakaw ko aca sa, ina mahiniay a niconosan to maoningay sa, ano makaen to no tademaw sa kakayda a sato ko atay madoka hakay pihacengan ko kaimelangan. o kalihalawan patalaw ato saadingan to sapadotoc ina alem iti Africa ato i Ya-coo malcad to a masanina' a piadopan, malakakanan ato sipisanga to sapaiyo no kangpoyako, kyo nayay ko sapitena to nikahinian. yadah to ko masasengiay no alem iti sikaodipan a kitidan sa mananonot to a dakepan sikaselep to ko kabowahan, paso ya Tacowan, Cong-howa hananay a alem. kaidawan no alem sa mamin a mapaholic to ya&quot; &quot;mamalawpesay a aadopan ato lahaday a lihat sako kitakitay a kapolongan makakelec a holic, sitatongos to sakay hekalay a nikaadopan maminpoloen caay pisolol to a miadop, i labo sa sakay no siwbayay a nikadih sa, namakay i hekalay a nokaala to no Indiaay a alem, o no Philippines a alem ato no Cong-kooay a alem masangaay to o sapabacoanay a aadihan, i paymihcaan sa malazilo ko sipatahkal a papacakayan. kasasidomaay no alem sa sipoloen no pipnpinaay a kanatal a mietel ato sikala'cos a palalacay to pisiwbay sakay mawli a kawaw, kahinaan a kanatal sa idaw ko no Mong-ciya-la, no Cong-koo, Ing-to, Liyaw-ko, Mian-tyen, Ni-po-el, Taywan, Tay-len, ato Ma-lay-s-iya ato Ye-nan, idaw amin ko sakay no alemay a saading to nipaholican. sakay no libongay sikalalekalan a nipatelidan (Sars-Cov-2病毒宿主假說) idaw ko satebolan a nipatodo to ya alem o mamilaliday sa ko pihacengan a tatongosan, mahidaay o sakainayi' no pihanhanay a imelang mapangangan ayda sa ya sakatosaay masalamitay no cilekay a libang sa, i 2020 a mihcaan sakatosa a bolad, ya Nanhowa a tabakiay a cacodadan no kanatalay a nipabinawlan to ya satebol, sipakay i odip no alem a mowala to sapikingkiwan sa sikalecad to 99% no SARS-CoV-2 a mapadotoc sa ko kasasengian satosa, katokoh i sanodikodan sa nipalekalan to no lonon a nikasaheci piadih sa, na makay i Kowantong a kenis a nisabanaan sonok sananay a miongpang to alem, o ya masakiketayay a ledek no odip sa polong han to ya bolokoay a kitidaan (RBD ) ato no SARS-CoV-2 kaidawan to kalalecad sa, tada cacay ko ya masadomaay no nayay ko kangki', o sakay no ngangasawan a pilas a kasasengian sa makaala to 90.1%. o doma sa i no Siyang-kang pasobanaay to no sakakomcedan a tabakiay a cacodadan pangiha, to no sakalaliday a nipitanaman i tatodongan ci Kowan-yi' a sasaydangay, i no Kowan-siay a sasaydang ci Hoiyen-lin patahkal to kasasengian a lonon, na i Cong-kooay no timolanay a nikadepaan masa no Ma-lay-si-yaay a sa, mapaadih to piliclican tiya siledek no libong ato no aydaay ya sing-kowang hananay a libong sa idaw ko kasasengian to 85.% kacakatan to 92.4 no palasobo. nipitapalan sa ina Malay-siyaay a alem o no kalalekal no libong pidekoan a sitatongosay sa, sipakay i no kaen sapalalit to tademaw, kyo iti U-han a kitidaan no iciba' ko sayaway a molatlat ko libong. nika ya iti Ho-pye a boloko caayay kao no alemay a nanina'an a sikaodipan, kyo ina sing-kowan hananay a libong sa nayay ko masakiketay no sapatodo to sikatatongosen. ano kaidawan no libong sa ya mayadopayay a tademaw ato mamiongpangay, ato ya no Kong-siay a misabanaay a masakapotay sa, pisoayaw to libong a nipalalid sa hakay o sakalamkamay a mapalalid.</FORM>
    </S>
</TEXT>