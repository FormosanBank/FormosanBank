<?xml version="1.0" ?>
<TEXT id="Wiki_Sakizaya_Wulai" xml:lang="szy" source="Sakizaya Wikipedia, article: Wulai" copyright="CC BY-SA" citation="Wulai. (2025, May 05). In Wikipedia [Sakizaya]. https://szy.wikipedia.org/wiki/Wulai" BibTeX_citation="@misc{Wiki_szy_Wulai, title = Wulai, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Wulai} }">
    <S id="0">
        <FORM kindOf="original">Wulai Wulai a sakuwan ku New Taipei City. kumud nu kalesakan, 333.51 km². (kalesakan nu linpanti 299.28 km², kalesakan nu pawliwti 19.98 km²), u kasabinawlan, 5,931 ku tademaw. u kasalumaluma' sa, 1,793 ku luma'. ilabu nu kasaniyazu' nu siyang sa, 2,793 ku ingcumin a tademaw. u kasabinawlan, Pakalatu 47%(Tayal) ku kasabinawlan. u tademaw ilabu nu siyang u paylang ku alumanay. nikasakuwakuwan Wulai mala 5 a cuwen atu 4 ku niyazu'. kina 4 a niyazu'sa, Tampya , Ulay , Lahaw , Tranan . Wu-lay a niyadu',u Sin-pey-se' a cacayay nu tukay a nikuwanan, yadah ku buyu' i labu, u satabakiay a hebal, u sasabaay nu macelcelay nu sin-cen-ciw i Sin-pei-se, u sakatimulan nu sin-cen-cu i Sin-pa-se'. unsing u aidangan nu U-lay hananay sa, sakatineng nu tau sa, u nipalumaan nu Sakula a bulu atu ungsing hananay. u kasasingangan nina Wulai hananay sa sipakay i lahaday a unsing kaidaw, namapaadih nu hekalay kinaunsing sa, kalabangbangan nu sakay miidangay kasasilacul, i dadan nu unsing sa madih tu ku liwkangay a nipaayaw tu labang sapaini tu lalilucan a piedap, pasuya pacakayay tu aadupanay a patiyamay milihida tu misiwkay tu lalilucan tu unsing a misiwbay. sakula kataynian nu adingsingan a puu' i Wu-lay sa, kakilukilul satu ku mamabitelak nu sakula a balu nu &quot;Wu-lay picidekan a aidangan&quot;. hakay i paymihcaan tusaay a bulad malingatu, masa nu sumanahay atu tamilaway a kasumanah nu balu nu sakula pipaadih tu nu Wu-layay a ungsing sapuu'an a pazizaw, kapulungan tu nu masadumaay a langaw nu sakula, i buyu'buyu'an kahaminan maadih i dihep sikalecad nu ya Ci-ye hananay a sakula, Pa-cung hananay a sakula, U-se hananay a sakula, Hu-se hananay a sakula, kasadit nu Wu-layay a kenis i sadingsingan a nikabangcal, masulul tu sikatukuh ku tusaay atu tuluay a bulad kalabangbangan nu sikaudip. U-lay a cascas u U-lay a cascas, namaka Dipun tu nupisilsilan nu Taywan tu waluay a aaidangan, u namaka amis nu Taywan a sakakapahay, u sakatabakiay nu cacascasan. mikacaw tu sakatayda i U-lay a liwlung, taneng miadih tu U-lay nu cascas a tatapangan nu nemnem, mamin maadih ku wayway nu cascas, bangcal sa adihan. nadikudan nama udad macunus ku nanum nu cascas, kapah satu ku demiad adidi' ku misilsilay nu nanum, nina tusaay a pala caay namin kalecad ku bangcal. . cascas nu U-Lay singanganay, waluay a bataan a depah kya talakaw nya cascas. mahiza u mapuypuyay kya sanglacay a dawa, adihan hatiza sa katatabaki nya suni. u kitidaan a sakaudip nu buyu'buyu'an misuayaw tu cascas, kina kitidaan naw u papadengan tu tuud nu binacadan . u kitidaan a sakaudip nu buyu'buyu'an misiwkay tu lalangawan atu wayway nu Tayyan, paadih tu nu sumamaday a tuud nu Tayyan. idaw ku sakanamuhan amiadih ku palaw atu dadiw nu binacadan. tayni midang i U-Lay mahiza tu itizaay kita i kakalayan . anu maydih midang katayni itini sabancalay a kitidaan. miungbangay a kazizeng ina U-Lay aadihan ku u kakacawan kina silamalay. ina silamalay sa na sapitubin tu kilang, ayda hantu sapitubin tu labang tayza midang. . naayaway a mitengtengaay tu kilang i U-lay, ya U-lay hawsa u pidangan idaw ku cascas u sapalahat nu tayniay a piidang . i 52 a mihca malingatu tu mitupin tu labang. uyni a miungbangay a kazizeng sa, u tedemaw ku micuzuhay tu miidangay tayza i aidangan, nika, katuud katuud ku tayniay midang, kyu i 63 a mihcaan sa malingatu mikikayay tu ku kazizeng, u cay-yu ku sapaculil. kasumamadan a zazan mikawaw tu sapisiwbay a kawaw tu nu U-Lay kasumamadan a zazan a patiyamay, u paya' palecad han ku wayway, kya kina wayway mataneng tu kalecalecad. Wu-lay a Ney-tung u sakapahay a idangan nu kilakilangan tulu a bataan saculil ku piazih tu cascas a diheb, lilis nu sauwac saculil i kilakilangan muculil salihalay sa, Wu-lay sakapahay saculilay a kilakilangan a cascas &quot;Ney-tung kilakilangan a idangan&quot;, tayza i kilakilangan a Ney-tung, uyni a zazan pakala tu cacay a tadukian ku pananukas, katukuhan u Ney-tung a cascas, banihiw ku bali, satu u nisakapahan nisazayay kapah tu culilan. yincuming i saamisay a kenis nu siyicuminay a kakuwanan, u Tayal a tademaw ku katuuday i tiza mueneng. &quot;U-lay&quot; sa, u ungsing ku kamu nu Tayal hananay, u akuti'ay a nanum ku imi, a pihaymawi tu &quot;Kiluh-ulay&quot;. u &quot;cyu-ce-hwan&quot; ku ngangan nu kaCing-cawan atu kaDipunan. Pinsebukan Ihen 及志繼Sikkel做短暫的駐足. i sumamadan nu tusaay a lasubu a mihcan sa, i daw ku nu Tayalay a tademaw u &quot;Squliq&quot; hananay sa, namaka i lalabu nu Pinsabukan a kilakilangan (u Fa-syang a niyazu', Zen-ay-syang, Fu-sing-cu, Taw-yen-syen ayda) tayda i amis mabulaw, makatukuh tu i Ta-ke-kan-si a sauwac (大嵙崁溪, u Ta-han-si a sauwac ayda), i kawananay a lilis u &quot;Ihen&quot; hananay (u ye-hen a niyazu' nu san-kwang-cun, Fu-sing-cu, Taw-yen-syen ayda ), atu Ze-ci &quot;Sikkel&quot;, itda pahanhan. satu zayhan katuud tatu ku tademaw, katuuday a tademaw kilul tu sauwac katukuh i San-siya mananeng. zikuzan satu San-siya izaw ku zuma tademaw kakilul tayza i Wan-hua tayza aca i enel nu Kuan-tu, sazikuzay tayza tu i Tan-suy . tumuk ci Klbuk miduduc tu Sin-tian a sauwac katukuh i Pa-lin pakasakamu hawsa, milakuit tu U-lay, miduduc aca tu makatimulay a sauwac katukuh i Trang (ayzaay nu Bu-san nu U-lay).</FORM>
        <FORM kindOf="standard">Wolai Wolai a sakowan ko New Taipei City. komod no kalesakan, 333.51 km². (kalesakan no linpanti 299.28 km², kalesakan no pawliwti 19.98 km²), o kasabinawlan, 5,931 ko tademaw. o kasalomaloma' sa, 1,793 ko loma'. ilabo no kasaniyazo' no siyang sa, 2,793 ko ingcomin a tademaw. o kasabinawlan, Pakalato 47%(Tayal) ko kasabinawlan. o tademaw ilabo no siyang o paylang ko alomanay. nikasakowakowan Wolai mala 5 a cowen ato 4 ko niyazo'. kina 4 a niyazo'sa, Tampya , Ulay , Lahaw , Tranan . Wo-lay a niyado',o Sin-pey-se' a cacayay no tokay a nikowanan, yadah ko boyo' i labo, o satabakiay a hebal, o sasabaay no macelcelay no sin-cen-ciw i Sin-pei-se, o sakatimolan no sin-cen-co i Sin-pa-se'. onsing o aidangan no U-lay hananay sa, sakatineng no tao sa, o nipalomaan no Sakola a bolo ato ongsing hananay. o kasasingangan nina Wolai hananay sa sipakay i lahaday a onsing kaidaw, namapaadih no hekalay kinaonsing sa, kalabangbangan no sakay miidangay kasasilacol, i dadan no onsing sa madih to ko liwkangay a nipaayaw to labang sapaini to lalilocan a piedap, pasoya pacakayay to aadopanay a patiyamay milihida to misiwkay to lalilocan to onsing a misiwbay. sakola kataynian no adingsingan a poo' i Wo-lay sa, kakilokilol sato ko mamabitelak no sakola a balo no &quot;Wo-lay picidekan a aidangan&quot;. hakay i paymihcaan tosaay a bolad malingato, masa no somanahay ato tamilaway a kasomanah no balo no sakola pipaadih to no Wo-layay a ongsing sapoo'an a pazizaw, kapolongan to no masadomaay a langaw no sakola, i boyo'boyo'an kahaminan maadih i dihep sikalecad no ya Ci-ye hananay a sakola, Pa-cong hananay a sakola, U-se hananay a sakola, Ho-se hananay a sakola, kasadit no Wo-layay a kenis i sadingsingan a nikabangcal, masolol to sikatokoh ko tosaay ato toloay a bolad kalabangbangan no sikaodip. U-lay a cascas o U-lay a cascas, namaka Dipon to nopisilsilan no Taywan to waloay a aaidangan, o namaka amis no Taywan a sakakapahay, o sakatabakiay no cacascasan. mikacaw to sakatayda i U-lay a liwlong, taneng miadih to U-lay no cascas a tatapangan no nemnem, mamin maadih ko wayway no cascas, bangcal sa adihan. nadikodan nama odad maconos ko nanom no cascas, kapah sato ko demiad adidi' ko misilsilay no nanom, nina tosaay a pala caay namin kalecad ko bangcal. . cascas no U-Lay singanganay, waloay a bataan a depah kya talakaw nya cascas. mahiza o mapoypoyay kya sanglacay a dawa, adihan hatiza sa katatabaki nya soni. o kitidaan a sakaodip no boyo'boyo'an misoayaw to cascas, kina kitidaan naw o papadengan to tood no binacadan . o kitidaan a sakaodip no boyo'boyo'an misiwkay to lalangawan ato wayway no Tayyan, paadih to no somamaday a tood no Tayyan. idaw ko sakanamohan amiadih ko palaw ato dadiw no binacadan. tayni midang i U-Lay mahiza to itizaay kita i kakalayan . ano maydih midang katayni itini sabancalay a kitidaan. miongbangay a kazizeng ina U-Lay aadihan ko o kakacawan kina silamalay. ina silamalay sa na sapitobin to kilang, ayda hanto sapitobin to labang tayza midang. . naayaway a mitengtengaay to kilang i U-lay, ya U-lay hawsa o pidangan idaw ko cascas o sapalahat no tayniay a piidang . i 52 a mihca malingato to mitopin to labang. oyni a miongbangay a kazizeng sa, o tedemaw ko micozohay to miidangay tayza i aidangan, nika, katood katood ko tayniay midang, kyo i 63 a mihcaan sa malingato mikikayay to ko kazizeng, o cay-yo ko sapacolil. kasomamadan a zazan mikawaw to sapisiwbay a kawaw to no U-Lay kasomamadan a zazan a patiyamay, o paya' palecad han ko wayway, kya kina wayway mataneng to kalecalecad. Wo-lay a Ney-tong o sakapahay a idangan no kilakilangan tolo a bataan sacolil ko piazih to cascas a diheb, lilis no saowac sacolil i kilakilangan mocolil salihalay sa, Wo-lay sakapahay sacolilay a kilakilangan a cascas &quot;Ney-tong kilakilangan a idangan&quot;, tayza i kilakilangan a Ney-tong, oyni a zazan pakala to cacay a tadokian ko pananokas, katokohan o Ney-tong a cascas, banihiw ko bali, sato o nisakapahan nisazayay kapah to colilan. yincoming i saamisay a kenis no siyicominay a kakowanan, o Tayal a tademaw ko katooday i tiza moeneng. &quot;U-lay&quot; sa, o ongsing ko kamo no Tayal hananay, o akoti'ay a nanom ko imi, a pihaymawi to &quot;Kiloh-olay&quot;. o &quot;cyo-ce-hwan&quot; ko ngangan no kaCing-cawan ato kaDiponan. Pinsebokan Ihen 及志繼Sikkel做短暫的駐足. i somamadan no tosaay a lasobo a mihcan sa, i daw ko no Tayalay a tademaw o &quot;Sqoliq&quot; hananay sa, namaka i lalabo no Pinsabokan a kilakilangan (o Fa-syang a niyazo', Zen-ay-syang, Fo-sing-co, Taw-yen-syen ayda) tayda i amis mabolaw, makatokoh to i Ta-ke-kan-si a saowac (大嵙崁溪, o Ta-han-si a saowac ayda), i kawananay a lilis o &quot;Ihen&quot; hananay (o ye-hen a niyazo' no san-kwang-con, Fo-sing-co, Taw-yen-syen ayda ), ato Ze-ci &quot;Sikkel&quot;, itda pahanhan. sato zayhan katood tato ko tademaw, katooday a tademaw kilol to saowac katokoh i San-siya mananeng. zikozan sato San-siya izaw ko zoma tademaw kakilol tayza i Wan-hoa tayza aca i enel no Koan-to, sazikozay tayza to i Tan-soy . tomok ci Klbok midodoc to Sin-tian a saowac katokoh i Pa-lin pakasakamo hawsa, milakoit to U-lay, midodoc aca to makatimolay a saowac katokoh i Trang (ayzaay no Bo-san no U-lay).</FORM>
    </S>
</TEXT>