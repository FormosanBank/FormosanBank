<?xml version="1.0" ?>
<TEXT id="Wiki_Sakizaya_lisin-_u_mibetikay_a_kamu_nu_patuduay-_niyazu'" xml:lang="szy" source="Sakizaya Wikipedia, article: lisin-_u_mibetikay_a_kamu_nu_patuduay-_niyazu'" copyright="CC BY-SA" citation="lisin-_u_mibetikay_a_kamu_nu_patuduay-_niyazu'. (2025, May 05). In Wikipedia [Sakizaya]. https://szy.wikipedia.org/wiki/lisin-_u_mibetikay_a_kamu_nu_patuduay-_niyazu'" BibTeX_citation="@misc{Wiki_szy_lisin-_u_mibetikay_a_kamu_nu_patuduay-_niyazu', title = lisin-_u_mibetikay_a_kamu_nu_patuduay-_niyazu', year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/lisin-_u_mibetikay_a_kamu_nu_patuduay-_niyazu'} }">
    <S id="0">
        <FORM kindOf="original">== satangahan nu ulic == u mibetikaya a kamu nu patuduay- niyazu' ngatu nu lacul malataw iyu i misangaay tu lala' nu kitakit atu kanatal a ipabaway a dietu mikuwanay tu tahap nu tapuku a dietu malataw a dietu diputen kami paspien kami ayza palamal kami u sakizaya a cidekay pasepien kami kukay u misangaay tu kitakit atu mauzipay a ipabaway a dietu tapukuway a dietu malataw a dietu atu kakawsan nu sakizaya ayza palamal kami itini i kaluluwan a niyazu' pasepein kami iniyu ku pah iniyu ku daedac atu bila' iniyu ku tunuz atu canacanan palamal naw lamal ku sakalekep nu sakizaya aw lamal ku pauzipay tu sakizaya nanatu kamu kazahekez tu diputen ku sakizaya Takubuwan nanu tabakiyay a niyazu' nu sakizaya ku takubuwan naw ayzaay a lalangawan nu sakizaya izikuz nu ngayaw madebun nu hulam kina lala' u adingu nu dietu ni kumad pazik midiput tu muenengay i tiniay a tademaw Hupu u nikuwanan nu sincen ku niyazu' nu hupu u saayaway nu hupu sa namakayzaay i cipawkan malimad tayni kanahatu cayay katatuud nu tademaw uyza sa katuud ku sitangahay niya niyazu' iniyay sa madiput ni butung,sayun aci malataw Sakul u sakul sa ku saka singangan tu sakul a kilang u mihca tazikuz tu naayaway kiyu sipangangan naca tu sakul u kilang nu sakul sa tingalaway a kilang han nu sakizaya kiyu a sakul a niyazu' sa madiput nu kilang a dietu i tini nutuluay a kalimucu' a baetu sa u nipasulit nu dietu kiyu madiput tunu bayu a dietu ni kabit u kamu tusa nawngangan nu tumuk saka singangan niya niyazu' ci pawkan sa malilid niza ku cidekay patadas tina lala'an Cipawkan i nazikuzan nu ngayaw nu takubuwan u salamitan nu sakizayaay a lala' u satabakiyay a niyazu' iniyay sa madiput ni malataw Tuapun u tuwapun sa hina enep nu nanum sananay u kamu tu nu babalaki sa akayi' nu lalangawan nu sakizayaay u nalalacanan a kitizaan u nalecu'han nu kakawsan ni butuc aci sabak kiyu i na lala' sa madiput tu nu lala' a dietu ci butuc aci sabak Pazik u niyazu' nu katuuday a dietu nu sakizayaay i buyu' nu milung nazikuzan nu patay ni kakakilul sizikuc tu sumanahay a zikuc ku adingu niza mayza i leblebungan nu buyu' nu milung pasayza mubahel i bayu nu taypinyang u niyazu' nu katuuday a dietu i tini ahicaen cayay kadiput tu nu katuuday a dietu Ciwidiyan ciwidiyan hananay sa u widi sananay sakizayaay a tademaw sa u lalabu nu luma' ni tiway kalang,ureucs atu lapan buday kapulungan patizeng u ciwidiyan a niyazu' i sumamad sa mabanban ku sapicudad kiya katuud tahkal ku sitangahay itini sa masikul nu buyu' a dietu ni kadabuwang atu nipidiput tu nu dietu nu bayu ci kabit Cilakayang u niyazu' nu cilakayan sa nani mihca nazikuzan nu ngayaw i takubuwan a patizeng tu niyazu' nu ciid nu sakizayaay a tademaw siwantan i tawya cialumay a mueng namahiza hina balad kiyu bulaw satu tayza i cilakayan ya lala' sa cilakayan han tuluway ku bihid nu buyu' sananay itiniyay sa madiput nu malataw Maibul maibul a niyazu' sa u sakatuuday ku tademaw i sakizayaay a macacelcelay ku tademaw i niyazu' u malisimetay ku kamu sakacinizaniza nu sakizayaay u belaw a hecek nu sapat a baetu sa u tingalaway a lala' nu sakizayaay masakamuway a kamu sa itiniyay sa madiput ni butung Kaluluwan macapi ku bayu niyazu' nu kaluluwan a niyazu' tu mihmihcaan iza tu ku misalisinay tu dietu nu bayu (milaedis) izaw ku salunganay a taku nu bayu u bulalac ku sapisanga iyu mulenu ku bayu sa kutkuten ku bunak patalahekal salumeni sa u kakelahan nu lalud ku bayu sa mahiza u ekiekiman ku sadipasan itini nipacemcem nu likat sa u zuma ku sakanawlan itinyay a tademaw sa masimaw tu nu misebengay a dietu ci silingaan ku binaulan madiptu ni kabit</FORM>
        <FORM kindOf="standard">== satangahan no olic == o mibetikaya a kamo no patodoay- niyazo' ngato no lacol malataw iyo i misangaay to lala' no kitakit ato kanatal a ipabaway a dieto mikowanay to tahap no tapoko a dieto malataw a dieto dipoten kami paspien kami ayza palamal kami o sakizaya a cidekay pasepien kami kokay o misangaay to kitakit ato maozipay a ipabaway a dieto tapokoway a dieto malataw a dieto ato kakawsan no sakizaya ayza palamal kami itini i kalolowan a niyazo' pasepein kami iniyo ko pah iniyo ko daedac ato bila' iniyo ko tonoz ato canacanan palamal naw lamal ko sakalekep no sakizaya aw lamal ko paozipay to sakizaya nanato kamo kazahekez to dipoten ko sakizaya Takobowan nano tabakiyay a niyazo' no sakizaya ko takobowan naw ayzaay a lalangawan no sakizaya izikoz no ngayaw madebon no holam kina lala' o adingo no dieto ni komad pazik midipot to moenengay i tiniay a tademaw Hopo o nikowanan no sincen ko niyazo' no hopo o saayaway no hopo sa namakayzaay i cipawkan malimad tayni kanahato cayay katatood no tademaw oyza sa katood ko sitangahay niya niyazo' iniyay sa madipot ni botong,sayon aci malataw Sakol o sakol sa ko saka singangan to sakol a kilang o mihca tazikoz to naayaway kiyo sipangangan naca to sakol o kilang no sakol sa tingalaway a kilang han no sakizaya kiyo a sakol a niyazo' sa madipot no kilang a dieto i tini notoloay a kalimoco' a baeto sa o nipasolit no dieto kiyo madipot tono bayo a dieto ni kabit o kamo tosa nawngangan no tomok saka singangan niya niyazo' ci pawkan sa malilid niza ko cidekay patadas tina lala'an Cipawkan i nazikozan no ngayaw no takobowan o salamitan no sakizayaay a lala' o satabakiyay a niyazo' iniyay sa madipot ni malataw Toapon o towapon sa hina enep no nanom sananay o kamo to no babalaki sa akayi' no lalangawan no sakizayaay o nalalacanan a kitizaan o naleco'han no kakawsan ni botoc aci sabak kiyo i na lala' sa madipot to no lala' a dieto ci botoc aci sabak Pazik o niyazo' no katooday a dieto no sakizayaay i boyo' no milong nazikozan no patay ni kakakilol sizikoc to somanahay a zikoc ko adingo niza mayza i leblebongan no boyo' no milong pasayza mobahel i bayo no taypinyang o niyazo' no katooday a dieto i tini ahicaen cayay kadipot to no katooday a dieto Ciwidiyan ciwidiyan hananay sa o widi sananay sakizayaay a tademaw sa o lalabo no loma' ni tiway kalang,oreocs ato lapan boday kapolongan patizeng o ciwidiyan a niyazo' i somamad sa mabanban ko sapicodad kiya katood tahkal ko sitangahay itini sa masikol no boyo' a dieto ni kadabowang ato nipidipot to no dieto no bayo ci kabit Cilakayang o niyazo' no cilakayan sa nani mihca nazikozan no ngayaw i takobowan a patizeng to niyazo' no ciid no sakizayaay a tademaw siwantan i tawya cialomay a moeng namahiza hina balad kiyo bolaw sato tayza i cilakayan ya lala' sa cilakayan han toloway ko bihid no boyo' sananay itiniyay sa madipot no malataw Maibol maibol a niyazo' sa o sakatooday ko tademaw i sakizayaay a macacelcelay ko tademaw i niyazo' o malisimetay ko kamo sakacinizaniza no sakizayaay o belaw a hecek no sapat a baeto sa o tingalaway a lala' no sakizayaay masakamoway a kamo sa itiniyay sa madipot ni botong Kalolowan macapi ko bayo niyazo' no kalolowan a niyazo' to mihmihcaan iza to ko misalisinay to dieto no bayo (milaedis) izaw ko salonganay a tako no bayo o bolalac ko sapisanga iyo moleno ko bayo sa kotkoten ko bonak patalahekal salomeni sa o kakelahan no lalod ko bayo sa mahiza o ekiekiman ko sadipasan itini nipacemcem no likat sa o zoma ko sakanawlan itinyay a tademaw sa masimaw to no misebengay a dieto ci silingaan ko binaolan madipto ni kabit</FORM>
    </S>
</TEXT>