<?xml version="1.0" ?>
<TEXT id="Wiki_Sakizaya_mingitngitay_tu_ukak_a_wacu" xml:lang="pwn" source="Paiwan Wikipedia, article: mingitngitay_tu_ukak_a_wacu" copyright="CC BY-SA" citation="mingitngitay_tu_ukak_a_wacu. (2024, December 07). In Wikipedia [Paiwan]. https://pwn.wikipedia.org/wiki/mingitngitay_tu_ukak_a_wacu" BibTeX_citation="@misc{Wiki_pwn_mingitngitay_tu_ukak_a_wacu, title = mingitngitay_tu_ukak_a_wacu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/mingitngitay_tu_ukak_a_wacu} }">
    <S id="0">
        <FORM kindOf="original">i sumamad,miadup ku sakauzip nu Saysyat a niyazu'. malacabayay ku miadupay atu wacu. izaw kya ci Umaw hananay a miadupay, balaki tu kya wacu nu niza, maydih a mipatay hantu niza a mukan.matineng satu ci Ahe a wacu sa sakamu hantu niza: hani miadupay,caay ka hacica ku puc nu uzip aka,anu patayen isu kaku, kasuneng sa mapatay kaku, pauzipen kaku ali. anu miadup kisu a edapen nu maku kisu, mikilim tu aadupen. a edapen aku kisu mikilim, mizakep, anu caay edapen aku kisu a mangelu' kisu caay haw.hang! sa kya miadupay: pauzipen aku kisu! a miedap kisu i takuwan a miadup. Ahe! a tabuyu ayza a demiad uysu tu ku aidaen. amahica saw! a miawaw han ku cabay aku, sacabayen namu miadup. Ahe kaapah kisu! tabuyu tu kuheni, kakizemu nina kuymah atu caket tanengtuay taluma' sa .ya miadupay! na maliwasak kita a miadup tu kalalayan. kedamay, anu cima ku sayadahay a niadupen? nika a caay kamu pakademec i tamian. icelang kamu, mahaminay tu kamu haw? matinengay kami u miadupay, amana kahiza kamu. hang isaw! masasekel henay isaw! caay han kacelem ku cilal sa,anu nima ku sayadahay, ciniza tu ku makademecay. hang! na malingatu tu kita a masasekel i .eyza! eyza u! amana palaliwen.yadah ku nikaala ayza sa ci Ahe,calikaka,akiken kina tabakiay tusaay a kalalayan, piyazihi tu kiza tatuluay ya makupitay a kalalayan,a tayza kaku miazih u canan ku kaala nu heni miadupay.( aw! edapen kaku! aw! edapen kaku! a cima ku mamiedap i takuwan!) sa ci Umaw,matengil tu ni Ahe: Umaw! kya madebay kisu saw,madukaduka tu ku uzip,kadihiyan sa.pacabayen ni Ahe ku madukaay taluma' nu miadupay.hansa ci Umaw: "anu nayi' ci Ahe miedapay, ayza nipiadup, akay ku mapatay kaku. edapen ni Ahe yadah aca ku nizakepan niza".kukay!kukay! sa ku i lalabuay nuluma' kukay sa tu nipiedap ni Ahe.anuayaw ka i luma' niyam mueneng, pahabayen niyam kisu, a miadup sa edapen isu,aedapedap sa kita, kapah mahini? hang! sa ci Ahe, i tawya itiza satu ci Ahe i luma ' nu miadupay mapulung tu mukan. tanu namuh satu ci Ahe, mapawan tu tya i buyuay a miadup a cabay. sademiad sa misakakawaw, katukuh ayza mihalhal henay i cinizaan, caay henay pukan tu amin. mangalay tu amin.tawki sakalamkamen ita ta buyu', pataluma'en ita nikaalaan a tuud, a sipawada ita tu katuuday.katukh sa, malinges ci Ahe tada caay kamu, caay simawen namu ku nikaalaan a adupan. kanen aca namu, tada caay kamu. hanima matenes tu kisu, inay' sa, sademiadtu kami misakakawaw,ngelu' satu, mangalay aca kami. kyu, liayaw satu kami a mukan.mahini haw, tawki! a hicannaca, patelac tu kami, anuayaw mukan kisu tu titi sa, pangitngit han kami tu ukak, kapahtu. makatengil satu ku miadupay, matineng tu tiza kawaw, hinum hantu niza ci Ahe atu malacabay a wacu. pataluma'en amin niza a pahabay. malacabay tu kuheni.nu mahini, pakan hantu nu tadeemaw tu ukak ku wacu taayza, nu mingitngitay tu ukak a wacu sa.</FORM>
        <FORM kindOf="standard">i somamad,miadop ko sakaozip no Saysyat a niyazo'. malacabayay ko miadopay ato waco. izaw kya ci Umaw hananay a miadopay, balaki to kya waco no niza, maydih a mipatay hanto niza a mokan.matineng sato ci Ahe a waco sa sakamo hanto niza: hani miadopay,caay ka hacica ko poc no ozip aka,ano patayen iso kako, kasoneng sa mapatay kako, paozipen kako ali. ano miadop kiso a edapen no mako kiso, mikilim to aadopen. a edapen ako kiso mikilim, mizakep, ano caay edapen ako kiso a mangelo' kiso caay haw.hang! sa kya miadopay: paozipen ako kiso! a miedap kiso i takowan a miadop. Ahe! a taboyo ayza a demiad oyso to ko aidaen. amahica saw! a miawaw han ko cabay ako, sacabayen namo miadop. Ahe kaapah kiso! taboyo to koheni, kakizemo nina koymah ato caket tanengtoay taloma' sa .ya miadopay! na maliwasak kita a miadop to kalalayan. kedamay, ano cima ko sayadahay a niadopen? nika a caay kamo pakademec i tamian. icelang kamo, mahaminay to kamo haw? matinengay kami o miadopay, amana kahiza kamo. hang isaw! masasekel henay isaw! caay han kacelem ko cilal sa,ano nima ko sayadahay, ciniza to ko makademecay. hang! na malingato to kita a masasekel i .eyza! eyza o! amana palaliwen.yadah ko nikaala ayza sa ci Ahe,calikaka,akiken kina tabakiay tosaay a kalalayan, piyazihi to kiza tatoloay ya makopitay a kalalayan,a tayza kako miazih o canan ko kaala no heni miadopay.( aw! edapen kako! aw! edapen kako! a cima ko mamiedap i takowan!) sa ci Umaw,matengil to ni Ahe: Umaw! kya madebay kiso saw,madokadoka to ko ozip,kadihiyan sa.pacabayen ni Ahe ko madokaay taloma' no miadopay.hansa ci Umaw: "ano nayi' ci Ahe miedapay, ayza nipiadop, akay ko mapatay kako. edapen ni Ahe yadah aca ko nizakepan niza".kokay!kokay! sa ko i lalaboay noloma' kokay sa to nipiedap ni Ahe.anoayaw ka i loma' niyam moeneng, pahabayen niyam kiso, a miadop sa edapen iso,aedapedap sa kita, kapah mahini? hang! sa ci Ahe, i tawya itiza sato ci Ahe i loma ' no miadopay mapolong to mokan. tano namoh sato ci Ahe, mapawan to tya i boyoay a miadop a cabay. sademiad sa misakakawaw, katokoh ayza mihalhal henay i cinizaan, caay henay pokan to amin. mangalay to amin.tawki sakalamkamen ita ta boyo', pataloma'en ita nikaalaan a tood, a sipawada ita to katooday.katokh sa, malinges ci Ahe tada caay kamo, caay simawen namo ko nikaalaan a adopan. kanen aca namo, tada caay kamo. hanima matenes to kiso, inay' sa, sademiadto kami misakakawaw,ngelo' sato, mangalay aca kami. kyo, liayaw sato kami a mokan.mahini haw, tawki! a hicannaca, patelac to kami, anoayaw mokan kiso to titi sa, pangitngit han kami to okak, kapahto. makatengil sato ko miadopay, matineng to tiza kawaw, hinom hanto niza ci Ahe ato malacabay a waco. pataloma'en amin niza a pahabay. malacabay to koheni.no mahini, pakan hanto no tadeemaw to okak ko waco taayza, no mingitngitay to okak a waco sa.</FORM>
    </S>
</TEXT>