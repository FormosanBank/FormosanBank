<?xml version="1.0" ?>
<TEXT id="Wiki_Sakizaya_Zimbabwa" xml:lang="szy" source="Sakizaya Wikipedia, article: Zimbabwa" copyright="CC BY-SA" citation="Zimbabwa. (2025, May 05). In Wikipedia [Sakizaya]. https://szy.wikipedia.org/wiki/Zimbabwa" BibTeX_citation="@misc{Wiki_szy_Zimbabwa, title = Zimbabwa, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Zimbabwa} }">
    <S id="0">
        <FORM kindOf="original">Zimbabwa u Zimbabwa sa i labu nu Africa, itiza i 20 00 S, 30 00 E,u ahebal nu lala' mapulung sa 390,757 km2. u ahebal nu lala'ay sa 386,847 km2, u ahebal nu nanumay sa 3,910 km2. hamin nu tademaw sa 14,546,961. kakalukan umah sa 42.50%, kilakilangan umah sa 39.50%, zumaay henay umah sa 18%. tapang tusu nu kanatal u tapang tusu nu kanatal sa u Harare . sapadateng nu kanatal demiad sapadateng nu kanatal demiad sa 18 bulad 4 demiad. tabakiay a tapang nu kanatal u tabakiay a tapang nu kanatal (cung-tung) ayza sa ci Emmerson Mnangagwa, micakat a demiad sa i 2017 a mihcaan 11 bulad 24 demiad. likisi Sinpa-wi (Zimbabwa u nutimulan nu Fea-cuo (Africa 非洲) anganganan a sakapahay nu kalalekalan nu lalangawan, itini i teban a se-cian, nina niyadu'ay naidaw ku cacayay nu Saw-na a tademaw ni patideng tu sakapahay a aadihan tu kawaw, idaw ku liwan tu namaka babalakiay a lalangawan, idaw ku picidekan nu sakaetiman u tabakiay a Sinpa-wi (Zimbabwa nu mukasiay a lumaan. tabakiay a Sinpa-wi Zimbabwa mukasi a luma' . . nuyni a dukay u suodu a Mafun-kupu-wi wan-kuo namaka Ing-tu bayu a huiciw misiwbayay, itini i sabaw tu cacay a se-ci hamawsa a icelang, milihida tu kasilaculan nu 'kim, ngipen nu zu atu sakaetiman nu tung atu sakaetiman nu cancanan, sakalaliyunan namaka Puo-sewan (Persian Gulf a niyadu'an a dawaw atu galasu nu nika tahekalan tu tuud, sabaw tu lima a seci, mala Fea-cuo(Africa 非洲) timulan nu satabakiay a kanatal. Saw-na kasikawawan nu sakaicelangan han itida i sabaw tu siwa a seci hamaw sa nai'tu kulaheci, cacay a malebut walu a lasubu tulu a bataan idaw ku pitu (1837) a mihcaan sa, Saw-na a tademaw hiyan nu Culu a binacadan a N-depay-le (Ndebele a tademaw debungan, namaka Uk (Ing-Kuo 英國) atu namaka timulan nu Puo-el a tademaw malingatu haymawsa midebung tina niyadu'an. kalisiw Sinpa-wi (Zimbabwa itida i Fea-cuo (Africa 非洲) kitidaan, itini i cacay a malebut siwa a lasubu walu a bataan (1980) a miheca mihapu misiteked. Sinpa-wi (Zimbabwa pakunida hananay a tuud sakasilaculan, micidek ku kim naw saka tulu nu kitakitay anika singanganan, Malan-ci ba'ba'tuwan u kaadihan nu kitakitay a kapahay nu baba'tuwan a kitidaan. kanatal a tademaw nuheni pitu a bataan (70%) a kilacan u malukay ku kawaw, nipapalumaan u kubkub, langaw nu tabaku, kubkub ku tada kakanen , papah nu tabaku han u sapatahekal inutawan a sapisiwbay. cacay a malebut siwa a lasubu walu a bataan (1980) a mihcaan. nu cacayay a papidaan nu Sinpa-wi (Zimbabwa miki kaka tu Amilika a kalisiw , nu cacayay a Amilikaan nu kalisiw han paliyun han tu Sinpa-wi a kalisiwan 0.65 nu Sinpa-wi (Zimbabwa apapidaan. nai kuwantan miingsacu tu pida'nuheni, sisa i tusa a bataan idaw ku cacay a secian pihacen tu mawada' ku kalisiw nuheni. (Robert Mugabe) . mahka misiteked tawya, ci Mucia-pi (Robert Mugabe tu cencun palekal tu tabakiay a cenhu, kapah nu sakaudip a siakay nu kawaw. u sakaudip han, Sinpa-wi (Zimbabwa a ba'ba'tuwan, sakaliwmah atu nalimaan a kakulian a kawaw, naw Fea-cuo (Africa satabakiay nu mapalekalay a kanatal. mikilul satu tu tusaay a bataan (20) a mihcaan hidasatu malawpes. @@@@@sakalawpes nu Zimbabwa han mawada' ku kalisiw matekes ku cancanan tada anganganan sa u tadah tu nuiputahay. Zimbabwa nuni pisitekedan satu , miala tu sakatanetek nu sakakawawan, mialatu tu cacayay nu pituay a walwalen nu Amilika nu kalisiw amicaliw, kya nutawyaay a sakaudip nu pulung a kalisiw nu sabaw tulima a kilac, tunu tada maheka patideng tu kanatal a cencun sa tada u ba'ketay a tamudungan. idaw henay ku malumanay a tadah, mangalay midiput tu Mozambique numi suayaway nu kasasiwbayan a dadan, Zimbabwa patahkal tu kalisiw misakapah tu hitay, macunus aca nu siakay a talakaw a sakaudip nu kawaw, sisa macunus ku sapatahelkal tu kalisiwan. lalangawan mibatad satu tu suodu, makaadih tu tatenga'ay nu kawaw nu Zimbabwa tademaw nu Zimbabwa, masa haliyud kuni kapakuyuc nu tademaw nuheni, dungdung han ku sakangalay nuudip a tademaw, sakaliwmah satu ku sakaudip nuheni, saka laliyunliyun sa ku sakaudip nuheni. numalukay a luma' u udiptu kumisangaay tu luma' tu nuudip, anu idaw tu kakilidungan atu udad kapahaytu sa, inayay ku tinki, inayi' ku padekuwan mamidiputay, sapikiwiku han dada'u dadayumen a sapakatineng a dada'. Zimbabwa a cen-fu pabeli tu cacayay a lala ku kakalukan, i pabaw sangan tu luma' atu kakalukan, u lala' han nusifu a lala', nu malukay a tademaw anu hacica ku icelang numisu hidan tu ku icelang, nu katuuday a malukay a tademaw nuni kaluk acacay sa, matineng henay kunuheni pahabay tu sidi atu tulukuk taduk, mangalay misakapah tu nu lalabu nu luma'ay a sakaudip. idaw satu kuni kaliwmahan ani laculan, sipacakay nuheni atu saka laliyun tu cancanan a tuudan, paliyun tu kakanalayan tu tuud atu kakanen, itida kunuheni i kalimulakan atu dadadadanan amisilac a pacakay, atu malaliyun tu pacakaya tu tuuday a tademaw, caay ka adih ku kalisiw nuheni, saka tawaansa kuni kahida nuhini. naisa ku lawat nu kaliwmahan atu pahabay tu papahabayan, micunus tu sakayluma a kawaw atu sapidiputaw tu wawaw, sisa Zimbabwa nu malukay a tatamaan kanca yadah ku tataynaan a acawaw, katuud tu ku tademaw nu lumaay, kya taneng mapapadang mapalekal ku lamaay a tademaw, amica kuni kakatuud nuheni masasungay naming ku nikaudip nuheni. caay ka yadah tu cacudadan nu Zimbabwa , anu micudad satu u culil nuheni ku saka tayda i cacudadan, tudemiad muculil tayda atu katalumaan kanca a enem ~ sabaw ku kacaculilen, micudad satu ku adiwawaw u malukay a ina u kalingatuwan tu amagelu ami sakakawaw. pasu kasin atu nabinabian u udiptu ku misanga'ay, anu misahemay satu tayda i putah nu teban amisahemay, mibac', pawali tu dikuc, pahanhan, masanad ku kakabian nu acawaw, wawaw tu nuudip cinidatu kumi diputay, anu tabakisatu mapulung atu nu dumaan a wawaw a mapulung a mabi'. idaw ku dada' dinguan atu tangsu, unisangan namin nuudip, pasu baybay, idaw ku hunzepin, malaliya atu cancanan aaimelangan, sakaylikes sa u Zimbabwa nu saka nu tademawan a kakawawen. putah idaw ku nipalumaan tu sakay cilekay atu bau nu kilang, usanek nu kilang, ku sapatalaw tu bau atu sidukuay a cilekay makasanek tu sanek nu kilang caay tu picapi ku cilekay. kapah ku tangah nu Zimbabwa a tademaw, amica kuni kapakuyuc nu kanatal nuheni, matineng kunuheni maudip katukuh sa idauc kuni kaudipan nuheni.</FORM>
        <FORM kindOf="standard">Zimbabwa o Zimbabwa sa i labo no Africa, itiza i 20 00 S, 30 00 E,o ahebal no lala' mapolong sa 390,757 km2. o ahebal no lala'ay sa 386,847 km2, o ahebal no nanomay sa 3,910 km2. hamin no tademaw sa 14,546,961. kakalokan omah sa 42.50%, kilakilangan omah sa 39.50%, zomaay henay omah sa 18%. tapang toso no kanatal o tapang toso no kanatal sa o Harare . sapadateng no kanatal demiad sapadateng no kanatal demiad sa 18 bolad 4 demiad. tabakiay a tapang no kanatal o tabakiay a tapang no kanatal (cong-tong) ayza sa ci Emmerson Mnangagwa, micakat a demiad sa i 2017 a mihcaan 11 bolad 24 demiad. likisi Sinpa-wi (Zimbabwa o notimolan no Fea-coo (Africa 非洲) anganganan a sakapahay no kalalekalan no lalangawan, itini i teban a se-cian, nina niyado'ay naidaw ko cacayay no Saw-na a tademaw ni patideng to sakapahay a aadihan to kawaw, idaw ko liwan to namaka babalakiay a lalangawan, idaw ko picidekan no sakaetiman o tabakiay a Sinpa-wi (Zimbabwa no mokasiay a lomaan. tabakiay a Sinpa-wi Zimbabwa mokasi a loma' . . noyni a dokay o soodo a Mafon-kopo-wi wan-koo namaka Ing-to bayo a hoiciw misiwbayay, itini i sabaw to cacay a se-ci hamawsa a icelang, milihida to kasilacolan no 'kim, ngipen no zo ato sakaetiman no tong ato sakaetiman no cancanan, sakalaliyonan namaka Poo-sewan (Persian Golf a niyado'an a dawaw ato galaso no nika tahekalan to tood, sabaw to lima a seci, mala Fea-coo(Africa 非洲) timolan no satabakiay a kanatal. Saw-na kasikawawan no sakaicelangan han itida i sabaw to siwa a seci hamaw sa nai'to kolaheci, cacay a malebot walo a lasobo tolo a bataan idaw ko pito (1837) a mihcaan sa, Saw-na a tademaw hiyan no Colo a binacadan a N-depay-le (Ndebele a tademaw debongan, namaka Uk (Ing-Koo 英國) ato namaka timolan no Poo-el a tademaw malingato haymawsa midebong tina niyado'an. kalisiw Sinpa-wi (Zimbabwa itida i Fea-coo (Africa 非洲) kitidaan, itini i cacay a malebot siwa a lasobo walo a bataan (1980) a miheca mihapo misiteked. Sinpa-wi (Zimbabwa pakonida hananay a tood sakasilacolan, micidek ko kim naw saka tolo no kitakitay anika singanganan, Malan-ci ba'ba'towan o kaadihan no kitakitay a kapahay no baba'towan a kitidaan. kanatal a tademaw noheni pito a bataan (70%) a kilacan o malokay ko kawaw, nipapalomaan o kobkob, langaw no tabako, kobkob ko tada kakanen , papah no tabako han o sapatahekal inotawan a sapisiwbay. cacay a malebot siwa a lasobo walo a bataan (1980) a mihcaan. no cacayay a papidaan no Sinpa-wi (Zimbabwa miki kaka to Amilika a kalisiw , no cacayay a Amilikaan no kalisiw han paliyon han to Sinpa-wi a kalisiwan 0.65 no Sinpa-wi (Zimbabwa apapidaan. nai kowantan miingsaco to pida'noheni, sisa i tosa a bataan idaw ko cacay a secian pihacen to mawada' ko kalisiw noheni. (Robert Mogabe) . mahka misiteked tawya, ci Mocia-pi (Robert Mogabe to cencon palekal to tabakiay a cenho, kapah no sakaodip a siakay no kawaw. o sakaodip han, Sinpa-wi (Zimbabwa a ba'ba'towan, sakaliwmah ato nalimaan a kakolian a kawaw, naw Fea-coo (Africa satabakiay no mapalekalay a kanatal. mikilol sato to tosaay a bataan (20) a mihcaan hidasato malawpes. @@@@@sakalawpes no Zimbabwa han mawada' ko kalisiw matekes ko cancanan tada anganganan sa o tadah to noipotahay. Zimbabwa noni pisitekedan sato , miala to sakatanetek no sakakawawan, mialato to cacayay no pitoay a walwalen no Amilika no kalisiw amicaliw, kya notawyaay a sakaodip no polong a kalisiw no sabaw tolima a kilac, tono tada maheka patideng to kanatal a cencon sa tada o ba'ketay a tamodongan. idaw henay ko malomanay a tadah, mangalay midipot to Mozambiqoe nomi soayaway no kasasiwbayan a dadan, Zimbabwa patahkal to kalisiw misakapah to hitay, maconos aca no siakay a talakaw a sakaodip no kawaw, sisa maconos ko sapatahelkal to kalisiwan. lalangawan mibatad sato to soodo, makaadih to tatenga'ay no kawaw no Zimbabwa tademaw no Zimbabwa, masa haliyod koni kapakoyoc no tademaw noheni, dongdong han ko sakangalay noodip a tademaw, sakaliwmah sato ko sakaodip noheni, saka laliyonliyon sa ko sakaodip noheni. nomalokay a loma' o odipto komisangaay to loma' to noodip, ano idaw to kakilidongan ato odad kapahayto sa, inayay ko tinki, inayi' ko padekowan mamidipotay, sapikiwiko han dada'o dadayomen a sapakatineng a dada'. Zimbabwa a cen-fo pabeli to cacayay a lala ko kakalokan, i pabaw sangan to loma' ato kakalokan, o lala' han nosifo a lala', no malokay a tademaw ano hacica ko icelang nomiso hidan to ko icelang, no katooday a malokay a tademaw noni kalok acacay sa, matineng henay konoheni pahabay to sidi ato tolokok tadok, mangalay misakapah to no lalabo no loma'ay a sakaodip. idaw sato koni kaliwmahan ani lacolan, sipacakay noheni ato saka laliyon to cancanan a toodan, paliyon to kakanalayan to tood ato kakanen, itida konoheni i kalimolakan ato dadadadanan amisilac a pacakay, ato malaliyon to pacakaya to tooday a tademaw, caay ka adih ko kalisiw noheni, saka tawaansa koni kahida nohini. naisa ko lawat no kaliwmahan ato pahabay to papahabayan, miconos to sakayloma a kawaw ato sapidipotaw to wawaw, sisa Zimbabwa no malokay a tatamaan kanca yadah ko tataynaan a acawaw, katood to ko tademaw no lomaay, kya taneng mapapadang mapalekal ko lamaay a tademaw, amica koni kakatood noheni masasongay naming ko nikaodip noheni. caay ka yadah to cacodadan no Zimbabwa , ano micodad sato o colil noheni ko saka tayda i cacodadan, todemiad mocolil tayda ato katalomaan kanca a enem ~ sabaw ko kacacolilen, micodad sato ko adiwawaw o malokay a ina o kalingatowan to amagelo ami sakakawaw. paso kasin ato nabinabian o odipto ko misanga'ay, ano misahemay sato tayda i potah no teban amisahemay, mibac', pawali to dikoc, pahanhan, masanad ko kakabian no acawaw, wawaw to noodip cinidato komi dipotay, ano tabakisato mapolong ato no domaan a wawaw a mapolong a mabi'. idaw ko dada' dingoan ato tangso, onisangan namin noodip, paso baybay, idaw ko honzepin, malaliya ato cancanan aaimelangan, sakaylikes sa o Zimbabwa no saka no tademawan a kakawawen. potah idaw ko nipalomaan to sakay cilekay ato bao no kilang, osanek no kilang, ko sapatalaw to bao ato sidokoay a cilekay makasanek to sanek no kilang caay to picapi ko cilekay. kapah ko tangah no Zimbabwa a tademaw, amica koni kapakoyoc no kanatal noheni, matineng konoheni maodip katokoh sa idaoc koni kaodipan noheni.</FORM>
    </S>
</TEXT>