<?xml version="1.0" ?>
<TEXT id="Wiki_Sakizaya_Katherine_Johnson" xml:lang="szy" source="Sakizaya Wikipedia, article: Katherine_Johnson" copyright="CC BY-SA" citation="Katherine_Johnson. (2025, May 05). In Wikipedia [Sakizaya]. https://szy.wikipedia.org/wiki/Katherine_Johnson" BibTeX_citation="@misc{Wiki_szy_Katherine_Johnson, title = Katherine_Johnson, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Katherine_Johnson} }">
    <S id="0">
        <FORM kindOf="original">== Sakizaya a kamu == itiza ci Katherine Johnson aci ama niza mueneng i micapiay tu kikilangan a adidiay a niyazu', pihibangan tu, mikilul tu ciniza ci amaan niza ta i kikilangan misakakawaw. sitangah ci Katherine, matineng ciniza misausi cacay a kilang a hacica ku zayliw, hacica ku kalamkam nu buting midanguy, hacica ka talakaw nu pitakud nu pawalil. u satinengay ciniza i cacudadan a micudaday. matineng ciniza misausi macaliway tu ku mihcaan niza ku tineng, u caay kadayum a su-sey munday matineng ciniza. kyu, patayzaen nu saydan ciniza i ceng-sang a cacudadan micudad. tayza i baluhay a cacudadan ci Katherine, caay kalipahak ciniza, zaysa lumeni' ku banges niza, caay kalecad atu kaput, makai' ku katuuday maladay aci niza micudad. nika lalum cikasa ci Katherine. maydih ciniza, maydih ciniza mala satinengay a ke-sey-ca . balaki satu ci Katherine, mala mitelacay tu, u pabahelay tu fo-cyeyn ku tungus niza. u tungus niza u tatayna amin. u zumaay u tatama amin, zaysa a kisitangahen nu tatama ku tatayna sa kuheni. maydih ci Katherine a macakat, hini sa ku i pabaway niza, &quot; piales si, a silaheci satu ku tatayna haw? &quot; u zuma satu, mazih niza ku baluhay a teyn-naw a tineng, nai' ku wantan hakay mamiliyun cinizaan misakakawaw sa ciniza. ngalub satu ku pisaicelang niza misakakawaw, pacakat tu tineng nu niza, pasubana' tu kaput niza minanam tu baluhay a tineng. cacay a demiad, mapeci' ku teyn-naw nu kong-se, caay tu ka bahel kiza fo-cyeyn. miladay ci Katherine tu katuuday, misakapah tu teyn-naw. u tineng niza atu pina tu a mihca nabililan niza, sausien aca niza ku kuy-taw nu fo-cyeyn, walik han amin ku cacanan a munday, pana' hantu ku fo-cyeyn patayza i way-tay-kong . matineng tu ku tawki niza, matineng ci Katherine tu su-sey , kapah aca ku pikuwang niza, pacakat hantu ciniza mala i pabaway. napakayza, palamel hantu ku tatayna atu tatama misakakawaw, caay tu pikacili ku tatama tu tatayna. kamu nu Hulam</FORM>
        <FORM kindOf="standard">== Sakizaya a kamo == itiza ci Katherine Johnson aci ama niza moeneng i micapiay to kikilangan a adidiay a niyazo', pihibangan to, mikilol to ciniza ci amaan niza ta i kikilangan misakakawaw. sitangah ci Katherine, matineng ciniza misaosi cacay a kilang a hacica ko zayliw, hacica ko kalamkam no boting midangoy, hacica ka talakaw no pitakod no pawalil. o satinengay ciniza i cacodadan a micodaday. matineng ciniza misaosi macaliway to ko mihcaan niza ko tineng, o caay kadayom a so-sey monday matineng ciniza. kyo, patayzaen no saydan ciniza i ceng-sang a cacodadan micodad. tayza i balohay a cacodadan ci Katherine, caay kalipahak ciniza, zaysa lomeni' ko banges niza, caay kalecad ato kapot, makai' ko katooday maladay aci niza micodad. nika lalom cikasa ci Katherine. maydih ciniza, maydih ciniza mala satinengay a ke-sey-ca . balaki sato ci Katherine, mala mitelacay to, o pabahelay to fo-cyeyn ko tongos niza. o tongos niza o tatayna amin. o zomaay o tatama amin, zaysa a kisitangahen no tatama ko tatayna sa koheni. maydih ci Katherine a macakat, hini sa ko i pabaway niza, &quot; piales si, a silaheci sato ko tatayna haw? &quot; o zoma sato, mazih niza ko balohay a teyn-naw a tineng, nai' ko wantan hakay mamiliyon cinizaan misakakawaw sa ciniza. ngalob sato ko pisaicelang niza misakakawaw, pacakat to tineng no niza, pasobana' to kapot niza minanam to balohay a tineng. cacay a demiad, mapeci' ko teyn-naw no kong-se, caay to ka bahel kiza fo-cyeyn. miladay ci Katherine to katooday, misakapah to teyn-naw. o tineng niza ato pina to a mihca nabililan niza, saosien aca niza ko koy-taw no fo-cyeyn, walik han amin ko cacanan a monday, pana' hanto ko fo-cyeyn patayza i way-tay-kong . matineng to ko tawki niza, matineng ci Katherine to so-sey , kapah aca ko pikowang niza, pacakat hanto ciniza mala i pabaway. napakayza, palamel hanto ko tatayna ato tatama misakakawaw, caay to pikacili ko tatama to tatayna. kamo no Holam</FORM>
    </S>
</TEXT>