<?xml version="1.0" ?>
<TEXT id="Wiki_Sakizaya_mibutingay_Pusung_kapah_nu_Amis" xml:lang="pwn" source="Paiwan Wikipedia, article: mibutingay_Pusung_kapah_nu_Amis" copyright="CC BY-SA" citation="mibutingay_Pusung_kapah_nu_Amis. (2024, December 07). In Wikipedia [Paiwan]. https://pwn.wikipedia.org/wiki/mibutingay_Pusung_kapah_nu_Amis" BibTeX_citation="@misc{Wiki_pwn_mibutingay_Pusung_kapah_nu_Amis, title = mibutingay_Pusung_kapah_nu_Amis, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/mibutingay_Pusung_kapah_nu_Amis} }">
    <S id="0">
        <FORM kindOf="original">== Amis a binacadan == kakiliman na makayzaay i Pusung a kapah nu Amis, saba pitu ku mihcaan miladay tu wama niza na masasukaynah tu wama niza, masubelid tu i "Spain", namiliyas tu niyazu' melet ku sapelek tulu tu a bataan izaw ku walu a mihcaan. nilaculan sakamu sa ci Cen tung min: cay kalinges tu wama kaku tu pisubelid niza i nuzumaan a kanatal, aku ku patelacay cay pitengil tu kamu nu wama, sisa mahini, ayza satu maydih tu taluma' i Taywan, milepun tu naybalucu'a nu wama a pataluma' i takuwanan. Cung yang se nisulitay nu ayzaay ani patelayan a mizizawan i bataday satip nu wamisan tu likut nu bayu a subal "Lanzarote" a subal kapah nu Amis ci Cen tung min, tengil han ku ngiha niza nu Beijing ku ngiha atu sicamulay tu nu yincumin layak a kamu, sakamu sa adada ku balucu' tu caay pidiput tu babalaki sa ciniza. wama atu wina niza i 97 ,98 a mihcaan mabelec tu. i telay tu kamu niza kesem sa ku kamu,sakamu satu: cay pidis tu babalaki kaku uzasa hanima sa kaku tu i takuwanatu. tatenga'ay kau aku ku micuayay tuhenian. nika cayayaca. pizateng ni Cen tung min maydih taneng ayaw nu pisiwngacean taluma' mibaung tu babalaki sa cinia, milepun tu caay pilihiza padungus tu wama atu wina. sakamu sa ci Cen tung min, u balucu' aku a taluma' a miazih tu saba atu sabana amin. kamu aca mihalhalay tu pipangtangan nu wawa, aladayen aku kuheni taluma' i Taywan paazih tu baina niza. lima bataan izaw ku lima a mihcaan ci Cen tang min mizateng tu ya masubeliday tya sandeb, sakamu satu tuya labi namapulung tu tizaay a tademaw maliepah mabusuk kaku itawya maliyuh tu tademawan, nengil satu nai' tu ku tapiingay a tademaw, zateng satu ciniza i cuwatu kaku sa mabiyala tu ku balucu', namahiza sa culil satu pinaaytu a tatukian ku culil, kutukuh satu i matu azihan nayay tu ku balunga miliyas tu amin malawlaw malalum tu ku balucu' niza, hica satu kaku sa amizateng. hinisa ciniza: i tawaya satu malingatu tu milakala' i zazanan mikilim tu sasakakawawan a sakauzip, u kawaw aku uyza u nanunul sana, nika u zuma a tawki matalaw tu inayay ku minbunsiw a tademaw matalaw a mabaking, musepi malikelih ku kapahay a tademaw papikulil cinizaan tu mibanaway tu kaysing. uzuma satu caay kazateng aku sa ciniza i "Lanzarote" a subal tu ci " Arrecife" hawsa, malalikeluh tuway nu Taywanay a papikanan a tawki, namalapadang kuheni palita hantu niza taneng pabelien tu sakawawan kaku haw hanniza , itawya tatudung saca maydih tu mamisakawaw a tademaw, satu itiza satu mikuli tu cacay, tusa a mihcaan, itiza tu malikeluh ku ayzaay a acawa ziza. nika nayay ku minbunsiw katalawan a mazakep amalubu, cay katenes itiza mikuli hina pasumasuma tu pikulian ciniza, upihacengan cacay, tusa a mihcaan nai' ku pikulian. sakamu satu ciniza, itawya acawa aku nayay tu ku pikulian sa, u sakauzip nu luma'ay a kalisiw wiza dada pipadang nu cebu tu nu wawaay atu nayay ku kakulian, caay kataneng ku sakauzip uyza satu i kananaman a cabay micaliw tu kalisiw, amipadang i takuwanan, mangelu' kuni kauzip hini satu ku nikauzip tu pinaay tu a mihcaan. ayza itiza satu mikuli tu yaanay tu a tawki, maliyun tu nu Taywanay a tademaw mihcaan caay pihibang, enem ku tatamaan cacay ku tataynan a wawa aku, katuud sapahabay aku, sakakaay sabaw walu ku mihcaan a micudad tu talakaway a cacudadan tatusa ku micudaday i adidiay a cacudadan. Cen tung min i "Spain" na mapatelay na masasakamu tuway tu waina niza, mazateng henay niza ku kamu nu ina. i tiza anu siacawa siwawa tu kisu sakapah hatu midiput ku heni sa amitulun i takuwanan. nika i kalingku tu1990 a mihcaan namaninel tu 6.7 katabaki a ninel hawsa, cay tu katatules ku patelayan, na makayza mahedaw tu ku namaykay luma'an a ngiha. kamu tu makayzaay tu sapisinsi tu sakataluma' a minkiw, tengil han ku kamu niza mahapinang tahkal tu ku ngelu' pades niza. maydih tu taluma' i Taywa ahicaen ku kawaw satu ciniza, katuud ku cabay aku ,anu taluma' tusa maliyuh tu pananukas sa kukamu, sisa mabiyalaw tu kaku sa anucaytu pananukas ahica hatu ku i tiniay a acawa atu wawa sakaku acima satu ku pahabayay saku kamu niza, satuwa sa, napinatu amikilim tu Taywanay mikuwanay tu situdunga tu mahiniay a kawaw misinsi tu baluhay a minkiw, nika nisulitan niza patayzahan i situngusay tu mhiniay a kawaw malasawat nai' ku wantan, patelayen mipalita, patubeli sa kayzuen amin ku nisulitan sa, nipatengan tu nuheni cay pisanga'. sakamu satu ci Cen tung min, anuitawya nisulitan masakapah malepun tu ku nisangaan, hakya cay kasidai' ku wama aku a mapatay. wama niza maydih a pataluma' cinizaan, misulit tu sapakaketun a mibutingay i kusi kinasiwa tulu a mihcaan kuni sasulitan nu hini. pulung han tusa bataan izaw ku pitu a mihcaan a mibuting, kanahatu napinatu i " Spain" a subal saluimeng mihibang ku balunga, nika cayay saca katepa ku masubeliday niza a wawa. sakamu sa ku sabana ni Cen tung min. yu adidi henay kami cay katineng mahica hakya mihmihcaan taluma' tu ku wma cacay a bulad yazatu miningkukay mibutingtu sakaku sa, balaki satu kaku palita hatu aku ku wama aku, sakamu satu. zayhan u kaka isu masubelid iza henay i "Spain" sa, i ayaw u patelac aku a kilimen aku pataluma' sa, sakamu satu ci Cen tung min: uzuma atademaw, miliyun tu nu taluay a mingkiw, hakya itawya anu hinien aku ku kawaw a lihalay tu ayaw nu tuluay a mihcaan, matengil niza taneng amakilim ku baluhay tuyaanay situngusay musakawaway a tademaw sa, u pitudawa nu wawa niza, muliyaw haca misinsi tu minkiw ciniza, laheci satu maala ku nisulitan, cunus hantu pipadang nu niyazu'ay a tademaw tulu a demiad i Pusung ku piculi mikawaw tuyni, makilimtu tu mabulaway i niyazu' a sabana niza, satu makilim tu ku kapahay balucu' a tademaw mipadangay, bulawsucu i Pusung mikawaway tunian a tademaw ci Cen ing pin, kya lepun satu ku sakataluma' niza. namakayniay a nasulitan nakamuan atu natengilan</FORM>
        <FORM kindOf="standard">== Amis a binacadan == kakiliman na makayzaay i Posong a kapah no Amis, saba pito ko mihcaan miladay to wama niza na masasokaynah to wama niza, masobelid to i "Spain", namiliyas to niyazo' melet ko sapelek tolo to a bataan izaw ko walo a mihcaan. nilacolan sakamo sa ci Cen tong min: cay kalinges to wama kako to pisobelid niza i nozomaan a kanatal, ako ko patelacay cay pitengil to kamo no wama, sisa mahini, ayza sato maydih to taloma' i Taywan, milepon to naybaloco'a no wama a pataloma' i takowanan. Cong yang se nisolitay no ayzaay ani patelayan a mizizawan i bataday satip no wamisan to likot no bayo a sobal "Lanzarote" a sobal kapah no Amis ci Cen tong min, tengil han ko ngiha niza no Beijing ko ngiha ato sicamolay to no yincomin layak a kamo, sakamo sa adada ko baloco' to caay pidipot to babalaki sa ciniza. wama ato wina niza i 97 ,98 a mihcaan mabelec to. i telay to kamo niza kesem sa ko kamo,sakamo sato: cay pidis to babalaki kako ozasa hanima sa kako to i takowanato. tatenga'ay kao ako ko micoayay tohenian. nika cayayaca. pizateng ni Cen tong min maydih taneng ayaw no pisiwngacean taloma' mibaong to babalaki sa cinia, milepon to caay pilihiza padongos to wama ato wina. sakamo sa ci Cen tong min, o baloco' ako a taloma' a miazih to saba ato sabana amin. kamo aca mihalhalay to pipangtangan no wawa, aladayen ako koheni taloma' i Taywan paazih to baina niza. lima bataan izaw ko lima a mihcaan ci Cen tang min mizateng to ya masobeliday tya sandeb, sakamo sato toya labi namapolong to tizaay a tademaw maliepah mabosok kako itawya maliyoh to tademawan, nengil sato nai' to ko tapiingay a tademaw, zateng sato ciniza i cowato kako sa mabiyala to ko baloco', namahiza sa colil sato pinaayto a tatokian ko colil, kotokoh sato i mato azihan nayay to ko balonga miliyas to amin malawlaw malalom to ko baloco' niza, hica sato kako sa amizateng. hinisa ciniza: i tawaya sato malingato to milakala' i zazanan mikilim to sasakakawawan a sakaozip, o kawaw ako oyza o nanonol sana, nika o zoma a tawki matalaw to inayay ko minbonsiw a tademaw matalaw a mabaking, mosepi malikelih ko kapahay a tademaw papikolil cinizaan to mibanaway to kaysing. ozoma sato caay kazateng ako sa ciniza i "Lanzarote" a sobal to ci " Arrecife" hawsa, malalikeloh toway no Taywanay a papikanan a tawki, namalapadang koheni palita hanto niza taneng pabelien to sakawawan kako haw hanniza , itawya tatodong saca maydih to mamisakawaw a tademaw, sato itiza sato mikoli to cacay, tosa a mihcaan, itiza to malikeloh ko ayzaay a acawa ziza. nika nayay ko minbonsiw katalawan a mazakep amalobo, cay katenes itiza mikoli hina pasomasoma to pikolian ciniza, opihacengan cacay, tosa a mihcaan nai' ko pikolian. sakamo sato ciniza, itawya acawa ako nayay to ko pikolian sa, o sakaozip no loma'ay a kalisiw wiza dada pipadang no cebo to no wawaay ato nayay ko kakolian, caay kataneng ko sakaozip oyza sato i kananaman a cabay micaliw to kalisiw, amipadang i takowanan, mangelo' koni kaozip hini sato ko nikaozip to pinaay to a mihcaan. ayza itiza sato mikoli to yaanay to a tawki, maliyon to no Taywanay a tademaw mihcaan caay pihibang, enem ko tatamaan cacay ko tataynan a wawa ako, katood sapahabay ako, sakakaay sabaw walo ko mihcaan a micodad to talakaway a cacodadan tatosa ko micodaday i adidiay a cacodadan. Cen tong min i "Spain" na mapatelay na masasakamo toway to waina niza, mazateng henay niza ko kamo no ina. i tiza ano siacawa siwawa to kiso sakapah hato midipot ko heni sa amitolon i takowanan. nika i kalingko to1990 a mihcaan namaninel to 6.7 katabaki a ninel hawsa, cay to katatoles ko patelayan, na makayza mahedaw to ko namaykay loma'an a ngiha. kamo to makayzaay to sapisinsi to sakataloma' a minkiw, tengil han ko kamo niza mahapinang tahkal to ko ngelo' pades niza. maydih to taloma' i Taywa ahicaen ko kawaw sato ciniza, katood ko cabay ako ,ano taloma' tosa maliyoh to pananokas sa kokamo, sisa mabiyalaw to kako sa anocayto pananokas ahica hato ko i tiniay a acawa ato wawa sakako acima sato ko pahabayay sako kamo niza, satowa sa, napinato amikilim to Taywanay mikowanay to sitodonga to mahiniay a kawaw misinsi to balohay a minkiw, nika nisolitan niza patayzahan i sitongosay to mhiniay a kawaw malasawat nai' ko wantan, patelayen mipalita, patobeli sa kayzoen amin ko nisolitan sa, nipatengan to noheni cay pisanga'. sakamo sato ci Cen tong min, anoitawya nisolitan masakapah malepon to ko nisangaan, hakya cay kasidai' ko wama ako a mapatay. wama niza maydih a pataloma' cinizaan, misolit to sapakaketon a mibotingay i kosi kinasiwa tolo a mihcaan koni sasolitan no hini. polong han tosa bataan izaw ko pito a mihcaan a miboting, kanahato napinato i " Spain" a sobal saloimeng mihibang ko balonga, nika cayay saca katepa ko masobeliday niza a wawa. sakamo sa ko sabana ni Cen tong min. yo adidi henay kami cay katineng mahica hakya mihmihcaan taloma' to ko wma cacay a bolad yazato miningkokay mibotingto sakako sa, balaki sato kako palita hato ako ko wama ako, sakamo sato. zayhan o kaka iso masobelid iza henay i "Spain" sa, i ayaw o patelac ako a kilimen ako pataloma' sa, sakamo sato ci Cen tong min: ozoma atademaw, miliyon to no taloay a mingkiw, hakya itawya ano hinien ako ko kawaw a lihalay to ayaw no toloay a mihcaan, matengil niza taneng amakilim ko balohay toyaanay sitongosay mosakawaway a tademaw sa, o pitodawa no wawa niza, moliyaw haca misinsi to minkiw ciniza, laheci sato maala ko nisolitan, conos hanto pipadang no niyazo'ay a tademaw tolo a demiad i Posong ko picoli mikawaw toyni, makilimto to mabolaway i niyazo' a sabana niza, sato makilim to ko kapahay baloco' a tademaw mipadangay, bolawsoco i Posong mikawaway tonian a tademaw ci Cen ing pin, kya lepon sato ko sakataloma' niza. namakayniay a nasolitan nakamoan ato natengilan</FORM>
    </S>
</TEXT>