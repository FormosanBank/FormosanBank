<?xml version="1.0" ?>
<TEXT id="Wiki_Sakizaya_Xinyi" xml:lang="szy" source="Sakizaya Wikipedia, article: Xinyi" copyright="CC BY-SA" citation="Xinyi. (2025, May 05). In Wikipedia [Sakizaya]. https://szy.wikipedia.org/wiki/Xinyi" BibTeX_citation="@misc{Wiki_szy_Xinyi, title = Xinyi, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Xinyi} }">
    <S id="0">
        <FORM kindOf="original">Xinyi Xinyi a sakuwan ku Nantou. kumud nu kalesakan, 1,423.52 km². (kalesakan nu linpanti 1,067.28 km², kalesakan nu pawliwti 113.33 km²), u kasabinawlan, 12,373 ku tademaw. u kasalumaluma' sa, 3,695 ku luma'. ilabu nu kasaniyazu' nu siyang sa, 9,393 ku ingcumin a tademaw. u kasabinawlan, Pakalatu 76%(Bunun) ku kasabinawlan. u Bunun ku sakalaniyazu'. nikasakuwakuwan Xinyi mala 14 a cuwen atu 17 ku niyazu'. kina 17 a niyazu'sa, Lanngdun , Qapuciu , Tamazuan , Isingan , Laidazuan(malavi) , Naihunpu , Salitung , Sinapalan , Halusipun , Luluna , Qalipusungan , Mahavun (Mamahavunna) , Kalibuan , Tungpu daigaz , Ilausan , Valana , Hanbizan . 信義鄉(布農語:Nehunpu-siang ；臺灣話:Sìn-gī-hiong；客家話:Sin-ngi-hiông) . Sing-i-syang engeng sa i Taywan Nan-tul-sing wali-timuay, u zuma a cacay a yincumim a syang . i amis mitepal tu Zen-ai-syang, Yi-ze-syang, i waliay mibelaw tu Hualan-singay nu Wan-zeun-sang,Ctul-si-syang, i edip sa, mibelaw tu Suiy-li-syang, Lu-ku-sang, Zu-san-zeng, i edip-timul malalitin tu Ca-i-syang A-li-san-syang, i timul malalitin tu Kaw-sun-se Taw-yun-ci,u sa ahebalay nu Nan-tul-syang, macacelcelay sa i sasaay a sang-zen, i tini i Taywan u sakatusa ahebalay a lala'. . Sing-i-syang i tiza nu Cung-yang-san-may atu Yi-san-san-may, u katizaan sa masakayakay, dangkay, malikelun, u cing-ceng-cung-sin 518 a kung-ce katalakaw, nu makabayuay. nu di-sin a papisatiidan malawilaw tu, u demiad labii a hemhem yadah ku sa zumaay. nu sadalakaway a buyu' nu Taywan Yi-san, muengengay i satimulay nu Sing-i-syang atu Taw-yin-ciyay i lilis. u binawlawan sa 1.6 emang ku tademaw, nanu sakatuuday nu yincumim sang-zen, i 2020 a mihecaan 4 a bulad sa kiayawan nu Bu-siw-lin-syang, sakatusa katuud ayza. i labuay muengeng sa hulam atu yincumim ku yadahay, malatepan tu, yincumim i Bunun 95% yadah, 5% u Zu, u kamu nu Bunun a kamu ku sasakamuan. likisi/nadipa'an nu sumamad i kalipunan ku Sing-i-syang sa, Tai-cung-zu-sing-kaw-cing pabesuc saan pikuwanay a hun-di, 1945 a mihecaan nu zikuzan sumaden mala San-di-sang, saayaway a ngangan sa (Lul-na-sang), zikuzan sumaden tu mala Sing-i-syang. 2014 a mihecaan (Taywan yun-cu- mim-cu -bu-lul-cing-tung-leng-mum) maydih muliyaw pangangan tu Lul-na-sang, caay kaydih pangangan tu Sing-i-syang. Yi-san-kul-ca-kung-yun u sakatusaay a kul-ca-kung-yun, i ayayaw i kalipunan malaheci tu Sing-kaw-a-li-san-kul-li-kung-yun ( 1937-1945). 1985 a mihecaan 4 a bulad 6 a demiad pahusu ( palasit) tu lekakawa, i 1985 a mihecaan 4 a bulad 10 a demiad malaheci ku mikuwanay, ahebal izaw ku 103, 121, 4 kung-cin, maala i Taywan a subal a cing-ceng-ci-yi maala ku Nan-tul-syang, Ca-i-syang, Kaw-sun-se atu Hualan-sang, i Taywan malatabakiay a ahebal a Kul-ca-kung-yun (aidangan). ina aidangan i tepan nu Taywan supal, micitek ku piengengan, kabiyalawan a buyu', lamadacay a tektek, mala Taywan a talakaway a buyu' malisimetay tu caayay, tusaay, i hekalan a mamelawan. i labu nu aidangan izaw ku sakacacay a talakaway a buyu', 3952 a kung-ce, Yu-san satatangahan a buyu', satangahan a buyu' sa, belawbelaw sa ku buyubuyuan, sauwac i labulabu maenep, i hekalan a mulangaway mikilul tu katalakaw nu buyu' masumad a masazuma, ya-ze-day, un-day, han-day, u kilangkillang. sapiazih masummad tu, u a adupan yadah i tiza, izaw henay namakaCing- zaw masangaay tu Pa-tung-kung a zazan maliwan i nazikuzan. sisa i tiniay yadah ku caay han katinengan nu mauzipay, mulangaway a laculaculan atu namaka laylay a nazikuzan. Yu-san a kenis i nu ayaw sa i kalipunan sa, nu Taywan-tung-tu-hu patizen tu kul-li-kung-yun-uyi-yen-hey, tuzuen i ( Sing-kaw, A-li-san-kul-li-kung-yun) a sasa paheciay a kenis, 1973 a mihecaan 12 a bulad 27 a demiad sa ( Sing-kaw-a-li-san-kul-li-kung-yen), (Da-tung-kul-li-kung-yen), (Ce-kaw-tay-lu-ke-kul-li-kung-yen) naamahiza malaheci, zayhan i na tuluay a kul-li-kung-yen mademec ku Lipun namangangayaw a maales. caay katenes nu ngangayaw sa, Cung-hua-mim-ku ceng-hu mabulaw tayni i Taywan, malinngatu tu nipacucek tu kul-ca-kung-yen a ulic atu sapitekel. (kul-ca-kung-yen-ha) maka Li-ha-yen,ne-ceng-bu,Se-ha-yen tusaay a uay-yen-hay cuzuh tu pitatengilan12 mi timadaw a zekuzan, sazikuzay tu i 1972 a mihecaan 5 a bulad pahusu (palasit) kinatulu maawas tu, patapabaw tu patayzaan ci Ceng-tungan paazih, i malecaday a mihecaan 6 a bulad 13 a demiad, paliwal tu pahecian. 1979 a mihecaan 3 a bulad Cing-ceng-yen pahusu tu ( Taywanay Ceng-he-kay-ha nabalucu'an), sapa Yi-san, Nan -heng Kuay-ku a kenis tuzu' a mala kul-ca-kung-yenay a sapaeneng. 1983 a mihecaan 1 a bulad. 1 a demiad Yi-san-kul-cya-kung-yen a sapaenengan mitudu' tu nu Cing-ceng a 1806 cacay nu pilubangan malucekay tu i tiya pahusu maawas tuway. i Ne-ceng-pu itiya sa malingatu tu musakakawaw. miawza tu matesekaay a tademaw micekiw tu i labuan mauzipay atu nipilaculan nu tademaw a laylay, i hekalan a sapikilim sa zumaan nu ulauulangan, aadupan, mulangaway, a saidangan, atu laylay nu sapilacul nu tademaw, papiedap tu Kul-li-Taywan-da-she, atu Ne-ceng-pu kul-ca-kung-yen pabalucu'ay a uwey-yun-hey nu timaadaw, madupuh sa ceballen. misakakawaw tu sapilacul atu namaka lalaay a ngatu atu hicaen malaheci. 1985 a mihecaan 2 a bulad. 7 a demiad, Yi-san-kul-ca-kung-yen pabalucu'an maka i Sing-ceng 1921 cacaay nu pilubang malucek sa. maawasay tu, patayza i Ne-ceng-pu pakatineng tu amisakakawaw tu. i namihecaan i 4 a bulad. 10 a demiad, malaheci tu mikuwanaay, sayaway sa pabalucu i Ta-ta-ca patizen saan, nu lala a patelac sa matatengil tu Taywan-da-swey sa, caay kasiwantan, i zikuzan sa i Suiy-li patizen, u sakakawawan micaliw tu luma' nu i tizaay a tademaw. 1992 a mihecaan 2 a bulad 13 a demiad sa, Yu-san-kul-cya-kung-yen mikuwanay atu sapiecawan misabaluhay malingatu tu misanga 1995 a mihecaan 4 a bulad 11 a demiad, ya sapikuwanay atu sapiecaway milipecu, tusa a demiad mipadaesu, mipahezek tu nu picaliw tu luma' katukuh 10 a mihecaan katenes tu sakakawaway a laylay. Yu-san-kul-ca-kung-yen pikuwwanan atu spiecaway eneng i Seuy-li-saing Cung-san-lu cacayay azihan u sanglacay a matadungduhy a luma', mitepal tu Seuy-li-si, i zikuzan u Ceul-seay-si, i ayaw nu panan patizen tu cacay. a ungcung sulitan (Yu-san-kul-cya-kung-yen-kuan-li-zuYushan Nationnal Park). 2012 a mihecaan, i Yu-san-kul-cya-kung-yen sakatulu nu pilubang sapahusu, paMey-san a kenisay a yincumim a maliwanen a lala' patahekal, yen-ciy a ngatu sa, namaka 105,490 kung-cing maselep tu 103,121.4 kung-cing. kakitizaan Yu-san-kul-ca-kung-yen maka i wali Ma-li-ca-nan-san, Ke-si-pa-nan-san, Yu-li-san-cu-len-sang, Nan-yen-sing-kung-san, San-ca-san-huo besus tu Cung-ying-san-may ta Ta-kung-san,Kung-san, i edip sa maka May-san-ctung i edipay a sauwac besus han Nan-si killangkilangan a zazan, makaedipan a bayac katukuh i Lu-lin-san Tung-hu-san, i amis dungdung han ku Tung-pu-chung 1 ling amisay a sauwac katukuh i Cing-da-san-lung-sang, anu paabesus aca. i Ha-i-la-lul-si atu Ma-li-ca-nan-san amisay a bayac; nu pabalucu'. sa a izaw ku Yu-san buyubuyu'an Siw-ku-lang-san, Da-seuy-ku-san, Ta-hun-san, Yun-hung-Kung-san atu Nan-heng-kunng-lu May-saann katukh i Ya-kuo. Kul-ca-kung-yen a lala' u 103,121.4 a kung-cing kaahebal, cing-ceng-ciyi i laay ku Nan-tel-siang Sing-i-syang 24163.8 a kung-cing, Ca-i-syang A-li-san-syang 1,404 a kung-cing, Kaw-shung-se Taw-yen-ciyi 34,936.9 a kung-cing, Halin-sang cwo-sii-syang 42,616.7 a kung-cing kaahebal amim.</FORM>
        <FORM kindOf="standard">Xinyi Xinyi a sakowan ko Nantoo. komod no kalesakan, 1,423.52 km². (kalesakan no linpanti 1,067.28 km², kalesakan no pawliwti 113.33 km²), o kasabinawlan, 12,373 ko tademaw. o kasalomaloma' sa, 3,695 ko loma'. ilabo no kasaniyazo' no siyang sa, 9,393 ko ingcomin a tademaw. o kasabinawlan, Pakalato 76%(Bonon) ko kasabinawlan. o Bonon ko sakalaniyazo'. nikasakowakowan Xinyi mala 14 a cowen ato 17 ko niyazo'. kina 17 a niyazo'sa, Lanngdon , Qapocio , Tamazoan , Isingan , Laidazoan(malavi) , Naihonpo , Salitong , Sinapalan , Halosipon , Lolona , Qaliposongan , Mahavon (Mamahavonna) , Kaliboan , Tongpo daigaz , Ilaosan , Valana , Hanbizan . 信義鄉(布農語:Nehonpo-siang ；臺灣話:Sìn-gī-hiong；客家話:Sin-ngi-hiông) . Sing-i-syang engeng sa i Taywan Nan-tol-sing wali-timoay, o zoma a cacay a yincomim a syang . i amis mitepal to Zen-ai-syang, Yi-ze-syang, i waliay mibelaw to Hoalan-singay no Wan-zeon-sang,Ctol-si-syang, i edip sa, mibelaw to Soiy-li-syang, Lo-ko-sang, Zo-san-zeng, i edip-timol malalitin to Ca-i-syang A-li-san-syang, i timol malalitin to Kaw-son-se Taw-yon-ci,o sa ahebalay no Nan-tol-syang, macacelcelay sa i sasaay a sang-zen, i tini i Taywan o sakatosa ahebalay a lala'. . Sing-i-syang i tiza no Cong-yang-san-may ato Yi-san-san-may, o katizaan sa masakayakay, dangkay, malikelon, o cing-ceng-cong-sin 518 a kong-ce katalakaw, no makabayoay. no di-sin a papisatiidan malawilaw to, o demiad labii a hemhem yadah ko sa zomaay. no sadalakaway a boyo' no Taywan Yi-san, moengengay i satimolay no Sing-i-syang ato Taw-yin-ciyay i lilis. o binawlawan sa 1.6 emang ko tademaw, nano sakatooday no yincomim sang-zen, i 2020 a mihecaan 4 a bolad sa kiayawan no Bo-siw-lin-syang, sakatosa katood ayza. i laboay moengeng sa holam ato yincomim ko yadahay, malatepan to, yincomim i Bonon 95% yadah, 5% o Zo, o kamo no Bonon a kamo ko sasakamoan. likisi/nadipa'an no somamad i kaliponan ko Sing-i-syang sa, Tai-cong-zo-sing-kaw-cing pabesoc saan pikowanay a hon-di, 1945 a mihecaan no zikozan somaden mala San-di-sang, saayaway a ngangan sa (Lol-na-sang), zikozan somaden to mala Sing-i-syang. 2014 a mihecaan (Taywan yon-co- mim-co -bo-lol-cing-tong-leng-mom) maydih moliyaw pangangan to Lol-na-sang, caay kaydih pangangan to Sing-i-syang. Yi-san-kol-ca-kong-yon o sakatosaay a kol-ca-kong-yon, i ayayaw i kaliponan malaheci to Sing-kaw-a-li-san-kol-li-kong-yon ( 1937-1945). 1985 a mihecaan 4 a bolad 6 a demiad pahoso ( palasit) to lekakawa, i 1985 a mihecaan 4 a bolad 10 a demiad malaheci ko mikowanay, ahebal izaw ko 103, 121, 4 kong-cin, maala i Taywan a sobal a cing-ceng-ci-yi maala ko Nan-tol-syang, Ca-i-syang, Kaw-son-se ato Hoalan-sang, i Taywan malatabakiay a ahebal a Kol-ca-kong-yon (aidangan). ina aidangan i tepan no Taywan sopal, micitek ko piengengan, kabiyalawan a boyo', lamadacay a tektek, mala Taywan a talakaway a boyo' malisimetay to caayay, tosaay, i hekalan a mamelawan. i labo no aidangan izaw ko sakacacay a talakaway a boyo', 3952 a kong-ce, Yo-san satatangahan a boyo', satangahan a boyo' sa, belawbelaw sa ko boyoboyoan, saowac i labolabo maenep, i hekalan a molangaway mikilol to katalakaw no boyo' masomad a masazoma, ya-ze-day, on-day, han-day, o kilangkillang. sapiazih masommad to, o a adopan yadah i tiza, izaw henay namakaCing- zaw masangaay to Pa-tong-kong a zazan maliwan i nazikozan. sisa i tiniay yadah ko caay han katinengan no maozipay, molangaway a lacolacolan ato namaka laylay a nazikozan. Yo-san a kenis i no ayaw sa i kaliponan sa, no Taywan-tong-to-ho patizen to kol-li-kong-yon-oyi-yen-hey, tozoen i ( Sing-kaw, A-li-san-kol-li-kong-yon) a sasa paheciay a kenis, 1973 a mihecaan 12 a bolad 27 a demiad sa ( Sing-kaw-a-li-san-kol-li-kong-yen), (Da-tong-kol-li-kong-yen), (Ce-kaw-tay-lo-ke-kol-li-kong-yen) naamahiza malaheci, zayhan i na toloay a kol-li-kong-yen mademec ko Lipon namangangayaw a maales. caay katenes no ngangayaw sa, Cong-hoa-mim-ko ceng-ho mabolaw tayni i Taywan, malinngato to nipacocek to kol-ca-kong-yen a olic ato sapitekel. (kol-ca-kong-yen-ha) maka Li-ha-yen,ne-ceng-bo,Se-ha-yen tosaay a oay-yen-hay cozoh to pitatengilan12 mi timadaw a zekozan, sazikozay to i 1972 a mihecaan 5 a bolad pahoso (palasit) kinatolo maawas to, patapabaw to patayzaan ci Ceng-tongan paazih, i malecaday a mihecaan 6 a bolad 13 a demiad, paliwal to pahecian. 1979 a mihecaan 3 a bolad Cing-ceng-yen pahoso to ( Taywanay Ceng-he-kay-ha nabaloco'an), sapa Yi-san, Nan -heng Koay-ko a kenis tozo' a mala kol-ca-kong-yenay a sapaeneng. 1983 a mihecaan 1 a bolad. 1 a demiad Yi-san-kol-cya-kong-yen a sapaenengan mitodo' to no Cing-ceng a 1806 cacay no pilobangan malocekay to i tiya pahoso maawas toway. i Ne-ceng-po itiya sa malingato to mosakakawaw. miawza to matesekaay a tademaw micekiw to i laboan maozipay ato nipilacolan no tademaw a laylay, i hekalan a sapikilim sa zomaan no olaoolangan, aadopan, molangaway, a saidangan, ato laylay no sapilacol no tademaw, papiedap to Kol-li-Taywan-da-she, ato Ne-ceng-po kol-ca-kong-yen pabaloco'ay a owey-yon-hey no timaadaw, madopoh sa ceballen. misakakawaw to sapilacol ato namaka lalaay a ngato ato hicaen malaheci. 1985 a mihecaan 2 a bolad. 7 a demiad, Yi-san-kol-ca-kong-yen pabaloco'an maka i Sing-ceng 1921 cacaay no pilobang malocek sa. maawasay to, patayza i Ne-ceng-po pakatineng to amisakakawaw to. i namihecaan i 4 a bolad. 10 a demiad, malaheci to mikowanaay, sayaway sa pabaloco i Ta-ta-ca patizen saan, no lala a patelac sa matatengil to Taywan-da-swey sa, caay kasiwantan, i zikozan sa i Soiy-li patizen, o sakakawawan micaliw to loma' no i tizaay a tademaw. 1992 a mihecaan 2 a bolad 13 a demiad sa, Yo-san-kol-cya-kong-yen mikowanay ato sapiecawan misabalohay malingato to misanga 1995 a mihecaan 4 a bolad 11 a demiad, ya sapikowanay ato sapiecaway milipeco, tosa a demiad mipadaeso, mipahezek to no picaliw to loma' katokoh 10 a mihecaan katenes to sakakawaway a laylay. Yo-san-kol-ca-kong-yen pikowwanan ato spiecaway eneng i Seoy-li-saing Cong-san-lo cacayay azihan o sanglacay a matadongdohy a loma', mitepal to Seoy-li-si, i zikozan o Ceol-seay-si, i ayaw no panan patizen to cacay. a ongcong solitan (Yo-san-kol-cya-kong-yen-koan-li-zoYoshan Nationnal Park). 2012 a mihecaan, i Yo-san-kol-cya-kong-yen sakatolo no pilobang sapahoso, paMey-san a kenisay a yincomim a maliwanen a lala' patahekal, yen-ciy a ngato sa, namaka 105,490 kong-cing maselep to 103,121.4 kong-cing. kakitizaan Yo-san-kol-ca-kong-yen maka i wali Ma-li-ca-nan-san, Ke-si-pa-nan-san, Yo-li-san-co-len-sang, Nan-yen-sing-kong-san, San-ca-san-hoo besos to Cong-ying-san-may ta Ta-kong-san,Kong-san, i edip sa maka May-san-ctong i edipay a saowac besos han Nan-si killangkilangan a zazan, makaedipan a bayac katokoh i Lo-lin-san Tong-ho-san, i amis dongdong han ko Tong-po-chong 1 ling amisay a saowac katokoh i Cing-da-san-long-sang, ano paabesos aca. i Ha-i-la-lol-si ato Ma-li-ca-nan-san amisay a bayac; no pabaloco'. sa a izaw ko Yo-san boyoboyo'an Siw-ko-lang-san, Da-seoy-ko-san, Ta-hon-san, Yon-hong-Kong-san ato Nan-heng-konng-lo May-saann katokh i Ya-koo. Kol-ca-kong-yen a lala' o 103,121.4 a kong-cing kaahebal, cing-ceng-ciyi i laay ko Nan-tel-siang Sing-i-syang 24163.8 a kong-cing, Ca-i-syang A-li-san-syang 1,404 a kong-cing, Kaw-shong-se Taw-yen-ciyi 34,936.9 a kong-cing, Halin-sang cwo-sii-syang 42,616.7 a kong-cing kaahebal amim.</FORM>
    </S>
</TEXT>