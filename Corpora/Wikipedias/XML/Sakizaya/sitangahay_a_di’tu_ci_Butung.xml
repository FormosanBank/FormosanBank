<?xml version="1.0" ?>
<TEXT id="Wiki_Sakizaya_sitangahay_a_di’tu_ci_Butung" xml:lang="pwn" source="Paiwan Wikipedia, article: sitangahay_a_di’tu_ci_Butung" copyright="CC BY-SA" citation="sitangahay_a_di’tu_ci_Butung. (2024, December 07). In Wikipedia [Paiwan]. https://pwn.wikipedia.org/wiki/sitangahay_a_di’tu_ci_Butung" BibTeX_citation="@misc{Wiki_pwn_sitangahay_a_di’tu_ci_Butung, title = sitangahay_a_di’tu_ci_Butung, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/sitangahay_a_di’tu_ci_Butung} }">
    <S id="0">
        <FORM kindOf="original">sitangahay a di'tu ci Butung lacul nu kungku ngatu cacay ipabaway talahekal ci Butung, mikadabu i wawana nu Sakizaya ci sayunan, iyadah ku sasangaan niza tu culen , linengen niza ku culen, tuwa malaheci' niza a patadas . sipaluma niza tu sicedamay a heci atu a kenekay a heci, u sicedamay a heci sa mala tipus , u akenekay a heci sa mala habay . namahiza, sipasubana' ni Butung ku iyadahay a sakaluk atu sapisalisin, namahiza sitangahay a di'tu atu naenengan a di'tu han nu binawlan. ngatu tusa nazikuzan tu tulu a mihca a taluma kaku sa ci Butung, u sakasa mabatad ku zazan, kiyu maydih ci sayunan pakayluma' pacabay tu wina atu wama. uyzasa sibili tu ci sayun, maydih miladay ci Butungan a taluma'. i pabaw ku luma' ni Butung a maka tukal mukayakay, sakamuhan ni Butung ci sayun anu mukayakay tu tukal sa amana pangiha'han niza. mukayakay tu kiya tatusaay, iyu a katukuhan tu i pabaw, mangelu' tu ci sayun mapawan tu nakamuan pangiha' ciniza, itawya tansul sa mangeli' kiya tukal, mahetik ci sayun i lala', malupisak ku bili niza tahekal ku caket, pabuy, tulakuk, aadupen. tuwa taluma' ci Butung i pabaw, ci sayun sa mala di'tu nu aadupen, mikuwan tu nu hekalan aadupen. ngatu tulu yani satukalan nuhni, u pela' nu ngeli' niya tukal sa mahetik i tepal niya maibul u hecek nu sapat hantu, u kuku' nu pangkiw niya tukal sa, maliwang i hanauka a buyu' nu nabakuwan. namahiza, anu micaliway ku sakizaya tiza hecek a baetu sa,satezep han, amana ka aliyaliyac,u cayay kasikaz tu di'tu ku mahizaay. ngatu sepat u sa'wac nu buyu', malecad tu izang nu tademaw, u sa'wac sa u menmen nu bukebukelalan, u sapakengtu uzip. ngabul maduba' i buyubuyuan, u kiyuma i baluwang nu misu a mabi'. malabali kisu, amitudu' tu tabuyuay a zazan, u suni' nu tulakuk sa sapacukat isuwanan. u nipatungnus nuniyam, napialai, pasangaan kami tu, kapah maenapay a zazan. maahemaw ku dadiw tunu palaw, mahaymaw ku culil. sasukapahay nu di'tu, amiteka tu ku lisin, saahemawen nu niyam ku suni' amibetik, mihalhal tuni ka tayni nu misu, tulisen a mudadiw tunu kanamuhan nu misu. malalitin tu ihekaay atu zumaay a natinengan nasulitan nay pabalucu'ay a kawaw nu subana'ay a pu 2018-1 kungku nu babalaki nay niyazu'</FORM>
        <FORM kindOf="standard">sitangahay a di'to ci Botong lacol no kongko ngato cacay ipabaway talahekal ci Botong, mikadabo i wawana no Sakizaya ci sayonan, iyadah ko sasangaan niza to colen , linengen niza ko colen, towa malaheci' niza a patadas . sipaloma niza to sicedamay a heci ato a kenekay a heci, o sicedamay a heci sa mala tipos , o akenekay a heci sa mala habay . namahiza, sipasobana' ni Botong ko iyadahay a sakalok ato sapisalisin, namahiza sitangahay a di'to ato naenengan a di'to han no binawlan. ngato tosa nazikozan to tolo a mihca a taloma kako sa ci Botong, o sakasa mabatad ko zazan, kiyo maydih ci sayonan pakayloma' pacabay to wina ato wama. oyzasa sibili to ci sayon, maydih miladay ci Botongan a taloma'. i pabaw ko loma' ni Botong a maka tokal mokayakay, sakamohan ni Botong ci sayon ano mokayakay to tokal sa amana pangiha'han niza. mokayakay to kiya tatosaay, iyo a katokohan to i pabaw, mangelo' to ci sayon mapawan to nakamoan pangiha' ciniza, itawya tansol sa mangeli' kiya tokal, mahetik ci sayon i lala', malopisak ko bili niza tahekal ko caket, paboy, tolakok, aadopen. towa taloma' ci Botong i pabaw, ci sayon sa mala di'to no aadopen, mikowan to no hekalan aadopen. ngato tolo yani satokalan nohni, o pela' no ngeli' niya tokal sa mahetik i tepal niya maibol o hecek no sapat hanto, o koko' no pangkiw niya tokal sa, maliwang i hanaoka a boyo' no nabakowan. namahiza, ano micaliway ko sakizaya tiza hecek a baeto sa,satezep han, amana ka aliyaliyac,o cayay kasikaz to di'to ko mahizaay. ngato sepat o sa'wac no boyo', malecad to izang no tademaw, o sa'wac sa o menmen no bokebokelalan, o sapakengto ozip. ngabol madoba' i boyoboyoan, o kiyoma i balowang no miso a mabi'. malabali kiso, amitodo' to taboyoay a zazan, o soni' no tolakok sa sapacokat isowanan. o nipatongnos noniyam, napialai, pasangaan kami to, kapah maenapay a zazan. maahemaw ko dadiw tono palaw, mahaymaw ko colil. sasokapahay no di'to, amiteka to ko lisin, saahemawen no niyam ko soni' amibetik, mihalhal toni ka tayni no miso, tolisen a modadiw tono kanamohan no miso. malalitin to ihekaay ato zomaay a natinengan nasolitan nay pabaloco'ay a kawaw no sobana'ay a po 2018-1 kongko no babalaki nay niyazo'</FORM>
    </S>
</TEXT>