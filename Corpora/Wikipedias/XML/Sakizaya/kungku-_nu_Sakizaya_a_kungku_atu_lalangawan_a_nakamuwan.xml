<?xml version="1.0" ?>
<TEXT id="Wiki_Sakizaya_kungku-_nu_Sakizaya_a_kungku_atu_lalangawan_a_nakamuwan" xml:lang="szy" source="Sakizaya Wikipedia, article: kungku-_nu_Sakizaya_a_kungku_atu_lalangawan_a_nakamuwan" copyright="CC BY-SA" citation="kungku-_nu_Sakizaya_a_kungku_atu_lalangawan_a_nakamuwan. (2025, May 05). In Wikipedia [Sakizaya]. https://szy.wikipedia.org/wiki/kungku-_nu_Sakizaya_a_kungku_atu_lalangawan_a_nakamuwan" BibTeX_citation="@misc{Wiki_szy_kungku-_nu_Sakizaya_a_kungku_atu_lalangawan_a_nakamuwan, title = kungku-_nu_Sakizaya_a_kungku_atu_lalangawan_a_nakamuwan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku-_nu_Sakizaya_a_kungku_atu_lalangawan_a_nakamuwan} }">
    <S id="0">
        <FORM kindOf="original">== satangahan nu ulic == u Sakizaya a kungku atu lalangawan a nakamuwan kakiliman namakay Nalalacanan u Sakizaya i sumamad, i nuamisan nabakuwan(dipit) kalimucu' nu bayu, tatayna ci-butuc atu tatayna ci-sabak itiza ku lecuh, cacay ku nilecuhan nu wina kuheni. u nu i pabaway adietu tu nu lala' atu ahecid nu bayu saka balaki itini ilala' amalecuh. Ina tatusaay sa u kakawsan nu Sakizaya, namaka lala'ay kuheni kiyu mala dietu alala' nu Sakizaya, namahiza kiyu malu tataungan nu Sakizaya ku lala', saetim tu lala', malu pakayzaan ku lala' . namahiza mabuwah tu ku tademau i kalimucu malaniyazu' tu nu Sakizaya kakawsan i bayu nu bayu ku kanen, u lalacan nu kakawsan nakanan tu lalacan masabayu a malud kiya &quot; lalacan &quot; han kiyu itizaay, nu lalangawan nu Sakizaya ku itizazay. u lala' u uzip nu Sakizaya palutatenga' ku Sakizaya tu uzip sa u lala', nu Sakizaya sa namulecuh tu wawa, sipitadem ku minalu'an atu puna i liwliw nu luma' . u cidekay sa matineng tu madiput i bili nu wina, madiput ku lutungay i minalu'an, puna, namatadem sa malamidiputay adietu, malalid midiput katukuh nikabalaki atu nikapatay. nama patay sa, minalu'an atu puna mala midiputay a dietu, a matabu ku adingu nu wawa, a malilid tayza i niyazu' nu kakawsan, katukuh i tini u silet nu nika uzip sa mapahezek aminalu'an. zuma a sakamuwan Nalalacan han nanay a nyazu', nay tawya tu i Tumay yay henay mueneng kita sa izaw tuway tu ku niyazu', pakakilic ku binacadan a tayza i Nalalacan, tayni i bayubayuan mikilim tu kakanen. yadah ku aalan tu langaw nu sasalami'en, sanisanisa maladay tu cabay u biyaw tayni tala bayu, anu mautang tu atu da'cus tu ku demiad sa alahican kya haw pakabalunga sa labin satu i Nalalacan mabi', u zuma malibuten palalacal limad satu tayni mueneng, kyu pangangan nu binawlan kina niyazu' tu lalacan. yu malulaway ku niyazu' namaka Tumay tayni i Palidaw sa itini tu ku itiniay, caay pikil hiza malimad, namahiza satu caykaputun ku sakatayni nui niyazu'ay tala bayu misadipit, nika caytu pakabalunga tayni culil satu i dasapan nu bayu a tayni, lihalay tu cay tu katalaw tu nika da'cus nu demiad amautel sa demidemiad satu a tayni, amalpadang tu itiniyay a binacadan malaluwaluwah. itiniyay satu a binacadan katuud katuud satu, u tayniyay milimad mueneng katuud twaca matumes ku Nalalacan, tala timul decdec satu kasa niyazu' itini. yu mabulaway ku Palidaw a niyazu'an(tala amis atu misasumad hatu ku ngangan Lidaw,itawya sitatimulay nu binacadan malimad patizeng tu niyazu' i Balialaw,u zumasa tala nu amisan i Tamasaydang), itiniyay a binacadan caypikil hiza malimad mangaleb twaca ku nika katuud nu tademaw, katukuh ini ka tayni nu Alikakay midebung i pazik a buyu', matalaw a tahini ku tademaw a malisapen nu Alikakay sa nanay kyu sa, limad satu tala tabakiyay a niyazu', hatiza kuni sa niyazu' nui Nalalacan hananay a niyazu'. zuma a kungku nu niyazy' ayza ku niyazu'i sumamad, katuud ku mabusukay atu lumataw, makasic amin ku binawlan. izaw ku taku i nuzikuzan nu niyazu', sidietu kiya taku , hinalibun kiya nanum atu patay nu tademnal, sikakalibun nu niyazu', izaw ku hina paayaway aluma', matineng miikes tuwawa, mulecuh tu tatamaan a wawa. katukuh sakatulu ku mihecaan, makudus, mapadaki, maangic, pangangan han nu paki sa ci-pusi (mapadaki'sananay). Sakapahaw ku nipahabay ci pusian satu, kakilacan ku kawaw nuheni. miadupay ci baki, miasikay ci bayi. sakadimel nu luma', u wina sa tawmah maluk : u wama sa papinanamay tu canacananan i ci Pusian. anu i cuu'ad nu mihecaan sa malau pesay tu cecay izaw ku tulu alasuba ku Sakizaya, nani tusa alasubu bitu a miheca(2007)amiheca malingatu makakilim, kiya mapalaheci mala sabau tulu'' a binacadan(cidikay) nu Taywan, kiyu mutizen ngaca i mihecaan nu 中華民國(cunhua mingko ); kita u mangazuway a binawlan sa u papatizen tu kulus nu baduwac, a kulus asabalucuan nu tazem, kiyu sawantanen ku kungku nu uzip, u lisin atu lalangawan nu Sakizaya a kungku sa, sawan tanen a misulit atu minanam, kiya u tatengaay tu u Sakizaya tu atademaw.</FORM>
        <FORM kindOf="standard">== satangahan no olic == o Sakizaya a kongko ato lalangawan a nakamowan kakiliman namakay Nalalacanan o Sakizaya i somamad, i noamisan nabakowan(dipit) kalimoco' no bayo, tatayna ci-botoc ato tatayna ci-sabak itiza ko lecoh, cacay ko nilecohan no wina koheni. o no i pabaway adieto to no lala' ato ahecid no bayo saka balaki itini ilala' amalecoh. Ina tatosaay sa o kakawsan no Sakizaya, namaka lala'ay koheni kiyo mala dieto alala' no Sakizaya, namahiza kiyo malo tataongan no Sakizaya ko lala', saetim to lala', malo pakayzaan ko lala' . namahiza mabowah to ko tademao i kalimoco malaniyazo' to no Sakizaya kakawsan i bayo no bayo ko kanen, o lalacan no kakawsan nakanan to lalacan masabayo a malod kiya &quot; lalacan &quot; han kiyo itizaay, no lalangawan no Sakizaya ko itizazay. o lala' o ozip no Sakizaya palotatenga' ko Sakizaya to ozip sa o lala', no Sakizaya sa namolecoh to wawa, sipitadem ko minalo'an ato pona i liwliw no loma' . o cidekay sa matineng to madipot i bili no wina, madipot ko lotongay i minalo'an, pona, namatadem sa malamidipotay adieto, malalid midipot katokoh nikabalaki ato nikapatay. nama patay sa, minalo'an ato pona mala midipotay a dieto, a matabo ko adingo no wawa, a malilid tayza i niyazo' no kakawsan, katokoh i tini o silet no nika ozip sa mapahezek aminalo'an. zoma a sakamowan Nalalacan han nanay a nyazo', nay tawya to i Tomay yay henay moeneng kita sa izaw toway to ko niyazo', pakakilic ko binacadan a tayza i Nalalacan, tayni i bayobayoan mikilim to kakanen. yadah ko aalan to langaw no sasalami'en, sanisanisa maladay to cabay o biyaw tayni tala bayo, ano maotang to ato da'cos to ko demiad sa alahican kya haw pakabalonga sa labin sato i Nalalacan mabi', o zoma maliboten palalacal limad sato tayni moeneng, kyo pangangan no binawlan kina niyazo' to lalacan. yo malolaway ko niyazo' namaka Tomay tayni i Palidaw sa itini to ko itiniay, caay pikil hiza malimad, namahiza sato caykapoton ko sakatayni noi niyazo'ay tala bayo misadipit, nika cayto pakabalonga tayni colil sato i dasapan no bayo a tayni, lihalay to cay to katalaw to nika da'cos no demiad amaotel sa demidemiad sato a tayni, amalpadang to itiniyay a binacadan malalowalowah. itiniyay sato a binacadan katood katood sato, o tayniyay milimad moeneng katood twaca matomes ko Nalalacan, tala timol decdec sato kasa niyazo' itini. yo mabolaway ko Palidaw a niyazo'an(tala amis ato misasomad hato ko ngangan Lidaw,itawya sitatimolay no binacadan malimad patizeng to niyazo' i Balialaw,o zomasa tala no amisan i Tamasaydang), itiniyay a binacadan caypikil hiza malimad mangaleb twaca ko nika katood no tademaw, katokoh ini ka tayni no Alikakay midebong i pazik a boyo', matalaw a tahini ko tademaw a malisapen no Alikakay sa nanay kyo sa, limad sato tala tabakiyay a niyazo', hatiza koni sa niyazo' noi Nalalacan hananay a niyazo'. zoma a kongko no niyazy' ayza ko niyazo'i somamad, katood ko mabosokay ato lomataw, makasic amin ko binawlan. izaw ko tako i nozikozan no niyazo', sidieto kiya tako , hinalibon kiya nanom ato patay no tademnal, sikakalibon no niyazo', izaw ko hina paayaway aloma', matineng miikes towawa, molecoh to tatamaan a wawa. katokoh sakatolo ko mihecaan, makodos, mapadaki, maangic, pangangan han no paki sa ci-posi (mapadaki'sananay). Sakapahaw ko nipahabay ci posian sato, kakilacan ko kawaw noheni. miadopay ci baki, miasikay ci bayi. sakadimel no loma', o wina sa tawmah malok : o wama sa papinanamay to canacananan i ci Posian. ano i coo'ad no mihecaan sa malao pesay to cecay izaw ko tolo alasoba ko Sakizaya, nani tosa alasobo bito a miheca(2007)amiheca malingato makakilim, kiya mapalaheci mala sabao tolo'' a binacadan(cidikay) no Taywan, kiyo motizen ngaca i mihecaan no 中華民國(conhoa mingko ); kita o mangazoway a binawlan sa o papatizen to kolos no badowac, a kolos asabalocoan no tazem, kiyo sawantanen ko kongko no ozip, o lisin ato lalangawan no Sakizaya a kongko sa, sawan tanen a misolit ato minanam, kiya o tatengaay to o Sakizaya to atademaw.</FORM>
    </S>
</TEXT>