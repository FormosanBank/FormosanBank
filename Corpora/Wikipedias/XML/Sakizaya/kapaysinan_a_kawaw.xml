<?xml version="1.0" ?>
<TEXT id="Wiki_Sakizaya_kapaysinan_a_kawaw" xml:lang="szy" source="Sakizaya Wikipedia, article: kapaysinan_a_kawaw" copyright="CC BY-SA" citation="kapaysinan_a_kawaw. (2025, May 05). In Wikipedia [Sakizaya]. https://szy.wikipedia.org/wiki/kapaysinan_a_kawaw" BibTeX_citation="@misc{Wiki_szy_kapaysinan_a_kawaw, title = kapaysinan_a_kawaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kapaysinan_a_kawaw} }">
    <S id="0">
        <FORM kindOf="original">== kapaysinan a kawaw == ngatu cacay u baluhay a mapunengay a tademaw sa, tatiih a masadak nay luma' a talabuyu. paysin, mahiza, anu masadak ciniza, amaudad amakenutan saan ku babalaki. u kenutan sa, izaw ku sakahiza nu tatiih nu demiad saan. anu namacilalaytu ku demiad, tuna talabuyu ciniza sakamaudad. anu kabana'an nu tadetademaw ku nika talabuyu niza, u mamatebuc niza. u cacay nu pisatatiih niza tu binawlan ku kawaw niza. ngatu tusa u zumasatu, i ayaw nu nika lingad nu tademaw sa, anu izaw ku basingay a tademaw sa, o sakamaduka' nuya malingaday. tinaku, u nanu sienaw nu kamangay tu nika kitec nu demiad atu nika caay kadengay ku zikuc niza, baesing ciniza. itiya i malitudung ku kalingdan nu babalaki, supa'en nu babalaki ciniza a maynahen. ngatu tulu uzuma sa, itini i kasaupu nu babalaki i luma' nu nima, anu izaw ku maesusay, anu matengil nu babalaki sa, tebucen nu babalaki ciniza. u pisamsam tu babalaki kuini saan. saka, papiacaen niza kuya tademaw tu epah. ngatu sepat uzuma sa, yu tahekal kisu, anu izaw ku suni nu ciruk, anu misiayaw tisuwanan kuya ayam a masuni i kawanan isu sa, u sakakapahtu nu culil nu misu saan. anu misiikul i tisuwanan a masuni kuya ciluk, izaw ku hica a sakalatiih nu misu saan. anu satiwatiwal saan a maeber a talakawanan, talakawili, anu tataang ku suni nuya ayam sa, u caci'ilu kisu saan. mahaenay kunu kapaysinan a kawaw.</FORM>
        <FORM kindOf="standard">== kapaysinan a kawaw == ngato cacay o balohay a maponengay a tademaw sa, tatiih a masadak nay loma' a talaboyo. paysin, mahiza, ano masadak ciniza, amaodad amakenotan saan ko babalaki. o kenotan sa, izaw ko sakahiza no tatiih no demiad saan. ano namacilalayto ko demiad, tona talaboyo ciniza sakamaodad. ano kabana'an no tadetademaw ko nika talaboyo niza, o mamateboc niza. o cacay no pisatatiih niza to binawlan ko kawaw niza. ngato tosa o zomasato, i ayaw no nika lingad no tademaw sa, ano izaw ko basingay a tademaw sa, o sakamadoka' noya malingaday. tinako, o nano sienaw no kamangay to nika kitec no demiad ato nika caay kadengay ko zikoc niza, baesing ciniza. itiya i malitodong ko kalingdan no babalaki, sopa'en no babalaki ciniza a maynahen. ngato tolo ozoma sa, itini i kasaopo no babalaki i loma' no nima, ano izaw ko maesosay, ano matengil no babalaki sa, tebocen no babalaki ciniza. o pisamsam to babalaki koini saan. saka, papiacaen niza koya tademaw to epah. ngato sepat ozoma sa, yo tahekal kiso, ano izaw ko soni no cirok, ano misiayaw tisowanan koya ayam a masoni i kawanan iso sa, o sakakapahto no colil no miso saan. ano misiikol i tisowanan a masoni koya cilok, izaw ko hica a sakalatiih no miso saan. ano satiwatiwal saan a maeber a talakawanan, talakawili, ano tataang ko soni noya ayam sa, o caci'ilo kiso saan. mahaenay kono kapaysinan a kawaw.</FORM>
    </S>
</TEXT>