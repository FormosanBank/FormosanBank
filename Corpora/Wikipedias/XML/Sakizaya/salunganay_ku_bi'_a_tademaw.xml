<?xml version="1.0" ?>
<TEXT id="Wiki_Sakizaya_salunganay_ku_bi'_a_tademaw" xml:lang="szy" source="Sakizaya Wikipedia, article: salunganay_ku_bi'_a_tademaw" copyright="CC BY-SA" citation="salunganay_ku_bi'_a_tademaw. (2025, May 05). In Wikipedia [Sakizaya]. https://szy.wikipedia.org/wiki/salunganay_ku_bi'_a_tademaw" BibTeX_citation="@misc{Wiki_szy_salunganay_ku_bi'_a_tademaw, title = salunganay_ku_bi'_a_tademaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/salunganay_ku_bi'_a_tademaw} }">
    <S id="0">
        <FORM kindOf="original">salunganay ku bi' a tademaw &quot;睡美人&quot; 是1959 Super Technirama 70 DVD中收錄了艾蜜莉· DVD ,VCD . &quot;salunganay ku bi' a tademaw&quot; (A-me-li-ka a kamu: Sleeping Beauty) u 1959 a mihcaan nu Ti-se-ni a nipaiga saka 16 a igaan u micidek ku kapah tanayu'ay mganga a iga. nu Ti-se-ni tanayu'ay a iga i lalay u saayaway a iga &quot;Super Technirama 70&quot; kaahebal ku aazihan a iga. 20 a zidayan nipatahkalan a iga u Ti-se-ni salengacay kim nisinga'an tu a DVD nisulupan nikiluan tu ni Ay-miy-li Aow-s-mung nidadiwan satangahan a dadiw &quot;u matenesay mahaymaway kapahay a sinpi&quot; . uyni DVD a iga namapatahkal tu ni Pow-wiy i Taywan, VCD yu ci Cung-lu-te-cya-la i Cong-kow-Talu a nipatahkal tuyni a iga. kungku S-ti-ben a kow-wang atu ci li-ya a cawa nu kow-wang mulecuh tu adidi'ay a kung-cu, pangangan han ci Aow-lu-la, kanatalay a tademaw amin malimulak tu nilecuh tu adidi'ay a kung-cu, satu ci Siw-pow atu ci S-ti-ben uyni tatusaay a kow-wang nanu ayawtu sibalucu' a papung a cacay tu ku kanatal, S-ti-ben tataynaan a wawa ci Aow-lu-la atu tatama a wawa ni Siw-pu ci Bey-li-pu tini palaacawa tu wawa a kalaacawa, i pipaamid izaw tayni ku tatuluay damsayay a syen-ce &quot;Balu-la syen-ce, landaway syen-ce, sumilaway syen-ce&quot;, kakutay sa kuheni padaesu ci adidi'ay a kung-cu, i saka tusa a syen-ce mamin mipadaesu hawsa, u talahaday lumeni'ay a tatayna nu mapalaway ci Bey-al-bey-sen-te bahal sa muculal i tumunaw, i padaesu a ngangan mitima tya kung-cuan, ngay ci Aow-lu-la i sabaw enem a mihcaan tu nilecu' han a demiad macucuk nu zinum nu mising a mapatay. ci Mey-al-bey-sen-te tunutawa sa matawa amiliyas, matawid amin ku katuuday, sakatulu a syen-ce tu nipadaesu anu macucu' nu mising a zinum a celem asa mabi', katukuh izaw ku tatenga'ay a lemu' a kisu kya manengil. kilul satu, u kow-wang musakamu tu hamin a kanatalay a zinum nu mising hamin han mituduh sa. tatuluay a syen-ce sakay amitena' a sikawaw tu kaliyuah sa, matatengil tu ku kow-wang atu acawa nu kow-wang, mibihun sa mala u malukay a tatayna laday sa tya adidi'ay a kung-cu sunuk satu miliyas tya bukubu a luma', pasumad han ku ngangan niya adidi'ay kung-cu ci Cyang-wiy-baluan han, itiza tu i cacayay macebeday a kilakilangan mananel. ci Cyang-wiy-balu i sabaw enem a mihcaan tuyza a demiadan, tatuluay a syen-ce amilasul tu sakalimulak tu pilecuhan niza patayzaen niza i kilakilangan mipelu' tu kamacal, a sapalawen nu heni misang'a tu zikuz atu tang-kaw ni Cyang-wiy- balu, ayzaay ci Cyang-wiy-balu i kilalikangan atu i sinpiay niza a wang-ce ci Bey-li-pu malitemuh tu. talahaday a Mey-al-bey-sen-te caay piales tu pitima niza, miculcul ciniza papikilim tu caculculan ni Aow-lu-la caay kaleku taluma' satu, ci Mey-al-bey-sen-te tunutuwa' sa malinges, u kanamuhan niza aadupan a ak'ak papikilim tu nazipaan ni Aow-lu-la. uyni satu, tatusaay a syen-ce sakay kulit nu zikuc ci Aow-lu-laan malingatu tu mipasumad tu kulit nu zikuc mingayaw tu Di'tu a palaw, Di'tu a palaw a likat malilid ci Mey-al-bey-sen-te amihaymaw tu kya kanamuhan aadupan ak'ak, milalaba' tayni, ayzaay ni Aow-lu-la katukuh tu i luma', ci Aow-lu-la pakazih kya tatuluay a syen-ce milasul tu katawiday a namuh hawsa tunu lipahak sa, ya tatuluay a syen-ce matineng tu a masasukazih ciniza tu i sinpiay a sasumidang hawsa, sakamu han niza tatenga' ci Aow-lu-la, u maminay tu patapang ci Bey-li-puan, la'cus tu a masasukazih cinizaan sa, ci Aow-lu-la tunuangi sa nayi' tu ku suni. ayza satu, u kanamuhan ni Mey-al-bey-sen-te aadupan ak'ak i hekal nu panan matengil tu ku canacanan a kawawan, mahel satu taluma' pasakamu. 深夜, . teban nu labi i, tatuluay a syen-ce sunuk sa mitengteng ci Aow-lu-laan kung-cu pataluma' tuya bukubu a luma', i pacena' miliya niya tatuluay a syen-ce i kakabi'an ni Auw-lu-la kung-cu hawsa, ci Aow-lu-la kung-cu mabihkac tu ni Mey-al-bey-sen-te, sabanaen patayzaen i tukun nu bukubu a luma', misungaay ci Aow-lu-la kung-cuan papitebing tu zinum nu mising, tatuluay a syen-ce sakalah sa tayza i tukun nu bukubu, nika mautang tatu, tatuluay a syen-ce sakay amipanukas tu nipalaw ngay kanatalay a tademaw atu ci Aow-lu-la kung-cu malecad sasinawalan ku bi'. . zakepen ni Mey-al-bey-sen-te ci Bey-li-pu wang-ce pulule han niza. matineng tu kya tatuluay a syen-ce sunu'k satu micumud tu bukubu a luma' ni Mey-al-bey-sen-te mizateng ahicanen amiala patahkal ci Bey-li-pu a wang-ce sa, a pabelian tu nu Di'tuay a bakan, ci Mey-al-bey-sen-te mipalaw amaydih mitena' ci Bey-li-pu wang-ce pasayza taayaw i bukubu a luma' ni S-ti-ben, u bukubu a luma' ni S-ti-ben hamin tu u katalawan, i piedap niya tatuluay a syen-ce, ci Bey-li-pu wang-ce makadungdung tu labades, maazih ni Mey-al-bey-sen-te kukahini, pasumad satu uzipi mala u tabakiay a lumeni'ay a ngangic, u laway mipes tu akuti'ay a lamal micuay ci Bey-li-puan wang-cean, tatuluay a syen-ce i wang-ce u sapingayaw a sazikec misapalaw paicelang, au u mucelay a bakan ku sapicucu' a mapatay ci Mey-al-bey-sen-te, hamin mahiza tu nu naayaway a nikauzip. kilul satu, ci Bey-li-pu a wang-ce katukuh tu i tukung nu bukubu, kisu' han niza ci Aow-lu-la kung-cu, ci Aow-lu-la kung-cu, namacelem ku bi' nengil satu, kanatalay amin a tademaw kilul satu manengil, i padaesuan nu katuuday, wang-ce atu kung-cu satebudtebud satu musalukyaw, namahini sa kapah lihalay tu kuni kauzip nu heni.</FORM>
        <FORM kindOf="standard">salonganay ko bi' a tademaw &quot;睡美人&quot; 是1959 Soper Technirama 70 DVD中收錄了艾蜜莉· DVD ,VCD . &quot;salonganay ko bi' a tademaw&quot; (A-me-li-ka a kamo: Sleeping Beaoty) o 1959 a mihcaan no Ti-se-ni a nipaiga saka 16 a igaan o micidek ko kapah tanayo'ay mganga a iga. no Ti-se-ni tanayo'ay a iga i lalay o saayaway a iga &quot;Soper Technirama 70&quot; kaahebal ko aazihan a iga. 20 a zidayan nipatahkalan a iga o Ti-se-ni salengacay kim nisinga'an to a DVD nisolopan nikiloan to ni Ay-miy-li Aow-s-mong nidadiwan satangahan a dadiw &quot;o matenesay mahaymaway kapahay a sinpi&quot; . oyni DVD a iga namapatahkal to ni Pow-wiy i Taywan, VCD yo ci Cong-lo-te-cya-la i Cong-kow-Talo a nipatahkal toyni a iga. kongko S-ti-ben a kow-wang ato ci li-ya a cawa no kow-wang molecoh to adidi'ay a kong-co, pangangan han ci Aow-lo-la, kanatalay a tademaw amin malimolak to nilecoh to adidi'ay a kong-co, sato ci Siw-pow ato ci S-ti-ben oyni tatosaay a kow-wang nano ayawto sibaloco' a papong a cacay to ko kanatal, S-ti-ben tataynaan a wawa ci Aow-lo-la ato tatama a wawa ni Siw-po ci Bey-li-po tini palaacawa to wawa a kalaacawa, i pipaamid izaw tayni ko tatoloay damsayay a syen-ce &quot;Balo-la syen-ce, landaway syen-ce, somilaway syen-ce&quot;, kakotay sa koheni padaeso ci adidi'ay a kong-co, i saka tosa a syen-ce mamin mipadaeso hawsa, o talahaday lomeni'ay a tatayna no mapalaway ci Bey-al-bey-sen-te bahal sa mocolal i tomonaw, i padaeso a ngangan mitima tya kong-coan, ngay ci Aow-lo-la i sabaw enem a mihcaan to nileco' han a demiad macocok no zinom no mising a mapatay. ci Mey-al-bey-sen-te tonotawa sa matawa amiliyas, matawid amin ko katooday, sakatolo a syen-ce to nipadaeso ano macoco' no mising a zinom a celem asa mabi', katokoh izaw ko tatenga'ay a lemo' a kiso kya manengil. kilol sato, o kow-wang mosakamo to hamin a kanatalay a zinom no mising hamin han mitodoh sa. tatoloay a syen-ce sakay amitena' a sikawaw to kaliyoah sa, matatengil to ko kow-wang ato acawa no kow-wang, mibihon sa mala o malokay a tatayna laday sa tya adidi'ay a kong-co sonok sato miliyas tya bokobo a loma', pasomad han ko ngangan niya adidi'ay kong-co ci Cyang-wiy-baloan han, itiza to i cacayay macebeday a kilakilangan mananel. ci Cyang-wiy-balo i sabaw enem a mihcaan toyza a demiadan, tatoloay a syen-ce amilasol to sakalimolak to pilecohan niza patayzaen niza i kilakilangan mipelo' to kamacal, a sapalawen no heni misang'a to zikoz ato tang-kaw ni Cyang-wiy- balo, ayzaay ci Cyang-wiy-balo i kilalikangan ato i sinpiay niza a wang-ce ci Bey-li-po malitemoh to. talahaday a Mey-al-bey-sen-te caay piales to pitima niza, micolcol ciniza papikilim to cacolcolan ni Aow-lo-la caay kaleko taloma' sato, ci Mey-al-bey-sen-te tonotowa' sa malinges, o kanamohan niza aadopan a ak'ak papikilim to nazipaan ni Aow-lo-la. oyni sato, tatosaay a syen-ce sakay kolit no zikoc ci Aow-lo-laan malingato to mipasomad to kolit no zikoc mingayaw to Di'to a palaw, Di'to a palaw a likat malilid ci Mey-al-bey-sen-te amihaymaw to kya kanamohan aadopan ak'ak, milalaba' tayni, ayzaay ni Aow-lo-la katokoh to i loma', ci Aow-lo-la pakazih kya tatoloay a syen-ce milasol to katawiday a namoh hawsa tono lipahak sa, ya tatoloay a syen-ce matineng to a masasokazih ciniza to i sinpiay a sasomidang hawsa, sakamo han niza tatenga' ci Aow-lo-la, o maminay to patapang ci Bey-li-poan, la'cos to a masasokazih cinizaan sa, ci Aow-lo-la tonoangi sa nayi' to ko soni. ayza sato, o kanamohan ni Mey-al-bey-sen-te aadopan ak'ak i hekal no panan matengil to ko canacanan a kawawan, mahel sato taloma' pasakamo. 深夜, . teban no labi i, tatoloay a syen-ce sonok sa mitengteng ci Aow-lo-laan kong-co pataloma' toya bokobo a loma', i pacena' miliya niya tatoloay a syen-ce i kakabi'an ni Aow-lo-la kong-co hawsa, ci Aow-lo-la kong-co mabihkac to ni Mey-al-bey-sen-te, sabanaen patayzaen i tokon no bokobo a loma', misongaay ci Aow-lo-la kong-coan papitebing to zinom no mising, tatoloay a syen-ce sakalah sa tayza i tokon no bokobo, nika maotang tato, tatoloay a syen-ce sakay amipanokas to nipalaw ngay kanatalay a tademaw ato ci Aow-lo-la kong-co malecad sasinawalan ko bi'. . zakepen ni Mey-al-bey-sen-te ci Bey-li-po wang-ce polole han niza. matineng to kya tatoloay a syen-ce sono'k sato micomod to bokobo a loma' ni Mey-al-bey-sen-te mizateng ahicanen amiala patahkal ci Bey-li-po a wang-ce sa, a pabelian to no Di'toay a bakan, ci Mey-al-bey-sen-te mipalaw amaydih mitena' ci Bey-li-po wang-ce pasayza taayaw i bokobo a loma' ni S-ti-ben, o bokobo a loma' ni S-ti-ben hamin to o katalawan, i piedap niya tatoloay a syen-ce, ci Bey-li-po wang-ce makadongdong to labades, maazih ni Mey-al-bey-sen-te kokahini, pasomad sato ozipi mala o tabakiay a lomeni'ay a ngangic, o laway mipes to akoti'ay a lamal micoay ci Bey-li-poan wang-cean, tatoloay a syen-ce i wang-ce o sapingayaw a sazikec misapalaw paicelang, ao o mocelay a bakan ko sapicoco' a mapatay ci Mey-al-bey-sen-te, hamin mahiza to no naayaway a nikaozip. kilol sato, ci Bey-li-po a wang-ce katokoh to i tokong no bokobo, kiso' han niza ci Aow-lo-la kong-co, ci Aow-lo-la kong-co, namacelem ko bi' nengil sato, kanatalay amin a tademaw kilol sato manengil, i padaesoan no katooday, wang-ce ato kong-co satebodtebod sato mosalokyaw, namahini sa kapah lihalay to koni kaozip no heni.</FORM>
    </S>
</TEXT>