<?xml version="1.0" ?>
<TEXT id="Wiki_Sakizaya_puduk" xml:lang="pwn" source="Paiwan Wikipedia, article: puduk" copyright="CC BY-SA" citation="puduk. (2024, December 07). In Wikipedia [Paiwan]. https://pwn.wikipedia.org/wiki/puduk" BibTeX_citation="@misc{Wiki_pwn_puduk, title = puduk, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/puduk} }">
    <S id="0">
        <FORM kindOf="original">== Puduk 陶壺 == malatal misabunun ku Sakizaya , u misanga'an a puduk sahetu u sakiladay a mauzip, u sakilisin atu sakalingad a lalusidan. matu u puduk u sapilalum a lalusidan, izaw tu laday maalaw kuni kacipinangan nu Sakizaya a puduk; u kulan i u sapitangtang tu hemay, u pala'niza mikipanahal tu pala' nu puduk, kakahad ku sibu, kakahad ku tlanguyusan inayi' ku bilbil; tatulunan i u sapisahakhak tudungay tu u mahud a lalusidan, nu tusaay a kulan ku sapisanga', sala'ed nu sibu' izaw ku tepung, sakangaay milukluk ku nanum i laenu macakat ku lahud, masahakhak ku tulun a belac, nu tu'as pisatulun, uni tatulunan ku sapitangtang. izaw hu ku luma, u diwas hananay malu sapisalisin a lalusidan, u bacu nila tulu ku katatingluh, pasilaenu han minengneng masasikak, izaw ku masasangkakay. mahica ku pisanga' tunini a puduk saw? u kamu nu babahiyan nu Sakizaya, sepat ku lakat nu kawaw, miala ti suta', misadita', misabacu tu sasangaen, mituduh. miala tu suta', mikilim tu kuetengay, mamangay ku suta', mikilim tu kuetengay, mamangay ku masa'ataday a suta, pili'en hu ku 'asad a mibalah, ta alaen ku sakutuy mipekpek, basbasen tu nanm hay kueteng, matatudung ku kacipenat nu suta'. misabacu misanga', i 'ayaw alaen kuya kuetengay a suta' mulicen misa kimulmul matu u , kilimen ku malecaday u bita'ul a bukeluh malu palena'an tu pala' nu puduk, uya misanga'an misakudepi' a kilang ku sapipekpek satikutiku han a mipekpek mipatatudung tu kibetul, tahiza kasabacu tu puduk, ta misungila tu tanguyusan, satata'aken samimingen, maedeng tu patanginga' han tu malupitatuyan. mituduh satu, masapuduk tu ku misanga'an pahayhayen hu a mi'icang tu pangkiw nu bulad, ta mangaay misatapang a mituduh, mikilim tu bangcalay macidalay ku demiad, miala tu eli, lungulengus, u asisiw nu panay maicangay a alad pacamul han mitamek a mituduh, sademiad haludadaya 24ku tatukian, luetim ku kahengan ku puduk nu Sakizaya.</FORM>
        <FORM kindOf="standard">== Podok 陶壺 == malatal misabonon ko Sakizaya , o misanga'an a podok saheto o sakiladay a maozip, o sakilisin ato sakalingad a lalosidan. mato o podok o sapilalom a lalosidan, izaw to laday maalaw koni kacipinangan no Sakizaya a podok; o kolan i o sapitangtang to hemay, o pala'niza mikipanahal to pala' no podok, kakahad ko sibo, kakahad ko tlangoyosan inayi' ko bilbil; tatolonan i o sapisahakhak todongay to o mahod a lalosidan, no tosaay a kolan ko sapisanga', sala'ed no sibo' izaw ko tepong, sakangaay miloklok ko nanom i laeno macakat ko lahod, masahakhak ko tolon a belac, no to'as pisatolon, oni tatolonan ko sapitangtang. izaw ho ko loma, o diwas hananay malo sapisalisin a lalosidan, o baco nila tolo ko katatingloh, pasilaeno han minengneng masasikak, izaw ko masasangkakay. mahica ko pisanga' tonini a podok saw? o kamo no babahiyan no Sakizaya, sepat ko lakat no kawaw, miala ti sota', misadita', misabaco to sasangaen, mitodoh. miala to sota', mikilim to koetengay, mamangay ko sota', mikilim to koetengay, mamangay ko masa'ataday a sota, pili'en ho ko 'asad a mibalah, ta alaen ko sakotoy mipekpek, basbasen to nanm hay koeteng, matatodong ko kacipenat no sota'. misabaco misanga', i 'ayaw alaen koya koetengay a sota' molicen misa kimolmol mato o , kilimen ko malecaday o bita'ol a bokeloh malo palena'an to pala' no podok, oya misanga'an misakodepi' a kilang ko sapipekpek satikotiko han a mipekpek mipatatodong to kibetol, tahiza kasabaco to podok, ta misongila to tangoyosan, satata'aken samimingen, maedeng to patanginga' han to malopitatoyan. mitodoh sato, masapodok to ko misanga'an pahayhayen ho a mi'icang to pangkiw no bolad, ta mangaay misatapang a mitodoh, mikilim to bangcalay macidalay ko demiad, miala to eli, longolengos, o asisiw no panay maicangay a alad pacamol han mitamek a mitodoh, sademiad halodadaya 24ko tatokian, loetim ko kahengan ko podok no Sakizaya.</FORM>
    </S>
</TEXT>