<?xml version="1.0" ?>
<TEXT id="Wiki_Sakizaya_kaangican_a_luma'" xml:lang="szy" source="Sakizaya Wikipedia, article: kaangican_a_luma'" copyright="CC BY-SA" citation="kaangican_a_luma'. (2025, May 05). In Wikipedia [Sakizaya]. https://szy.wikipedia.org/wiki/kaangican_a_luma'" BibTeX_citation="@misc{Wiki_szy_kaangican_a_luma', title = kaangican_a_luma', year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kaangican_a_luma'} }">
    <S id="0">
        <FORM kindOf="original">kaangican a luma' (nu Hulam a kamu: 咆哮山莊) kakungkuan kunku nina cudad itini i sabaw tu walu (18) a seci nu Ing-kelan amis a ye-ke'cun a niyaduan, namakaydaay i tukaya a sining ci Luo-ke-wude mi'suyi tu lanulanuan a hua-mey tien-cun , mididaw cinida tu silumaay a tademaw ci Si-se-ke'-li-hu an, maadih nida ku ni culimekan i labu nu kaangican a luma a kawaan: kaangican a luma nu naayaway a silumaay a tawki ci Law-En-sia (老恩肖 Earnshaw) kina cacay tayda i Li-wu-pu mikawaw, patalumaen nida ku cacaya caay kaw kakatinengan a tatamaan a tademaw ci CI-pu-say a wawaan, pangangan han nida ci Si-se-keli (希斯克里夫 Heathcliff). (Hindley) . ina tatamaan a wawa alawen nida ku tawki nu namuh i sakakaay nida wawa ci Sin-de-la (辛德雷 Hindley) atu tataynaan a wawa ci Kay-se'-lin tu bulah, hamaw sa kalingesan ni Sin-de-la , nika masasungaay cinida atu ci Kay-se'-lin . mapatay satu ci Law-En-sia , ci Sin-de-la atu acawa nida ci Falan-sise miduduc tina luma'an , mangalay paculi, pala kalungen nida ci Si-se-ke'-li-hu , sawni sawacuen nida. ci Kay-se'-lin amica kuni ka namuh ci Si-se-ke'-li-hu an, nika mangalay cinida paka adih tu katuuday caay pisainai cinidaan, siacawa satu cinida tu siidaay a tademaw, malakapahay a hua-mey tien-cun a tawki ci Ay-de-cia.Lin-tun (愛德加·林頓 Edgar Linton), ci Si-se-ke'-li-hu i kabalangbangan udaudadan nu labii malinges cinida liyasa tu. tulu satu amihcaan, ci Si-se-ke'-li-hu tayniaca i kaangican a luma' ,mala kakitaan tu u siidaay tu a tademaw cinida, pabalucu cinida mangalay misawacu miedis ci Sin-de-la atu mialaway tu kanamuhan numaku a tademaw ci Ay-de-cia an. sayaway hanipipakiyawen nida ku kawaw sapialaw tu zaysang ni Sin-de-la atu kaangican a luma' , pahabayan nida ku wawa ni Sin-de-la pala makatalay a tademaw, sainaiay nu laheci a kalungan nu tademaw. satu, pacebaan nida ku saba ni Ay-de-cia ci E-sa-bey-la Isabella) masungay milaliw, pakalinges ci Lin-tun nan amalekaka tu nika caay kasasukapah. ci Ay-de-cia atu ci Si-se-ke'-li-hu tuni kasasuada'an mangalepmangalep, utiih satu ku balucu' ni Kay-se'-lin , tada adada tu ku balucu' nida sadikuday mulecuh satu wawa cinida patay satu ipilecuhan, lutungay satu ci adidi'ay Kay-se'-lin ku maudipay. ci E-sa-bey-la namikikung satu caay pakadungdung tunipi sawaan, milaliw taydan nida i tukay mulecuh tu tatamaan a wawa ci Lin-tun nan. ci Si-se-ke'-li-hu caay kadem, pacicien nida ci Ay-de-cia papatahekal tu ci E-sa-bey-la a wawa nida ci Lin-tun nan, sadikuday satu pacicien nida ku tataynaan a wawa ci adidiay Kay-se'-lin pakasiacawa tu malawacuay nu udipan ci Lin-tun nan. caay katenes mapatay nu imelang ci Ay-de-cia , u zaysang atu hua-mey tien-cun mala wawa tu nu malekakaay ku zaysang ci Lin-tun na, caay ka tenes mapatay tu ci Lin-tun , sadikuday satu zaysan tayda tu ci Si-se-ke'-li-hu an, ci adidiay Kay-se'-lin pulul han tu i kaangican a luma' an. ma'dem tu namidis, nika u balucu nida mahicaay aniuyu, kutkuten nida ku lunem ni Kay-se'-lin , mangalay malaledi' tu atu cinida, sadikuday satu caay tu kan caay tu nanum, mapaty nu ngalay patay satu. yu amapaty cinida, ku mitaneng cinida mipulu' tu ci adidi'ay Kay-se'-lin atu ci Ha-li-tun tuni kasasumidangan. nika ina tatusaay nika sasungaayan mahemek cinida, ci Si-se-ke'-li-hu makayda i udip nida makaadih tu udip nida atu ci Kay-se'-lin a adingu. ci Si-se-ke'-li-hu mapatay satu, ci adidiay Kay-se'-lin atu ci Ha-li-tun milaylay tu buyu a luma' atu umah a luma' a kawawan, nu naayaway caay kaw kapahay ani ka sasungayan itini nu aydaay pakae'demen ku nuheni. patinsuan &quot;kaangican a luma' &quot;kasilaculan nu kapahay a aadihan tu cudad, itini nalimaan, mipulung tu aydaay a kawaw , nikasasumidangan a kawaw , kala tatetatengaan a kawaw tuililisay nu nalimaan. dumasatu saciwaciwaliw biyalaw sa kina kakunkuan, nipatiden tu tademaw, mahida nu mita ku Ingkuo niyaduay anikaudip, sasungaay nu taleacawaan, tawyaay nu cacay a bataan idaw ku siwa (19) a secian nu picidekan a likisi, miliyas tu tukay nu luma anikaudip namaka hekalay anika calilawan. tawya, nina cuda nikaydaan tu nalimaan anisulitan, sangangiwngangiw han kinipipatahekal tu caculimekan tu &quot;nipibelih tu sakay luma' &quot; , mahida u hua-mey tien-cun nu mikai i tawan atu caay pilihida i tawan, kaangican a luma' malalibet nikanaian nu zunziw. dumasa tu, cudad miala tu yadahay nu nalimaan a kawaw, tahsepi hananay nu kawaw, pakunida sananay anipaadihan sa. i tini nu kakunkuan nu cudad, misuayaw tu lihalay ni sulitan idaw ku sakaetiman a kawawan, misulitay a tademaw misulit tu picidekan a balucu nu wayway, namaka balucuay a lawlaw atu hekal anika balangbangan nipisulitan, patahekal tu tademaw atu lihalay nu kalalitemuhan. nina kunku han misuayaw tu cudad anipisulitan tu masasungaaya a kawawan, patahekal tu bangcalay a niyaduay a kulitan. aniwyuan nu lanulanuan a dihep, balihnawan nu tunduh a buyu, kapelpelan nu bali atu udad nu hekal, cuedetay a bali, atekakay nu lala', wayway pakatineng tu aniwyu tu lalum nu picidekan a katalawan a edes nu lunmuwa. . itini i cuda, lihalay nu hekal u sakay tatayna atu tatama nu sapilaliwan tu adada' nu kataydaan a hahinangan, atu caayan kasasuadih nu luma, mipenec tu lihalay a waywayan nu kapahay anika sasuayawan. namakayiniay a nasulitan</FORM>
        <FORM kindOf="standard">kaangican a loma' (no Holam a kamo: 咆哮山莊) kakongkoan konko nina codad itini i sabaw to walo (18) a seci no Ing-kelan amis a ye-ke'con a niyadoan, namakaydaay i tokaya a sining ci Loo-ke-wode mi'soyi to lanolanoan a hoa-mey tien-con , mididaw cinida to silomaay a tademaw ci Si-se-ke'-li-ho an, maadih nida ko ni colimekan i labo no kaangican a loma a kawaan: kaangican a loma no naayaway a silomaay a tawki ci Law-En-sia (老恩肖 Earnshaw) kina cacay tayda i Li-wo-po mikawaw, patalomaen nida ko cacaya caay kaw kakatinengan a tatamaan a tademaw ci CI-po-say a wawaan, pangangan han nida ci Si-se-keli (希斯克里夫 Heathcliff). (Hindley) . ina tatamaan a wawa alawen nida ko tawki no namoh i sakakaay nida wawa ci Sin-de-la (辛德雷 Hindley) ato tataynaan a wawa ci Kay-se'-lin to bolah, hamaw sa kalingesan ni Sin-de-la , nika masasongaay cinida ato ci Kay-se'-lin . mapatay sato ci Law-En-sia , ci Sin-de-la ato acawa nida ci Falan-sise midodoc tina loma'an , mangalay pacoli, pala kalongen nida ci Si-se-ke'-li-ho , sawni sawacoen nida. ci Kay-se'-lin amica koni ka namoh ci Si-se-ke'-li-ho an, nika mangalay cinida paka adih to katooday caay pisainai cinidaan, siacawa sato cinida to siidaay a tademaw, malakapahay a hoa-mey tien-con a tawki ci Ay-de-cia.Lin-ton (愛德加·林頓 Edgar Linton), ci Si-se-ke'-li-ho i kabalangbangan odaodadan no labii malinges cinida liyasa to. tolo sato amihcaan, ci Si-se-ke'-li-ho tayniaca i kaangican a loma' ,mala kakitaan to o siidaay to a tademaw cinida, pabaloco cinida mangalay misawaco miedis ci Sin-de-la ato mialaway to kanamohan nomako a tademaw ci Ay-de-cia an. sayaway hanipipakiyawen nida ko kawaw sapialaw to zaysang ni Sin-de-la ato kaangican a loma' , pahabayan nida ko wawa ni Sin-de-la pala makatalay a tademaw, sainaiay no laheci a kalongan no tademaw. sato, pacebaan nida ko saba ni Ay-de-cia ci E-sa-bey-la Isabella) masongay milaliw, pakalinges ci Lin-ton nan amalekaka to nika caay kasasokapah. ci Ay-de-cia ato ci Si-se-ke'-li-ho toni kasasoada'an mangalepmangalep, otiih sato ko baloco' ni Kay-se'-lin , tada adada to ko baloco' nida sadikoday molecoh sato wawa cinida patay sato ipilecohan, lotongay sato ci adidi'ay Kay-se'-lin ko maodipay. ci E-sa-bey-la namikikong sato caay pakadongdong tonipi sawaan, milaliw taydan nida i tokay molecoh to tatamaan a wawa ci Lin-ton nan. ci Si-se-ke'-li-ho caay kadem, pacicien nida ci Ay-de-cia papatahekal to ci E-sa-bey-la a wawa nida ci Lin-ton nan, sadikoday sato pacicien nida ko tataynaan a wawa ci adidiay Kay-se'-lin pakasiacawa to malawacoay no odipan ci Lin-ton nan. caay katenes mapatay no imelang ci Ay-de-cia , o zaysang ato hoa-mey tien-con mala wawa to no malekakaay ko zaysang ci Lin-ton na, caay ka tenes mapatay to ci Lin-ton , sadikoday sato zaysan tayda to ci Si-se-ke'-li-ho an, ci adidiay Kay-se'-lin polol han to i kaangican a loma' an. ma'dem to namidis, nika o baloco nida mahicaay anioyo, kotkoten nida ko lonem ni Kay-se'-lin , mangalay malaledi' to ato cinida, sadikoday sato caay to kan caay to nanom, mapaty no ngalay patay sato. yo amapaty cinida, ko mitaneng cinida mipolo' to ci adidi'ay Kay-se'-lin ato ci Ha-li-ton toni kasasomidangan. nika ina tatosaay nika sasongaayan mahemek cinida, ci Si-se-ke'-li-ho makayda i odip nida makaadih to odip nida ato ci Kay-se'-lin a adingo. ci Si-se-ke'-li-ho mapatay sato, ci adidiay Kay-se'-lin ato ci Ha-li-ton milaylay to boyo a loma' ato omah a loma' a kawawan, no naayaway caay kaw kapahay ani ka sasongayan itini no aydaay pakae'demen ko noheni. patinsoan &quot;kaangican a loma' &quot;kasilacolan no kapahay a aadihan to codad, itini nalimaan, mipolong to aydaay a kawaw , nikasasomidangan a kawaw , kala tatetatengaan a kawaw toililisay no nalimaan. domasato saciwaciwaliw biyalaw sa kina kakonkoan, nipatiden to tademaw, mahida no mita ko Ingkoo niyadoay anikaodip, sasongaay no taleacawaan, tawyaay no cacay a bataan idaw ko siwa (19) a secian no picidekan a likisi, miliyas to tokay no loma anikaodip namaka hekalay anika calilawan. tawya, nina coda nikaydaan to nalimaan anisolitan, sangangiwngangiw han kinipipatahekal to cacolimekan to &quot;nipibelih to sakay loma' &quot; , mahida o hoa-mey tien-con no mikai i tawan ato caay pilihida i tawan, kaangican a loma' malalibet nikanaian no zonziw. domasa to, codad miala to yadahay no nalimaan a kawaw, tahsepi hananay no kawaw, pakonida sananay anipaadihan sa. i tini no kakonkoan no codad, misoayaw to lihalay ni solitan idaw ko sakaetiman a kawawan, misolitay a tademaw misolit to picidekan a baloco no wayway, namaka balocoay a lawlaw ato hekal anika balangbangan nipisolitan, patahekal to tademaw ato lihalay no kalalitemohan. nina konko han misoayaw to codad anipisolitan to masasongaaya a kawawan, patahekal to bangcalay a niyadoay a kolitan. aniwyoan no lanolanoan a dihep, balihnawan no tondoh a boyo, kapelpelan no bali ato odad no hekal, coedetay a bali, atekakay no lala', wayway pakatineng to aniwyo to lalom no picidekan a katalawan a edes no lonmowa. . itini i coda, lihalay no hekal o sakay tatayna ato tatama no sapilaliwan to adada' no kataydaan a hahinangan, ato caayan kasasoadih no loma, mipenec to lihalay a waywayan no kapahay anika sasoayawan. namakayiniay a nasolitan</FORM>
    </S>
</TEXT>