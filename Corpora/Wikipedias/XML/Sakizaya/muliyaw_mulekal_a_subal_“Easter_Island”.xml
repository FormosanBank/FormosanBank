<?xml version="1.0" ?>
<TEXT id="Wiki_Sakizaya_muliyaw_mulekal_a_subal_“Easter_Island”" xml:lang="szy" source="Sakizaya Wikipedia, article: muliyaw_mulekal_a_subal_“Easter_Island”" copyright="CC BY-SA" citation="muliyaw_mulekal_a_subal_“Easter_Island”. (2025, May 05). In Wikipedia [Sakizaya]. https://szy.wikipedia.org/wiki/muliyaw_mulekal_a_subal_“Easter_Island”" BibTeX_citation="@misc{Wiki_szy_muliyaw_mulekal_a_subal_“Easter_Island”, title = muliyaw_mulekal_a_subal_“Easter_Island”, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/muliyaw_mulekal_a_subal_“Easter_Island”} }">
    <S id="0">
        <FORM kindOf="original">== nilacul == i nu timulan a Taypinyangay cacayay a subal, mueneng i 27°09′S 109°27′W. ya subal malecal u cacayay masatuluay ku zicem, nau tuluay silamalay a buyu' nikasahida, u ahbal makaala tu 163.6 平方公里. u sakasaan nu ngangan i 1722 a mihcaan u nikaudipan ni Jehovah a lisin, nu 荷蘭西印度 a misiwbayay a mipatahaw ci Jacob Roggeveen miladay tu cacayay a balungaan a tademaw saayaway makaadih tina i nu timulan a Taypinyanay a adidi'ay a subal. ci Leukaben nay i pabalungaay nikulitan a cudad sa, u lumeni'ay a nanum sapisulit tu kakitidaan nya subal, i nu tapingan sapakatineng sisulit u &quot;muliyaw mulekal a subal &quot;Easter Island&quot; &quot;, nadikudan satu mala katinengan nu kitakitay a tademaw. u nika idawan nu Yincumin hananay a binacadan nu ayaway nayi' hemay ku sulit atu nacudadan, i subalay a Yincumin kinapinaay tu hakiya, idaw ku kamu saan u tu'as nu heni, u tumu ci Hotu Matu'a ladayan nida ku acawa atu lalabuay nu luma' mikacaw pabalunga cacay hakiya tusaay hakiya a balunga makatukuh tina subalan. miteskay a tademaw makay milubangan nu i subalay a binawlan yadah ku caay kalecad nu makacuwaay a kamu, nika i tini i muliyaw mulekal a subal muenengay a yincumin, nayi' ku sakamuen u Polinisiya a tedemaw, nakamuwan nuheni sa uyda nu Polinisiya a kamu. 1744 a mihcaan ci Cook hananay nikeliday pabalungaay katukuh i tini a subal sa, cacayay a makayniay i Tahiti idaway ku Polinisiyaay ku idang mikilulay a tademaww itaneng malpadang atu i tiniay, u sakasaan nidatengan u Rapa Nui a subalay mueneng i tidaay a kakawsan namakay nu tipanay a Îles Marquesas masauppuay a subal mikacaw tunu Polinisiyaay micidekay a adidiay a balunga, micaliway nu baliay bihbihan pasayda nu walian nika pabalunga, malakuwit tu kuni awas malebutay a 公里, ahebalay a bayu makatukuh i tini, makay baat nipaculilan nau sakatineng pabalungaay i bayuan sakasenengan i kitakitay ya Polinisiyaay a tademaw sa caay kadadayuman a kawaw kuyni, i mahida u Europe a tademaw i tida sa i demiadan makay liwliwan nu subal pabalunga micaliway, u heni taneng tu tacuwacuwa tu i ahbalay a timulay a Taypinyan siduma sa mulakuwit.</FORM>
        <FORM kindOf="standard">== nilacol == i no timolan a Taypinyangay cacayay a sobal, moeneng i 27°09′S 109°27′W. ya sobal malecal o cacayay masatoloay ko zicem, nao toloay silamalay a boyo' nikasahida, o ahbal makaala to 163.6 平方公里. o sakasaan no ngangan i 1722 a mihcaan o nikaodipan ni Jehovah a lisin, no 荷蘭西印度 a misiwbayay a mipatahaw ci Jacob Roggeveen miladay to cacayay a balongaan a tademaw saayaway makaadih tina i no timolan a Taypinyanay a adidi'ay a sobal. ci Leokaben nay i pabalongaay nikolitan a codad sa, o lomeni'ay a nanom sapisolit to kakitidaan nya sobal, i no tapingan sapakatineng sisolit o &quot;moliyaw molekal a sobal &quot;Easter Island&quot; &quot;, nadikodan sato mala katinengan no kitakitay a tademaw. o nika idawan no Yincomin hananay a binacadan no ayaway nayi' hemay ko solit ato nacodadan, i sobalay a Yincomin kinapinaay to hakiya, idaw ko kamo saan o to'as no heni, o tomo ci Hoto Mato'a ladayan nida ko acawa ato lalaboay no loma' mikacaw pabalonga cacay hakiya tosaay hakiya a balonga makatokoh tina sobalan. miteskay a tademaw makay milobangan no i sobalay a binawlan yadah ko caay kalecad no makacowaay a kamo, nika i tini i moliyaw molekal a sobal moenengay a yincomin, nayi' ko sakamoen o Polinisiya a tedemaw, nakamowan noheni sa oyda no Polinisiya a kamo. 1744 a mihcaan ci Cook hananay nikeliday pabalongaay katokoh i tini a sobal sa, cacayay a makayniay i Tahiti idaway ko Polinisiyaay ko idang mikilolay a tademaww itaneng malpadang ato i tiniay, o sakasaan nidatengan o Rapa Noi a sobalay moeneng i tidaay a kakawsan namakay no tipanay a Îles Marqoesas masaoppoay a sobal mikacaw tono Polinisiyaay micidekay a adidiay a balonga, micaliway no baliay bihbihan pasayda no walian nika pabalonga, malakowit to koni awas malebotay a 公里, ahebalay a bayo makatokoh i tini, makay baat nipacolilan nao sakatineng pabalongaay i bayoan sakasenengan i kitakitay ya Polinisiyaay a tademaw sa caay kadadayoman a kawaw koyni, i mahida o Eorope a tademaw i tida sa i demiadan makay liwliwan no sobal pabalonga micaliway, o heni taneng to tacowacowa to i ahbalay a timolay a Taypinyan sidoma sa molakowit.</FORM>
    </S>
</TEXT>