<?xml version="1.0" ?>
<TEXT id="Wiki_Sakizaya_kungku_nu_misawacuay" xml:lang="pwn" source="Paiwan Wikipedia, article: kungku_nu_misawacuay" copyright="CC BY-SA" citation="kungku_nu_misawacuay. (2024, December 07). In Wikipedia [Paiwan]. https://pwn.wikipedia.org/wiki/kungku_nu_misawacuay" BibTeX_citation="@misc{Wiki_pwn_kungku_nu_misawacuay, title = kungku_nu_misawacuay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kungku_nu_misawacuay} }">
    <S id="0">
        <FORM kindOf="original">== lalabuay == u kungku nu Sakizaya misawacuay a tademaw sakamu sa ku babalaki, izaw ku cacay a kakitaan i niyazu. micaliway tu pinaan a mihecaan,lawpeslawpes satu ku tademaw mapatay tu amin ku lumaay a tademaw,tusa tu kya mauzipay.u mamenuay a bai, atu u bai niza.satu caaytu kawmahan ku umah nu heni,malinubu tu ku umah, sisa yadah tu ku aadupan i tiza. a tademaw sakamu sa izaw ku cacay a demiad sikawaw ku niyazu,a tayza i buyu ku i niyazuay a kapah a miadup sa, ya mililiday tu masakapahay a tademaw sakamu sa, atayza kita i umah nu kakitaan miadup, yadah i tiza ku aadupan. mitengil ci baian: a milisin tu ku niyazu sa,maydih ku masakapahay a miadup i umah nu misu,tangeng tu haw. han niza.sakamu sa kya bai:amihica saw ,nu niyazuay a kawaw,tangeng tu katayza i. sisa manamu amin ku malakapahay i umah nibai miadup.tatenga yadah ku kaalaan nu heni, masibek hantu. i katalumaan nu heni i katalumaan nu heni, matatengil ku masakapahay i zazan, miadupan nu mita apawadaan tu kya bai sa, manay maluyaluy tu tayza ci baian, sakamu sa: baiaw iniwtu kami, namaka buyu mi adup, mapatudung nu niyam ku nu misu a tadutung. han nu mililiday a kapah pasakamu. sakamu satu kya bai: hang! ini ku sikal,pazeng han tu itini. saan. pazen sa tu kuheni i sikal,cacay a tangah ku sa pawada tu baian. dep dep dep sa ku suni, madiya yadah tu ku pipazeng kuniaadupan nuheni.amihacacay mipazeng tu duud patengil tu mamenuay a bai, ma lutlut tu kya tangah.satu: hatini ku pawada nuniyam,a taluma tu kami.han sa.miawaw tu ci bai ku bai (suna) niza,"saupuen kya nipawadaan" sakamu sa kya suna " icuwa kya duud, cacay ku tangah nu adupen" han nu suna. itawya satu itawya satu,matineng tu ci bai paceba misawacu ku masakapahay sa, milunguc tu ci bai tu i papaway a pauzipay, sakamusa "Maladawaw Maladaw makaazih kisu tu pisawacu tu pipaceba i takuan, isu Maladaw ku sakatinengay mahiza kuheni." nanu idawya makelal ku kalayan, sademiad sa macilal caay kaulad, sabuladtu mahizatu macilal caay kaudad, pangkiw tu nu mihecaan caay tu kaulad ,makelah ku sauwac atu nemnem nayay ku nananum nu niyazu. uyzasa, hatiza ku kakedal sa caay kakelah ku nanum nu umah niyabai, hatiya kapah tu ku kauzip numalabai.azihan makelah satu kita, ci nemnem han kya malabaiay, kya caay kakelah saw? satu ku i niyazuay amitapal. itiyatu matineng tu ku babalaki napaceba namiliwacu ku masakapahay ci baian,saka tayza satu ku babalaki nu niyazu i luma nuya bai amiliheca saw(mitaung),sakamu sa kya bai "awawen kuya masakapahay nu niyazu polongen" han niza tayza tu ku pulung nu masakapahay atu babalaki nu niyazu.talaayaw a mitudadaw kuya bai, culculen niza papiala tu baedu i sa'uwac tu spieneng han niza. tatenga masasilsil tatenga masasilsil tu i putah eneng satu ku masakapahay,mitudadaw tu ci bai i ,kaakudi sa ku cilal citangan tu ku masakapahay, la'cus saca mananuwang,izaw tu ku masabulay,maydih tu tayza i saepiay a misaepi amidihing sa, caay tu kangaay ku balucu' mieneng i tiza, milepid tu ku menah i ba'duan, musakamu han mitudadaw han ci bai. hang! sa! i welian tu ku cilal, micapi tu tuluay atuki kya,masatezep mitudadaw ci bai. dela dela satu ku ulad, ha maudad tu sangsang satu kya udad, i dawya malepiday a menah mahulak tu, caay tu pilepid i ba'duan, taneng tu mananuwang, namu satu kuheni. i na kungku sa amana' pisawacu tu tademaw, amana pibaceba tu tademaw, a masamsam haw ku i papaway! nayihekalay yuniyanay a nasulitan sa, nasulitan ni Lami' Kulang 2019.</FORM>
        <FORM kindOf="standard">== lalaboay == o kongko no Sakizaya misawacoay a tademaw sakamo sa ko babalaki, izaw ko cacay a kakitaan i niyazo. micaliway to pinaan a mihecaan,lawpeslawpes sato ko tademaw mapatay to amin ko lomaay a tademaw,tosa to kya maozipay.o mamenoay a bai, ato o bai niza.sato caayto kawmahan ko omah no heni,malinobo to ko omah, sisa yadah to ko aadopan i tiza. a tademaw sakamo sa izaw ko cacay a demiad sikawaw ko niyazo,a tayza i boyo ko i niyazoay a kapah a miadop sa, ya mililiday to masakapahay a tademaw sakamo sa, atayza kita i omah no kakitaan miadop, yadah i tiza ko aadopan. mitengil ci baian: a milisin to ko niyazo sa,maydih ko masakapahay a miadop i omah no miso,tangeng to haw. han niza.sakamo sa kya bai:amihica saw ,no niyazoay a kawaw,tangeng to katayza i. sisa manamo amin ko malakapahay i omah nibai miadop.tatenga yadah ko kaalaan no heni, masibek hanto. i katalomaan no heni i katalomaan no heni, matatengil ko masakapahay i zazan, miadopan no mita apawadaan to kya bai sa, manay maloyaloy to tayza ci baian, sakamo sa: baiaw iniwto kami, namaka boyo mi adop, mapatodong no niyam ko no miso a tadotong. han no mililiday a kapah pasakamo. sakamo sato kya bai: hang! ini ko sikal,pazeng han to itini. saan. pazen sa to koheni i sikal,cacay a tangah ko sa pawada to baian. dep dep dep sa ko soni, madiya yadah to ko pipazeng koniaadopan noheni.amihacacay mipazeng to dood patengil to mamenoay a bai, ma lotlot to kya tangah.sato: hatini ko pawada noniyam,a taloma to kami.han sa.miawaw to ci bai ko bai (sona) niza,"saopoen kya nipawadaan" sakamo sa kya sona " icowa kya dood, cacay ko tangah no adopen" han no sona. itawya sato itawya sato,matineng to ci bai paceba misawaco ko masakapahay sa, milongoc to ci bai to i papaway a paozipay, sakamosa "Maladawaw Maladaw makaazih kiso to pisawaco to pipaceba i takoan, iso Maladaw ko sakatinengay mahiza koheni." nano idawya makelal ko kalayan, sademiad sa macilal caay kaolad, saboladto mahizato macilal caay kaodad, pangkiw to no mihecaan caay to kaolad ,makelah ko saowac ato nemnem nayay ko nananom no niyazo. oyzasa, hatiza ko kakedal sa caay kakelah ko nanom no omah niyabai, hatiya kapah to ko kaozip nomalabai.azihan makelah sato kita, ci nemnem han kya malabaiay, kya caay kakelah saw? sato ko i niyazoay amitapal. itiyato matineng to ko babalaki napaceba namiliwaco ko masakapahay ci baian,saka tayza sato ko babalaki no niyazo i loma noya bai amiliheca saw(mitaong),sakamo sa kya bai "awawen koya masakapahay no niyazo polongen" han niza tayza to ko polong no masakapahay ato babalaki no niyazo.talaayaw a mitodadaw koya bai, colcolen niza papiala to baedo i sa'owac to spieneng han niza. tatenga masasilsil tatenga masasilsil to i potah eneng sato ko masakapahay,mitodadaw to ci bai i ,kaakodi sa ko cilal citangan to ko masakapahay, la'cos saca mananowang,izaw to ko masabolay,maydih to tayza i saepiay a misaepi amidihing sa, caay to kangaay ko baloco' mieneng i tiza, milepid to ko menah i ba'doan, mosakamo han mitodadaw han ci bai. hang! sa! i welian to ko cilal, micapi to toloay atoki kya,masatezep mitodadaw ci bai. dela dela sato ko olad, ha maodad to sangsang sato kya odad, i dawya malepiday a menah maholak to, caay to pilepid i ba'doan, taneng to mananowang, namo sato koheni. i na kongko sa amana' pisawaco to tademaw, amana pibaceba to tademaw, a masamsam haw ko i papaway! nayihekalay yoniyanay a nasolitan sa, nasolitan ni Lami' Kolang 2019.</FORM>
    </S>
</TEXT>