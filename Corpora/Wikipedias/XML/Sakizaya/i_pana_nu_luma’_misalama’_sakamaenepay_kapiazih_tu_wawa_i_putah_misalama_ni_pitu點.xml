<?xml version="1.0" ?>
<TEXT id="Wiki_Sakizaya_i_pana_nu_luma’_misalama’_sakamaenepay_kapiazih_tu_wawa_i_putah_misalama_ni_pitu點" xml:lang="pwn" source="Paiwan Wikipedia, article: i_pana_nu_luma’_misalama’_sakamaenepay_kapiazih_tu_wawa_i_putah_misalama_ni_pitu點" copyright="CC BY-SA" citation="i_pana_nu_luma’_misalama’_sakamaenepay_kapiazih_tu_wawa_i_putah_misalama_ni_pitu點. (2024, December 07). In Wikipedia [Paiwan]. https://pwn.wikipedia.org/wiki/i_pana_nu_luma’_misalama’_sakamaenepay_kapiazih_tu_wawa_i_putah_misalama_ni_pitu點" BibTeX_citation="@misc{Wiki_pwn_i_pana_nu_luma’_misalama’_sakamaenepay_kapiazih_tu_wawa_i_putah_misalama_ni_pitu點, title = i_pana_nu_luma’_misalama’_sakamaenepay_kapiazih_tu_wawa_i_putah_misalama_ni_pitu點, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/i_pana_nu_luma’_misalama’_sakamaenepay_kapiazih_tu_wawa_i_putah_misalama_ni_pitu點} }">
    <S id="0">
        <FORM kindOf="original">i pana nu luma' misalama' sakamaenepay kapiazih tu wawa i putah misalama ni pitu點 1.ladayentu pacabay i tapiingan Katuud ku wawa wina zayhan pasalama han ku wawa i pisalaman atu i panan nu luma', pazeng han ku wawa sa paydang hantu nu heni misalama, uzipamalngatu tu mipaselit tu limaki atu zuma a wawa wina pakungku, kanahatu kapah misakasi＇t hena saw ku wama wina, nika huntu nay i maazihay nu uzip i labu nu liwliw mibalakas nu wawa, sakacay mapelpel tu ku katawidan. 2.u kakalihanawantu anu tacuwa midang miladay tu wawa sa uzip wama wina pizateng tu kalihenawan, tuyni u liwliw kapihaymawyi tu a kalawkaw kalamkamay a tangila, mahini u miculilay i zazan haw sa piazih i tu zikuzan aayaw kawana kawili aizaw ku kazizeng hakiya,pihaymawitu ami kacaw tu dingtukal sakacay sa maduka mamic nu panan. 3.la'cus milawlaw i zazan payawan anu i tabakiay a zazan atu cucudan a zazan muculil hawsa, huntu a pasumana'tu wawa satezip han i zazan mibalakas misalama, pihaymawitu i zazan sacudaycuday sa ku kazizeng. 4.zikecen kitinen tu ku lima nu wawa malecad tu nu ayawway a kamu,saba nu sepatay a mihecaan nizatengan inza malecad tu kuku' niza, sisa tahekal sa zikezen tu ku lima nu wawa sawsawni, yu culal sa ku katalawan hawsa kapikitin tu lima nu wawa a Kapah masimaw i liyuc muculil, ataneng macunus ku maenapay a dadawa midiput tuhenian. 5.kasadep micapi tu lilis muculil yu mulaay mibalakas i masadahtalay atu saluimengan nu kazize sa muculil sa, a sapacukat tuhenian ka i kalimucu'an musaungay atu micapi tu lilis muculil, usakasa uyza kazizang u pisalimengan tu mitazikus ku kazizeng sa madayum caya kaazih ku kalimucu', tapiingan nu zazan musaungay sakacay a mahabelut nu kazizeng. 6.palima cacayen ku lima' palalakaw miladay tu wawa muculil i zazan sa, nay kasadepen i kawanan ku wawa muculil, zayhan uyni u mulaay caya kataneng ku talakaw, yu tapiingan nu zazan saluimeng ku kazizeng a tahekal ku kazizeng sa, a cayay kaazih nu paculilay ku wawa a tangesul sa mahabelut, nika anu lihanaw ku wama wina tu wawa i kawanan muculil madayum izaw ku katalawan, nay a taneng i kawili ku wawa muculil, amisalunguc tu wawa palima cacayen ku patalakaw tu lima pacukat tu paculilay tapiingan nu zazan izaw ku tademaw sakapahay palecad tu lil. miladay tu lutungay tahekal sa sakapahay palecad 1:1. hawsa au balakiay ku miladaya tu wawa, nika anu miladay tu pikaka nu sepatay a mihecaad a mulaay a wawa sa, pacukaten tu ku wama wina kapihaymaw tu kya a pakawapen patungus pakaenepay tu wawa.</FORM>
        <FORM kindOf="standard">i pana no loma' misalama' sakamaenepay kapiazih to wawa i potah misalama ni pito點 1.ladayento pacabay i tapiingan Katood ko wawa wina zayhan pasalama han ko wawa i pisalaman ato i panan no loma', pazeng han ko wawa sa paydang hanto no heni misalama, ozipamalngato to mipaselit to limaki ato zoma a wawa wina pakongko, kanahato kapah misakasi＇t hena saw ko wama wina, nika honto nay i maazihay no ozip i labo no liwliw mibalakas no wawa, sakacay mapelpel to ko katawidan. 2.o kakalihanawanto ano tacowa midang miladay to wawa sa ozip wama wina pizateng to kalihenawan, toyni o liwliw kapihaymawyi to a kalawkaw kalamkamay a tangila, mahini o micolilay i zazan haw sa piazih i to zikozan aayaw kawana kawili aizaw ko kazizeng hakiya,pihaymawito ami kacaw to dingtokal sakacay sa madoka mamic no panan. 3.la'cos milawlaw i zazan payawan ano i tabakiay a zazan ato cocodan a zazan mocolil hawsa, honto a pasomana'to wawa satezip han i zazan mibalakas misalama, pihaymawito i zazan sacodaycoday sa ko kazizeng. 4.zikecen kitinen to ko lima no wawa malecad to no ayawway a kamo,saba no sepatay a mihecaan nizatengan inza malecad to koko' niza, sisa tahekal sa zikezen to ko lima no wawa sawsawni, yo colal sa ko katalawan hawsa kapikitin to lima no wawa a Kapah masimaw i liyoc mocolil, ataneng maconos ko maenapay a dadawa midipot tohenian. 5.kasadep micapi to lilis mocolil yo molaay mibalakas i masadahtalay ato saloimengan no kazize sa mocolil sa, a sapacokat tohenian ka i kalimoco'an mosaongay ato micapi to lilis mocolil, osakasa oyza kazizang o pisalimengan to mitazikos ko kazizeng sa madayom caya kaazih ko kalimoco', tapiingan no zazan mosaongay sakacay a mahabelot no kazizeng. 6.palima cacayen ko lima' palalakaw miladay to wawa mocolil i zazan sa, nay kasadepen i kawanan ko wawa mocolil, zayhan oyni o molaay caya kataneng ko talakaw, yo tapiingan no zazan saloimeng ko kazizeng a tahekal ko kazizeng sa, a cayay kaazih no pacolilay ko wawa a tangesol sa mahabelot, nika ano lihanaw ko wama wina to wawa i kawanan mocolil madayom izaw ko katalawan, nay a taneng i kawili ko wawa mocolil, amisalongoc to wawa palima cacayen ko patalakaw to lima pacokat to pacolilay tapiingan no zazan izaw ko tademaw sakapahay palecad to lil. miladay to lotongay tahekal sa sakapahay palecad 1:1. hawsa ao balakiay ko miladaya to wawa, nika ano miladay to pikaka no sepatay a mihecaad a molaay a wawa sa, pacokaten to ko wama wina kapihaymaw to kya a pakawapen patongos pakaenepay to wawa.</FORM>
    </S>
</TEXT>