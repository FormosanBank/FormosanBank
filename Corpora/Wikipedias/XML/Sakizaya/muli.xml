<?xml version="1.0" ?>
<TEXT id="Wiki_Sakizaya_muli" xml:lang="pwn" source="" copyright="" citation="" BibTeX_citation="">
    <S id="0">
        <FORM>muli tatangahan: muli kakaliman: paybulad tusa ku kapahay ku kelah, uyza u nu malukay a kuyumi tu sakacacay a demiad atu sabaw lima a demiad, maelac ku bayu u pihalhalan nu mita, u binacadan u sakapahay pibutingan, zayhan ya dipas a ba'tu maelac tu mahiza u mabi'ay tu i bayu, uyza saca anu maelac ku bayu hawsa, kya a muculal tahekal i pabaw nu nanum. i bayuay u cayay henay kaazih a nu bayuay a kakanan sa hacacaycacay satu muculal, izaw ku buting, u mahicahicaay a tuku, nu bayuay a lami' u salul, kanasaw, satu u kanamuhan nu maku mukan sa u salul u &quot;muli&quot;. nilaculan: Taywan nu waliyan u Taypinyang a bayu wali u sadipasan han nu tademaw pangangan, na dadipasan langdaw salungan sa azihen, u sakauzip nu mita u binacadan caay piliyas tu bayu, u bayu sa u pinsiyang nu mita u binacadan, caay kahamin maala a caay kahamin makaen, u bayuay u sakapahay a katayzaan u sapihulak tu uzip atu sapilawpes tu ngelu'. paybulad tusa ku kapahay ku kelah, uyza u nu malukay a kuyumi tu sakacacay a demiad atu sabaw lima a demiad, makelah ku bayu u pihalhalan nu mita, u binacadan u sakapahay pibutingan, zayhan ya dipas a ba'tu malenek tu mahiza u mabi'ay tu i bayu, uyza saca anu makelah ku bayu hawsa, kya a muculal tahekal i pabaw nu nanum. i bayuay u cayay henay kaazih a nu bayuay a kakanan sa hacacaycacay satu muculal, izaw ku buting, u mahicahicaay a tuku, nu bayuay a lami' u salul, kanasaw, satu u kanamuhan nu maku mukan sa u salul u &quot;muli&quot; ya muli samulumulu tingalaw salungan sa azihen, mahiza u budawan a ba'tu langdaw ku kulit tingalawngalawan, mahiza u adidi'ay a badisusu' sadipadipas sa mulangaw munanabaw i buyu' bayu nu nanum. paymihcaan i sepatay a bulad katukuh i limaay a bulad puu' ku langaw numuli, tabaki ku kelah kyami hawsa tayzamin ku binawlan i niyazu'ay a tademaw paluwawa sa habelut pasayza i bayu, cayay pinunengay a wawa cay katalaw macucuk nu madicemay nu tuku a maduka ku kuku', kalamkam sa malaalaw mukan, tangsul han patayza i laway kemkem hansa mapes sa mamin tu ku laway tu nu bayuay a sanek, mahizaay kaedeman nu balucu' katukuhan ayza caay ka pawan kaku. muli zepit sa i ba'tu, uyza yamuli langdaw tingalaw sa, sisa pangangan hantu muli. muli cay kasalungan dada' mahiza u sadipadipas sanay a badisusu' u sanek niza mahiza u pilas tawiw,sisa kanamuhan nu tademaw mukan, pangangan han tu langdaway pilas tawiw han, uyza u tingalaway a nanum atu mapacilal kya kapah ku langaw niyamuli,nika saayaw napakaazih tya muli, zayhan asu'ay tanektek ku uzip,sisa u pacakayay maydih a yadah, maseibek tu ku piala, satusa mapeci' tu ku kakapah nu langaw, sakamu sa ku niyazu'ay a tatayna,u langaw nu muli makelultu ku mihcaan, pasaheci tu titaan kapiazih tu liwliw mauning tu ku hekal, kapidiput tu hekal,kya maenapay tu kita satu a yadah ku makay cuwacuwaay u sakauzip a kakanan. ya muli langdaw tingalaw mahiza u malikatay a ba'tu, paymihcaan tu sepat a bulad katukuh i limaay a bulad mulangaw,mahiza sadipasdipas sa munanabaw, mahiza u misalukaway,salungan azihan ,kahinawalan a badisusu' kanamuhan sa,pakaazih hawsa tangsul sa maydih mukan, muli langaw sanay i bayu, zepit sa i ba'tu, uyza yamuli langdaw tingalaw sa, sisa pangangan han tu muli. i niyazu'ay a tademaw makelah tu ku bayu hawsa tayza tu i bayu miala tu muli, nani kingkiwan nu&quot; Zipun Okinawa a kanatal itizaay a tademaw katuud ku tanaya'ay a nikauzip, uyni nikanan nu heni tu muli, sisa pangangan hatu asu'ay saka tanektek nu uzap, muli cay kasalungan dada'mahiza u sadipasdipas sanay a badisusu'u sanek niza mahiza u pilas tawiw, sisa kanamuhan nu tademaw mukan, pangangan han tu landaway pilas tawiw han, uyza u tingalaway a nanum atu mapacilal kya kapah ku langaw niyamuli, nika saayaw napakaazih tuya muli, zayhan asu'ay tanektek ku uzip, sisa u pacakayay maydih a yadah masebek tu ku piala, satusa mapeci'tu ku kakapah nu langaw, paymihcaan miala cay tu kahacica mawada'tu , pacumud han i laway tuyasa kemkem han pesi'sa musisil tu ku salang mulecekay ku sanek nu bayu akanan, tangsul satu i laway ku sanek a maydih, patengngay ya maydihay mukan patanam han tangsul asa a manamuh. uyza salang niza cupenat, izaw ku canacana iyu ilabu u sasakakapah nu uzap, a paayaw tu nu ayzaay imelang u paydemiad u kakaydihan nu uzip a asu'ay, kanahatu singanga tu landaway pilas tawiw, nika zayhan u hekalay nu bayuay a lutuk, sisa u cayay kapikaen tu titi a tademaw kapahtu mukan, nayay ku simal, caay ka talakaw ku akuti, i balucu'ay nu mistesekay a kakanen u sakakapah nu uzip. u kakiliman nu Zipu atu Taywan a tademaw sabeleng sakalah sa a tayza, muli mulaladay a lutuk nu bayu,manamu tu labahbahay tamelacay a bayu, matalaw tu akutiay mangaleb tu cudetay a nanum,pahabay matalaw i lalabu nu nanum, matalaw aca i hekal nu nanam, a mahiza u midiputay tu mulaay awawa kapihaymaw,caay ka salami'en mukan, simanta'tustus han tu tawiw atu nu bayuay sala, patalabu han i laway, kanca kaasuan ku nu ayaway nikanan nu misu tunu bayuay,pazeng han ilaway mahiza u mibetasay tu adidiay a besu, mahiza u mabetasay mulusu'a micidekay ku mahiniay, satu u sanek bangsis mahiza u mukanay tu &quot;Russia a pilas tawiw, atu nayay ku anglis. katawidan aca sisa izaw kuni pangangan tu salunganay a ngangan &quot;landaway pilas tawiw han, a tatudung tu cayay pikan tu titi a tademaw. muli cayay kacisimal, atu cayay ku akuti'aditek maycacay lasubu ke' dada'sepat Kcal, anu yadah ku nikan acay kalihanaw amacunus ku baket nu uzip,namahiza ayadah alamangan ku canancanan aiyuan, ataneng micunus tu paydemiad u cayay katanenng ku asuay sakakapah tu uzip, itini i isingan hina a patahekal tu mahiniay tu ayzaay yadahay a imilangan nu tademaw apaayaw amipatezep akakapah. namakayniay a nasulitan nasakamuan atu natinengan </FORM>
    </S>
</TEXT>
