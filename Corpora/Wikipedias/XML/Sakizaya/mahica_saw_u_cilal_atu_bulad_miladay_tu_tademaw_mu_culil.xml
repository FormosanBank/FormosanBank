<?xml version="1.0" ?>
<TEXT id="Wiki_Sakizaya_mahica_saw_u_cilal_atu_bulad_miladay_tu_tademaw_mu_culil" xml:lang="pwn" source="Paiwan Wikipedia, article: mahica_saw_u_cilal_atu_bulad_miladay_tu_tademaw_mu_culil" copyright="CC BY-SA" citation="mahica_saw_u_cilal_atu_bulad_miladay_tu_tademaw_mu_culil. (2024, November 18). In Wikipedia [Paiwan]. https://pwn.wikipedia.org/wiki/mahica_saw_u_cilal_atu_bulad_miladay_tu_tademaw_mu_culil" BibTeX_citation="@misc{Wiki_pwn_mahica_saw_u_cilal_atu_bulad_miladay_tu_tademaw_mu_culil, title = mahica_saw_u_cilal_atu_bulad_miladay_tu_tademaw_mu_culil, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/mahica_saw_u_cilal_atu_bulad_miladay_tu_tademaw_mu_culil} }">
    <S id="0">
        <FORM>mahica saw u cilal atu bulad miladay tu tademaw mu culil sapuelac ngatu cacay tu labi, i u muculil kita i zazan, makaazih kita tu cilal mahizahiza u mikilulay ititanan muculil, musabengbeng kita musabengbeng kya bulad. u demiad ya cilal mahiza tu tapalan nita, ina cilal atu bulad mahizahiza u mikilulay kitaan muculil. a nawsa ina cilal,atu bulad caay tu piladay tu tademaw muculil, u nipitapalita ku mahizaay, sakacacay ahican naca ku cilal,atu bulad u tabakiyay a bulbul, mabaat ititanan, i tapiyngan inaynayi' ku midihingay tu likat niza, caykaw nipikilul nu heni ita tanan mucilil, wizaan kyalu anu tacuwacuwa kita muculil caay pakaliyas kita icinizaan, malecad tu ci Sunwukung caay pakalaliw i kapal ni Rulayfoan . u zuma satu, wiza kuhan male caday tu a nisaungay patelac kunipatapal. anu mahizahiza kaw mikacaw kita ilabu nu cila malay, tapalan ita ku tapingian a kilang,u umah, nika can tu u cila malay kumu saungayay. mikilul ku bulad,atu cilal tu tademaw muculil sa u malecaday twyniyan, caay tu kaw cilal atu bulad kumu culilay, u tademaw kumu culilay. ngatu tusa ilabii, muculil kami i zazan sa, pakuhica kami kya bulad midudu' tu kita. namahicahica tayza kita, tayza tu kya bulad. tatenga' sa, paculil saca muculil kita, saadidi' ku ilaed sakay ku ilaed nu bulad, sisa,pakuhica kita midudu' ku bulad itamiyan. uyniyay a pulita , mahiza tu ku cilal atu bunac. usakasa, muculil kita, mabaaday a tuud haymaw sa malawpes, macapiay a tuud kalamkam sa malawpes. namikacaw kita ku silamalay, u tebalay a kilang kalamkam malawpes, ibaaday a luma' atu buyu' haymaw sa malawpes. ilabii satu, caaytu kaazih kita ku luma' atu buyu', maazih tu ku bunac atu bulad, mabaad ku bunac atu bulad, caay malawpes ku mahiniay, sisa, makaazih kita tu bunac atu bulad mahizahiza mikilulay ititaan muculil. namakayniay a nasulitan nasakamuan atu natinengan nasulitan nay pabalucu'ay a kawaw nu subana'ay a pu 2018 1 cacay 'seci' cacay bataan a mang namahica? (e )</FORM>
    </S>
</TEXT>
