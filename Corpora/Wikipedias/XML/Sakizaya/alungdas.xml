<?xml version="1.0" ?>
<TEXT id="Wiki_Sakizaya_alungdas" xml:lang="szy" source="Sakizaya Wikipedia, article: alungdas" copyright="CC BY-SA" citation="alungdas. (2025, May 05). In Wikipedia [Sakizaya]. https://szy.wikipedia.org/wiki/alungdas" BibTeX_citation="@misc{Wiki_szy_alungdas, title = alungdas, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/alungdas} }">
    <S id="0">
        <FORM kindOf="original">alungdas (kamu nu Hulam: 1屬. milecaday tu alungudas, u bau samataan mingaduya a bau nu cacayay a milecaday. masadumaay a ngangan u zuma a kamu: nu Hulam:錦蛇 nu Amilika:elaphe nu Lipun:ナメラ属 salaedan(cie):Animalia(Amilika a kamu) panan :Chordata(Amilika a kamu) upiz :Reptilia(Amilika a kamu) mata :Squamata(Amilika a kamu) sapamat(ke):Colubridae, Colubrinae(Amilika a kamu) mikitinay(su):Elaphe(Amilika a kamu) kaliwasak nika udip idaw ku lima a bataan a bauan, inai namin ku duku. kaudipan han i Ya-cuo, O-cuo atu Min-cuo. i Cuo-kuo han sabaw tu enem a babauan, hamin nu kitakit idaw namin ku ka udip nuheni. timul atu nutipan timul a kititaan abauwan yadah henay ku bau. sakaudip . alungdas sa masa tanayu' ku tangah, atu liel kapah kuni kakenisan, matahan caay kaw tabakiay ku mata tanengay ku tabaki atu sitabakiay, masa kimulu ku mata. udip masa tanayu, kala kimulmulan atu kala epingan. Kulul han idaw ku kines sabaw siwaw〜tasa a bataan idaw ku pitu a balat, lupenuc atu kala sansan kakuwan, u kikul, sasa' nu kikulay a kinesan mahatatusa namin. pabaway a ngipen sabaw tu cacay 〜tusa a bataan idaw ku sepat ku ngipin, nu sakalecad a bau'han makaala tu lima a bataan ku pina a babauan, nika laklak amaudip han i Ya-cuo, O-cuo atu Min-cuo. itini ititaan sa makaala tu sabaw tu enim a bau'wan, He-pai ka udipan nu bau'an walu a babauwan. alungdas han u tebanay atu tabakiay caay kaw tabakiay a bauan, ihebal anika laklakan a maudip han yadah henay, hucunu a bauan bangbangcal masadit ku kulit. angangan ku kan nubau han u mahidaay u edu' pawalil atu cilekay atu adidiay a aadupan ku kakanen, idaw ku adihan atu tatengaay a acaan. mipatay tu lacusay a cilekay miwada' tunikayadah tu ada nuheni acaay pikasingalih tu ada nuheni. nanam nuheni maudip alungdas sapahanhan nuheni i buyu atu enal, kilangkilangan atu lutuklutukan. mahka masa suayaw kita tu alungdas misuayaw ititaan mangalay mi'dis titaan, anu caay kita paculi sa meduk satu cinida. kaudipan nuheni atu sasa nu kilangkilangan. i demiad ku nuheni a midang, alahican i sangsangdep atu labii tahekal muculil a midang. 卵生,每年5 40公分. matitiay a bauwan, tu mihcaan a limaay a buladan a patakis, laludhan kasi ti'kukan, kasi ti'kukan han tusa 〜sabaw tu tulu ku nika titian tu ti'ku , makaala tu cacay a buladan matiti' tu bau, anu sienawsa ku demiad tadikuden tu tusay a pangkiw a buladan amadidi' tu bau. matiti' satu tu bau makala tu sepat a kunfun ku tanayu nu mahka muculalay a bauan.. alungdas angangan nu kakanen han u balaut, uedu, pawalil, adidiay a ayam atu tiekuk nu ayam ku kanen, inai ku duku nu alungdas, anu madakep nuheni ku kakanen libeten nuheni i sayaway, sa hamawsa nai ku hanhan sa patay satu, hamaw hantu nuheni a mukan. sepatay a bulat katukuh i cacay a bataan a buladan tahekal amidang. u buting, balut, pacainul, kakitil, bau', ayam, ti'ku nu ayam, mahidaay u'du, atu mamuniay aadupan ku kanen nuheni. kaudipan mulecuh lecu' han mala bautu, idaw ku matitiay u ti'kuk a malabau. sikalaway tu lumeniay a alungdasan i patuay 〜waluay a bulatan asi tikuk siti'kuk sa cacay 〜sabaw tu tusa ku ti'ku nilecuhn, i labiy sa atu kanihalan a matiti' tu bau, nu tusa 〜tulu a buladan sa matiti' tu bau. mahka matitiay a bau idaw tu ku ngipen. papahanhanan papa hanhanan nu bau han i Ililis nu bayubayuan a mueneng atu masa enalay a kitidaan, masa babuyay a kitidaan , buyu, sawac, lakulakuwan, takutakuan atu ililis nu lumalumaan a hina adih. idaw ku dumaan a bau i buyu nu tapadtapadan atu tapal nu dadan, uciyauciyaan, kupkupan, maacakay a kitidaan, kilangkilangan, lunemluneman atu nika saupuan nu ba'ba'tuwan. alahican maadih ita i niyadu atu ilabu nuluma'. ahican kya matalaw ku bau pakunida han nanay a maudip nu buuwan, patideng tu tuluma ku tademaw, idaw satu kuni palumaan hidasatu aida ku edu tayni i lumalumaan. . idaw satu ku edu Kilul satu ku bau atayni, idaw henay kuduma a kawawan luma han diheku sisa kataynian nu bau. balangbangan kasienawan a demiadan, sakapahay nu bau miliyas tu sienaw tayda i dihkuay a kitidaan. bauhan kaisa masasuada tu tademaw hana sasu linges, nika nanu ayawtu makatuku ayda, hatidaay tu nu tademawan cacay henay ka nanam tu wayway nu bauwan caay atu caay kasikad tu bau, palu adaen ku bau, sisa anu makaadihtu tu bau kanca mipatay. mipadang ku bau tu tademaw mipatay tu edu, tademaw hantu umialaway tu kakitidaan nu bau, caay pikukay atu mika sikad tu bauwan. tademaw han taneng acaay ka namuh tu bau, nika amatineng a masikad tub au hananay, amana makaadihsa tu bau han kanca amipatay . idaw henay ku hatidaay tu nu bibawlan ahicasa, ahican nu i luma acaay paka adih tu bau sa. sisa kasenu' sa ku tademaw apatukil, anu maka alatu cacay a lasubuan a kilacan, sisa amana pisangan tu luma ku kapahay, amana pilawlaw tuni ka udip nuheni. nika anu pacici tu misanga tu lumasa ahica a caay picumud ku bau i luma, ayda hantu amisa dimel tu liklik nu luma, amana pisaupu tu cacanan, maupu ku cancanan u lalimekan naca nu sakapahay a tataydaan nu bau.</FORM>
        <FORM kindOf="standard">alongdas (kamo no Holam: 1屬. milecaday to alongodas, o bao samataan mingadoya a bao no cacayay a milecaday. masadomaay a ngangan o zoma a kamo: no Holam:錦蛇 no Amilika:elaphe no Lipon:ナメラ属 salaedan(cie):Animalia(Amilika a kamo) panan :Chordata(Amilika a kamo) opiz :Reptilia(Amilika a kamo) mata :Sqoamata(Amilika a kamo) sapamat(ke):Colobridae, Colobrinae(Amilika a kamo) mikitinay(so):Elaphe(Amilika a kamo) kaliwasak nika odip idaw ko lima a bataan a baoan, inai namin ko doko. kaodipan han i Ya-coo, O-coo ato Min-coo. i Coo-koo han sabaw to enem a babaoan, hamin no kitakit idaw namin ko ka odip noheni. timol ato notipan timol a kititaan abaowan yadah henay ko bao. sakaodip . alongdas sa masa tanayo' ko tangah, ato liel kapah koni kakenisan, matahan caay kaw tabakiay ko mata tanengay ko tabaki ato sitabakiay, masa kimolo ko mata. odip masa tanayo, kala kimolmolan ato kala epingan. Kolol han idaw ko kines sabaw siwaw〜tasa a bataan idaw ko pito a balat, lopenoc ato kala sansan kakowan, o kikol, sasa' no kikolay a kinesan mahatatosa namin. pabaway a ngipen sabaw to cacay 〜tosa a bataan idaw ko sepat ko ngipin, no sakalecad a bao'han makaala to lima a bataan ko pina a babaoan, nika laklak amaodip han i Ya-coo, O-coo ato Min-coo. itini ititaan sa makaala to sabaw to enim a bao'wan, He-pai ka odipan no bao'an walo a babaowan. alongdas han o tebanay ato tabakiay caay kaw tabakiay a baoan, ihebal anika laklakan a maodip han yadah henay, hocono a baoan bangbangcal masadit ko kolit. angangan ko kan nobao han o mahidaay o edo' pawalil ato cilekay ato adidiay a aadopan ko kakanen, idaw ko adihan ato tatengaay a acaan. mipatay to lacosay a cilekay miwada' tonikayadah to ada noheni acaay pikasingalih to ada noheni. nanam noheni maodip alongdas sapahanhan noheni i boyo ato enal, kilangkilangan ato lotoklotokan. mahka masa soayaw kita to alongdas misoayaw ititaan mangalay mi'dis titaan, ano caay kita pacoli sa medok sato cinida. kaodipan noheni ato sasa no kilangkilangan. i demiad ko noheni a midang, alahican i sangsangdep ato labii tahekal mocolil a midang. 卵生,每年5 40公分. matitiay a baowan, to mihcaan a limaay a boladan a patakis, lalodhan kasi ti'kokan, kasi ti'kokan han tosa 〜sabaw to tolo ko nika titian to ti'ko , makaala to cacay a boladan matiti' to bao, ano sienawsa ko demiad tadikoden to tosay a pangkiw a boladan amadidi' to bao. matiti' sato to bao makala to sepat a konfon ko tanayo no mahka mocolalay a baoan.. alongdas angangan no kakanen han o balaot, oedo, pawalil, adidiay a ayam ato tiekok no ayam ko kanen, inai ko doko no alongdas, ano madakep noheni ko kakanen libeten noheni i sayaway, sa hamawsa nai ko hanhan sa patay sato, hamaw hanto noheni a mokan. sepatay a bolat katokoh i cacay a bataan a boladan tahekal amidang. o boting, balot, pacainol, kakitil, bao', ayam, ti'ko no ayam, mahidaay o'do, ato mamoniay aadopan ko kanen noheni. kaodipan molecoh leco' han mala baoto, idaw ko matitiay o ti'kok a malabao. sikalaway to lomeniay a alongdasan i patoay 〜waloay a bolatan asi tikok siti'kok sa cacay 〜sabaw to tosa ko ti'ko nilecohn, i labiy sa ato kanihalan a matiti' to bao, no tosa 〜tolo a boladan sa matiti' to bao. mahka matitiay a bao idaw to ko ngipen. papahanhanan papa hanhanan no bao han i Ililis no bayobayoan a moeneng ato masa enalay a kitidaan, masa baboyay a kitidaan , boyo, sawac, lakolakowan, takotakoan ato ililis no lomalomaan a hina adih. idaw ko domaan a bao i boyo no tapadtapadan ato tapal no dadan, ociyaociyaan, kopkopan, maacakay a kitidaan, kilangkilangan, lonemloneman ato nika saopoan no ba'ba'towan. alahican maadih ita i niyado ato ilabo noloma'. ahican kya matalaw ko bao pakonida han nanay a maodip no boowan, patideng to toloma ko tademaw, idaw sato koni palomaan hidasato aida ko edo tayni i lomalomaan. . idaw sato ko edo Kilol sato ko bao atayni, idaw henay kodoma a kawawan loma han diheko sisa kataynian no bao. balangbangan kasienawan a demiadan, sakapahay no bao miliyas to sienaw tayda i dihkoay a kitidaan. baohan kaisa masasoada to tademaw hana saso linges, nika nano ayawto makatoko ayda, hatidaay to no tademawan cacay henay ka nanam to wayway no baowan caay ato caay kasikad to bao, palo adaen ko bao, sisa ano makaadihto to bao kanca mipatay. mipadang ko bao to tademaw mipatay to edo, tademaw hanto omialaway to kakitidaan no bao, caay pikokay ato mika sikad to baowan. tademaw han taneng acaay ka namoh to bao, nika amatineng a masikad tob ao hananay, amana makaadihsa to bao han kanca amipatay . idaw henay ko hatidaay to no bibawlan ahicasa, ahican no i loma acaay paka adih to bao sa. sisa kaseno' sa ko tademaw apatokil, ano maka alato cacay a lasoboan a kilacan, sisa amana pisangan to loma ko kapahay, amana pilawlaw toni ka odip noheni. nika ano pacici to misanga to lomasa ahica a caay picomod ko bao i loma, ayda hanto amisa dimel to liklik no loma, amana pisaopo to cacanan, maopo ko cancanan o lalimekan naca no sakapahay a tataydaan no bao.</FORM>
    </S>
</TEXT>