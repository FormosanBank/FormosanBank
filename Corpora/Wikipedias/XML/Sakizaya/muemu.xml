<?xml version="1.0" ?>
<TEXT id="Wiki_Sakizaya_muemu" xml:lang="szy" source="Sakizaya Wikipedia, article: muemu" copyright="CC BY-SA" citation="muemu. (2025, May 05). In Wikipedia [Sakizaya]. https://szy.wikipedia.org/wiki/muemu" BibTeX_citation="@misc{Wiki_szy_muemu, title = muemu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/muemu} }">
    <S id="0">
        <FORM kindOf="original">mamuemu (kamu nu Hulam:土撥鼠, kamu nu Pangcal: muemu) mamuemu (tu-pu-su, 土撥鼠) hananay, tatusa ku nipasiteketen a ngangan, sakacacay Mey-cu hang-ta , sakatusa lutulutukay a chuang-su ; masasengi ku bihid nuheni azihen, u singipenay a aadupan han, nu kapulusay atu lala'ay a kaput kuheni tatusa. Mey-cu hang-ta patinaku tu hekal Mey-cu hang-ta , (siuy-ming (學名, mitesekay a pangangan): Marmota monax), nuamisan nu Mey-cu a mamuemu, hang-ta-su hanay, u mucucu'ay a aadupan kuheni. abuabuan simakulahay a kulit ku banuh, kizemu ku uzip, u tanayu' nu uzip sepatay a bataan katukuh enemay a bataan li-mi , tusa katukuh sepat cing-ke ku baeket nu uzip, izaw aca ku mahizaay tabakiay ku uzip a hang-ta , ya tanayu' nu uzip sa makaala tu waluay a bataan a Limi , sabaw sepat cing-ke ku baeket nu uzip. ya nuayawan a kuku' icelang sa, matinengay a mikutkut tu buhang, mahiniay a mamuemu u kalalaklakan nuheni sa i Mey-ku atu Kanata . mamuemu atu tademaw, kacacayat atu tademaw i dibu nu Meyceu-hang-ta , izaw aca ku sumanahay a kuyu (hung-fu, 紅狐), ahetengay a edu (cu-yu-su, 臭鼬鼠) atu simahizaay u kupa ku kikul a pawalil(Mengwei-tu, 棉尾兔), kapulungan ku kauzip nuheni. ina sumanahay a kuyu (hung-fu, 紅狐), ahetengay a edu (cu-yu-su, 臭鼬鼠), hina zakep tu puduh (ma-iy, 螞蟻), padakaw (ca-mung, 蚱蜢) atu kalabaw (tieng-su, 田鼠), ya mukanay tu nipalumaan nu malukay. atu mikutkut tu buhang mubelin tu lala' mahiza u mitabiay tu lala' ku Mey-cu hang-ta , sisa manamuh ku malukay tuhenian, kapahay a aadupan kuhini saan, u kapahay a aadupan han a pangangan nu malukay. nika alahicaan malukakanan nu tademaw atu nu aadupan, malusapiidangan nu tademaw, atu sapikinkiwan nu ising kuheni aca. lutulutukay a chuang-su lutulutukay a wacuay a edu (lutulutukay a chuang-su, 草原犬鼠), u tu-pu-su han aca pangangan, manamuh ku lutulutukay a chuang-su mapulung mauzipay atu taw. u i buhangbuhangan mueneng a singipenay a aadupan kuheni. nalecuan a kakitizaan sa i tabakiay a lutulutukan nu amisan nu A-mi-lika (Peyme-cu, 北美洲), u lutulutukay a wacu (lutulutukay a wacu, 草原犬) han kuheni. mamuemu i Mey-ku ina mamuemu(tu-pu-su, 土撥鼠) hananay, u miedap tu malukay nu Amilika (Mey-ku, 美國), i Taywan sa, miedap tu malukay mitabi mibelingay tu lala' sa u Yeng-su hananay. kawaw nu demiad i tizaay i nuamisan nu Amilika (Pey-mey, 北美) atu Ka-na-ta (Canata, 加拿大) a binacadan i balucu' nuheni, patatenga' kuheni, u mamuemu hananay, matinengay kuheni tu demiad a kawaw, sikamusa i tawya a demiad ina mamuemu anu tahekal micekul maazih ku adingu niza sa, ina kasienawan a enemay henay tu alipayan, anu caay ka azih nuheni ku adingu niza sa, a kalamkam iniw tu ku sadingsing sa, kiyu malukay nu A-mi-lika payni i makaazih tu adingu nu mamuemu a mipaluma tu cacanan. nayi ku mamuemu i Taywan sitekeday sa, u mamuemu u bangcalay a nikapatelac, i umaumahan nu Taywan u kalabaw han . makatengil kita tu mamuemu u miedapay tu malikay nu Taywan mibangbangay tu lala' a kungku, misitekeday nu malukay a kakitizaan mikueanay tu aadupan a mukeliday nu tapang ci Cen-si-ci mitatebut kasenusa tahekal matawa tu a paayaw tu sasakamuen, &quot;caay kaw mamuemu kuyza! u kalabaw iza&quot;. tatenga katuud ku muhizaay musakamu, nika i Taywan nayi ku singipenay a mata mukanay tu lutuk a mamuemu, wizasa u mukanay tu cilekay a mata , madicem ku laway, ukikul mahiza siyicuay a sasulac u kalabaw, maazih i labunulala' saculiculil sa nanay a edu, nidateng nu katuudaysa u mamuemu . u kalabaw sapakay ni i lala' usapihica saw? pacuyaku ci Censici sakamusa cinisa,u kalabaw hinatahekal i mabangbangay tu a kakalukan a lala' , i sasa nu kilakilangan, ililis nu sauwac, nikaudipan i labuaca nu lala' mauzip mitatenut, mikilim tu kakanen, &quot;yu mikilim tu kakanen sa u kalabaw miasik henay tu hekal mibanang tu mikawaay i hekal ucaculilan nizasa hamin han pasulamit nu kilang a ngitngiten a mibanang kiya masadadan , kiyu malawpes ku nikaluk nu malukay, sisa u malukay cayamin kaydih kanamuh a taynian . u kalabaw hanany tatenga idaw aca ku nipikawaw tu nikalukan nu malikay , nika sakamusa ci Censici, u kalabaw idaw tu kunipiedap tu lala' &quot;misabaluhay mubelin tu lala'&quot;, &quot;mipuut tu iyiniay a mabelungay a cilekay&quot;, isasaay a atikak, ya kibucu nayiay ku kulul a cilekay u kakanen amin nu kalabaw, kanca caay kaw laetusay a cilekay ku kakanen niza, &quot;nika u kalabaw yadah ku nikan, sisa taneng ciniza mikuwa tu masabelengay a cilekay, pakaynien i lala' cay patahekali catucelak.&quot; sakamusa ci Cen-si-ci, kanahatu kaneng nuza ku atikak, u kalabaw matineng mibangbang tu lala' nika kiyadahan ku atikak, kiyu sakapahay miedapay mibangbang tu lala' sakapahay a miedapay. namakayniay a nasulitan nasakamuan atu natinengan nisulitan ni Mahi Takas aci Uwi Habay. news &amp; market:</FORM>
        <FORM kindOf="standard">mamoemo (kamo no Holam:土撥鼠, kamo no Pangcal: moemo) mamoemo (to-po-so, 土撥鼠) hananay, tatosa ko nipasiteketen a ngangan, sakacacay Mey-co hang-ta , sakatosa lotolotokay a choang-so ; masasengi ko bihid noheni azihen, o singipenay a aadopan han, no kapolosay ato lala'ay a kapot koheni tatosa. Mey-co hang-ta patinako to hekal Mey-co hang-ta , (sioy-ming (學名, mitesekay a pangangan): Marmota monax), noamisan no Mey-co a mamoemo, hang-ta-so hanay, o mococo'ay a aadopan koheni. aboaboan simakolahay a kolit ko banoh, kizemo ko ozip, o tanayo' no ozip sepatay a bataan katokoh enemay a bataan li-mi , tosa katokoh sepat cing-ke ko baeket no ozip, izaw aca ko mahizaay tabakiay ko ozip a hang-ta , ya tanayo' no ozip sa makaala to waloay a bataan a Limi , sabaw sepat cing-ke ko baeket no ozip. ya noayawan a koko' icelang sa, matinengay a mikotkot to bohang, mahiniay a mamoemo o kalalaklakan noheni sa i Mey-ko ato Kanata . mamoemo ato tademaw, kacacayat ato tademaw i dibo no Meyceo-hang-ta , izaw aca ko somanahay a koyo (hong-fo, 紅狐), ahetengay a edo (co-yo-so, 臭鼬鼠) ato simahizaay o kopa ko kikol a pawalil(Mengwei-to, 棉尾兔), kapolongan ko kaozip noheni. ina somanahay a koyo (hong-fo, 紅狐), ahetengay a edo (co-yo-so, 臭鼬鼠), hina zakep to podoh (ma-iy, 螞蟻), padakaw (ca-mong, 蚱蜢) ato kalabaw (tieng-so, 田鼠), ya mokanay to nipalomaan no malokay. ato mikotkot to bohang mobelin to lala' mahiza o mitabiay to lala' ko Mey-co hang-ta , sisa manamoh ko malokay tohenian, kapahay a aadopan kohini saan, o kapahay a aadopan han a pangangan no malokay. nika alahicaan malokakanan no tademaw ato no aadopan, malosapiidangan no tademaw, ato sapikinkiwan no ising koheni aca. lotolotokay a choang-so lotolotokay a wacoay a edo (lotolotokay a choang-so, 草原犬鼠), o to-po-so han aca pangangan, manamoh ko lotolotokay a choang-so mapolong maozipay ato taw. o i bohangbohangan moeneng a singipenay a aadopan koheni. nalecoan a kakitizaan sa i tabakiay a lotolotokan no amisan no A-mi-lika (Peyme-co, 北美洲), o lotolotokay a waco (lotolotokay a waco, 草原犬) han koheni. mamoemo i Mey-ko ina mamoemo(to-po-so, 土撥鼠) hananay, o miedap to malokay no Amilika (Mey-ko, 美國), i Taywan sa, miedap to malokay mitabi mibelingay to lala' sa o Yeng-so hananay. kawaw no demiad i tizaay i noamisan no Amilika (Pey-mey, 北美) ato Ka-na-ta (Canata, 加拿大) a binacadan i baloco' noheni, patatenga' koheni, o mamoemo hananay, matinengay koheni to demiad a kawaw, sikamosa i tawya a demiad ina mamoemo ano tahekal micekol maazih ko adingo niza sa, ina kasienawan a enemay henay to alipayan, ano caay ka azih noheni ko adingo niza sa, a kalamkam iniw to ko sadingsing sa, kiyo malokay no A-mi-lika payni i makaazih to adingo no mamoemo a mipaloma to cacanan. nayi ko mamoemo i Taywan sitekeday sa, o mamoemo o bangcalay a nikapatelac, i omaomahan no Taywan o kalabaw han . makatengil kita to mamoemo o miedapay to malikay no Taywan mibangbangay to lala' a kongko, misitekeday no malokay a kakitizaan mikoeanay to aadopan a mokeliday no tapang ci Cen-si-ci mitatebot kasenosa tahekal matawa to a paayaw to sasakamoen, &quot;caay kaw mamoemo koyza! o kalabaw iza&quot;. tatenga katood ko mohizaay mosakamo, nika i Taywan nayi ko singipenay a mata mokanay to lotok a mamoemo, wizasa o mokanay to cilekay a mata , madicem ko laway, okikol mahiza siyicoay a sasolac o kalabaw, maazih i labonolala' sacolicolil sa nanay a edo, nidateng no katoodaysa o mamoemo . o kalabaw sapakay ni i lala' osapihica saw? pacoyako ci Censici sakamosa cinisa,o kalabaw hinatahekal i mabangbangay to a kakalokan a lala' , i sasa no kilakilangan, ililis no saowac, nikaodipan i laboaca no lala' maozip mitatenot, mikilim to kakanen, &quot;yo mikilim to kakanen sa o kalabaw miasik henay to hekal mibanang to mikawaay i hekal ocacolilan nizasa hamin han pasolamit no kilang a ngitngiten a mibanang kiya masadadan , kiyo malawpes ko nikalok no malokay, sisa o malokay cayamin kaydih kanamoh a taynian . o kalabaw hanany tatenga idaw aca ko nipikawaw to nikalokan no malikay , nika sakamosa ci Censici, o kalabaw idaw to konipiedap to lala' &quot;misabalohay mobelin to lala'&quot;, &quot;mipoot to iyiniay a mabelongay a cilekay&quot;, isasaay a atikak, ya kiboco nayiay ko kolol a cilekay o kakanen amin no kalabaw, kanca caay kaw laetosay a cilekay ko kakanen niza, &quot;nika o kalabaw yadah ko nikan, sisa taneng ciniza mikowa to masabelengay a cilekay, pakaynien i lala' cay patahekali catocelak.&quot; sakamosa ci Cen-si-ci, kanahato kaneng noza ko atikak, o kalabaw matineng mibangbang to lala' nika kiyadahan ko atikak, kiyo sakapahay miedapay mibangbang to lala' sakapahay a miedapay. namakayniay a nasolitan nasakamoan ato natinengan nisolitan ni Mahi Takas aci Uwi Habay. news &amp; market:</FORM>
    </S>
</TEXT>