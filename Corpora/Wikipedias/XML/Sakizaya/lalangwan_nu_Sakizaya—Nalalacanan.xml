<?xml version="1.0" ?>
<TEXT id="Wiki_Sakizaya_lalangwan_nu_Sakizaya—Nalalacanan" xml:lang="szy" source="Sakizaya Wikipedia, article: lalangwan_nu_Sakizaya—Nalalacanan" copyright="CC BY-SA" citation="lalangwan_nu_Sakizaya—Nalalacanan. (2025, May 05). In Wikipedia [Sakizaya]. https://szy.wikipedia.org/wiki/lalangwan_nu_Sakizaya—Nalalacanan" BibTeX_citation="@misc{Wiki_szy_lalangwan_nu_Sakizaya—Nalalacanan, title = lalangwan_nu_Sakizaya—Nalalacanan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/lalangwan_nu_Sakizaya—Nalalacanan} }">
    <S id="0">
        <FORM kindOf="original">== lalangwan nu Sakizaya—Nalalacanan 起源之地—拿拉拉贊湳 == i naa: yaw, misanga'ay tu pulung nu tapuku a Di'tu misalisin patahkal namakayza i lala' tu cacay a tatama ci Butuc atu tatayna ci Sabakan, balaki kuheni malaacawa, katuud ku wawa nuheni masabinacadan, malakakawsan tu nu Sakizaya. zayhan namakalala' ku heni tatusa, kyu u Di'tu nu lala' nu Sakizaya. zikuzay tu a wawa patatenga' u namakayzaay i lala' ku kakawsan ita sa, saicelang sa misebeng tu lala', masikaz tu lala', sa'tim tu lala' u mipatizengay tu binacadan nu Sakizaya. itini u micapiay tu bayu a enal, sikamu hakay u ayzaay a kakitizaan nu Kalinku Tuwapun, u kakawsan ita namin kahaminan nuheni mukan a lalacanan nibakahan itiza masabuyu', kyu Nalalacanan han pangangan, nakamuan itini malangangan nu lalangawan nu Sakizaya. Kalinku Tuapun a niyazu', nau aenengan nu Sakizaya, sakasingangan sa u malinabay nu nanum maenep sananay. itini micapi tu bayu, naa: yaw yadah ku taku atu tasutasunan, mulenu ku bayu cumudan nu nanum ku niyazu', tayni ku layak pangangan han nu heni itini Cisintan han, pitu u tinaku i cudad, yadah ku taku sananay, ayzaay a Cisintan, u lilis nu Tay-ping-yang sananay.</FORM>
        <FORM kindOf="standard">== lalangwan no Sakizaya—Nalalacanan 起源之地—拿拉拉贊湳 == i naa: yaw, misanga'ay to polong no tapoko a Di'to misalisin patahkal namakayza i lala' to cacay a tatama ci Botoc ato tatayna ci Sabakan, balaki koheni malaacawa, katood ko wawa noheni masabinacadan, malakakawsan to no Sakizaya. zayhan namakalala' ko heni tatosa, kyo o Di'to no lala' no Sakizaya. zikozay to a wawa patatenga' o namakayzaay i lala' ko kakawsan ita sa, saicelang sa misebeng to lala', masikaz to lala', sa'tim to lala' o mipatizengay to binacadan no Sakizaya. itini o micapiay to bayo a enal, sikamo hakay o ayzaay a kakitizaan no Kalinko Towapon, o kakawsan ita namin kahaminan noheni mokan a lalacanan nibakahan itiza masaboyo', kyo Nalalacanan han pangangan, nakamoan itini malangangan no lalangawan no Sakizaya. Kalinko Toapon a niyazo', nao aenengan no Sakizaya, sakasingangan sa o malinabay no nanom maenep sananay. itini micapi to bayo, naa: yaw yadah ko tako ato tasotasonan, moleno ko bayo comodan no nanom ko niyazo', tayni ko layak pangangan han no heni itini Cisintan han, pito o tinako i codad, yadah ko tako sananay, ayzaay a Cisintan, o lilis no Tay-ping-yang sananay.</FORM>
    </S>
</TEXT>