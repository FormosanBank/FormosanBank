<?xml version="1.0" ?>
<TEXT id="Wiki_Sakizaya_miladis（捕魚祭）" xml:lang="pwn" source="Paiwan Wikipedia, article: miladis（捕魚祭）" copyright="CC BY-SA" citation="miladis（捕魚祭）. (2024, December 07). In Wikipedia [Paiwan]. https://pwn.wikipedia.org/wiki/miladis（捕魚祭）" BibTeX_citation="@misc{Wiki_pwn_miladis（捕魚祭）, title = miladis（捕魚祭）, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/miladis（捕魚祭）} }">
    <S id="0">
        <FORM kindOf="original">amakatukuh tu mila'dis sa, apakaen tu Alikakay. mi capi tu pibacangan nu hulam,nu hulam sa apkaen ci 屈原,nu mita sa pakaen tu sakatalawan a Alikakay. katinengan nu maku tu miladis sa, caay picapiaytu bayu mauzipay sa i sauwac milisin (mibetik), matabal tayz tu papubu i sauwac ku tatama nu niyazu'. u tatayna i luma' han misakakaw, misahakhak, misatunuz, a saptaza (patabu) i tatamaan ku nu tatayna a kawaw. izaw ku micapiay ku bayu a niyazu' sa ,mipayhay sa ,sadingsingan kapah tu ku demiad, taneng tu ta bayu mibuting,manay mipayhay satu ku tumuk,tatenga yadah masibek ku buting taluma'. Pakelang saan tu i zikuzan nu kalaluman a demiad a pibuting. anu pakelang tu, anu mali'alac tu i, u malecad tu malasawad tu nika u mahetek tu ku kawaw. nu mita i amisay sa mili'alac uyza tata izaw ku mabelecay nu lumaay a tademaw.anu izaw ku lisin nu niyazu sa u milibasaw kuyzaan. nu binawlan a pibuting sa a kawaw han ku nu Amis,misacepu han ku nu papasawali, mikesi' hanku nu Falangaw, kumulis han ku nu i lawacay nu talawadaw.uyzasa i tiniay i talawadaw a pitizeng ku kumulis hananay a laylay a kawaw a mibuting. u mahiniay a pibuting sa, u zuma ku nu Kiwit a kawaw. i Satebu pasatimul katukuh i Cilamitay, teban ku sabalat nu nanum nu Talawadaw. kelahen ku nanum ta mibuting.u Kiwit sa pikumulis nayi ku nu sabalat nu nanum i Kiwit,caay pitena tu nanum ku heni.sisa misadim atu pasalil ku nu heni a pibuting tu kumulis hananay. nu sakuyni nu binalawan, u kumulis hananay sa, u malaladay nuniyazu' tu mihecahecaan,u zuma satukeled han nucacay a niyazu' ku lingtu, u zuma sa mapulu g ku pinapina a niyazu' a malacecay ku lingtu, anu iayaw nu pilisinan, anu caay ka saan, i zikul nu lisin sa,malingatu kumulis i zuma.maedem tu piniwaniw han nu niyazu' tu, i lalud i ayaw nu kacipunisan nu tipus, a cacay ku malingtu ,anu dadawa sa tusa ku demiad cacay ku sandeb, anu mangdih sa tusa ku sandeb tulu ku demiad. anu tabaki ku nanum ku pialaan tu saka dadawa atu saka nisaungayan ku nikaydihan a maysaketun nu lingatu. u Taladaw i maka Kumpu atu Puseku i .mananienal ku bukelal i tiza saka yadah ku sabalat atu katatupitup nu nanum itiza tu micumud i buyu, sadak sa i Cepu. i tawya naiy henay ku mibatiliay atu iyu nu tipus atu umah. yadah ku makacuwacuwaay a buting a mauzip i Talawadaw,kanamuhan nu dademaw a mibuting sasikaen.yadah ku kasasiluma' nu kawaw, micadiway, mitabukud, mitena tu adidikay a nanum, palakaw hatiza ku kawaw. u nuniyazu' kumulis, mipili tutabakiay a sabalat nu nanum . i zuma sa, katukuh i kakeletan, anu caay saan,katukuh i baluwan ku nika talakaw nu nanum.maheda ku kangeluan mikumulis,ahecaan saw u kawaw nu babalaki. a itiya makelah tu ku nanum a mibuting,u lalusimeden tu kusipitenaan i, u kilang maluhecek, u eli' atu penen, u tabayal, u ba'tu atu liken sasilac han mipazen hatiza. i nu ayaw pilingatu nu kumulis. sakamusa ku kalas nu iyazu' a tapang, pasaupuen nu tumuk nu niyazu' ku misakakawaway nu sakapahay a miketun tu demiad a malingtu. maketun tu ku demiad sa,miawaw tu ku tumuk nu niyazu' tu sikawaway nu binawlan, i tiya a paheci a palatuh tu binawlan ku tumuk nu niyazu' tu saka lingatu mikumulis , itasa tu i bayu mibuting, milaedis han kuyni.</FORM>
        <FORM kindOf="standard">amakatokoh to mila'dis sa, apakaen to Alikakay. mi capi to pibacangan no holam,no holam sa apkaen ci 屈原,no mita sa pakaen to sakatalawan a Alikakay. katinengan no mako to miladis sa, caay picapiayto bayo maozipay sa i saowac milisin (mibetik), matabal tayz to papobo i saowac ko tatama no niyazo'. o tatayna i loma' han misakakaw, misahakhak, misatonoz, a saptaza (patabo) i tatamaan ko no tatayna a kawaw. izaw ko micapiay ko bayo a niyazo' sa ,mipayhay sa ,sadingsingan kapah to ko demiad, taneng to ta bayo miboting,manay mipayhay sato ko tomok,tatenga yadah masibek ko boting taloma'. Pakelang saan to i zikozan no kalaloman a demiad a piboting. ano pakelang to, ano mali'alac to i, o malecad to malasawad to nika o mahetek to ko kawaw. no mita i amisay sa mili'alac oyza tata izaw ko mabelecay no lomaay a tademaw.ano izaw ko lisin no niyazo sa o milibasaw koyzaan. no binawlan a piboting sa a kawaw han ko no Amis,misacepo han ko no papasawali, mikesi' hanko no Falangaw, komolis han ko no i lawacay no talawadaw.oyzasa i tiniay i talawadaw a pitizeng ko komolis hananay a laylay a kawaw a miboting. o mahiniay a piboting sa, o zoma ko no Kiwit a kawaw. i Satebo pasatimol katokoh i Cilamitay, teban ko sabalat no nanom no Talawadaw. kelahen ko nanom ta miboting.o Kiwit sa pikomolis nayi ko no sabalat no nanom i Kiwit,caay pitena to nanom ko heni.sisa misadim ato pasalil ko no heni a piboting to komolis hananay. no sakoyni no binalawan, o komolis hananay sa, o malaladay noniyazo' to mihecahecaan,o zoma satokeled han nocacay a niyazo' ko lingto, o zoma sa mapolo g ko pinapina a niyazo' a malacecay ko lingto, ano iayaw no pilisinan, ano caay ka saan, i zikol no lisin sa,malingato komolis i zoma.maedem to piniwaniw han no niyazo' to, i lalod i ayaw no kaciponisan no tipos, a cacay ko malingto ,ano dadawa sa tosa ko demiad cacay ko sandeb, ano mangdih sa tosa ko sandeb tolo ko demiad. ano tabaki ko nanom ko pialaan to saka dadawa ato saka nisaongayan ko nikaydihan a maysaketon no lingato. o Taladaw i maka Kompo ato Poseko i .mananienal ko bokelal i tiza saka yadah ko sabalat ato katatopitop no nanom itiza to micomod i boyo, sadak sa i Cepo. i tawya naiy henay ko mibatiliay ato iyo no tipos ato omah. yadah ko makacowacowaay a boting a maozip i Talawadaw,kanamohan no dademaw a miboting sasikaen.yadah ko kasasiloma' no kawaw, micadiway, mitabokod, mitena to adidikay a nanom, palakaw hatiza ko kawaw. o noniyazo' komolis, mipili totabakiay a sabalat no nanom . i zoma sa, katokoh i kakeletan, ano caay saan,katokoh i balowan ko nika talakaw no nanom.maheda ko kangeloan mikomolis,ahecaan saw o kawaw no babalaki. a itiya makelah to ko nanom a miboting,o lalosimeden to kosipitenaan i, o kilang malohecek, o eli' ato penen, o tabayal, o ba'to ato liken sasilac han mipazen hatiza. i no ayaw pilingato no komolis. sakamosa ko kalas no iyazo' a tapang, pasaopoen no tomok no niyazo' ko misakakawaway no sakapahay a miketon to demiad a malingto. maketon to ko demiad sa,miawaw to ko tomok no niyazo' to sikawaway no binawlan, i tiya a paheci a palatoh to binawlan ko tomok no niyazo' to saka lingato mikomolis , itasa to i bayo miboting, milaedis han koyni.</FORM>
    </S>
</TEXT>