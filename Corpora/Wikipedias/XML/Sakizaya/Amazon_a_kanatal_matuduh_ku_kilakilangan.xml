<?xml version="1.0" ?>
<TEXT id="Wiki_Sakizaya_Amazon_a_kanatal_matuduh_ku_kilakilangan" xml:lang="szy" source="Sakizaya Wikipedia, article: Amazon_a_kanatal_matuduh_ku_kilakilangan" copyright="CC BY-SA" citation="Amazon_a_kanatal_matuduh_ku_kilakilangan. (2025, May 05). In Wikipedia [Sakizaya]. https://szy.wikipedia.org/wiki/Amazon_a_kanatal_matuduh_ku_kilakilangan" BibTeX_citation="@misc{Wiki_szy_Amazon_a_kanatal_matuduh_ku_kilakilangan, title = Amazon_a_kanatal_matuduh_ku_kilakilangan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Amazon_a_kanatal_matuduh_ku_kilakilangan} }">
    <S id="0">
        <FORM kindOf="original">== kakiliman == Amazon a kanatal matuduh ku kilakilangan u ciyung nu kitakit, u &quot;bala' nu kitakit han&quot; a mala u nalinabuan tu. nilaculan Amazon a kanatal pitu a mang lima a malebut matuduhay ya kilakilangan maceku' amin ku kitakit Brazil izay mala u ngayawan tu nu binawlan, &quot;u bala' nu kitakit&quot; Brazil Amazon a kilakilangan matamud nu tabakiay a lamal, taykung uysin masasing kiya matuduhay ahemal ku siwacahay i liwliw maceku' min ku i hekalay a tademaw wangyu malawlaw tu ku balucu' a malawpes ku mauzipay mulanaway atu demiad mangaleb satu a katalawan, miawaw tu binawlan a misalunguc &quot;padangen ku Amazon&quot; asa. ayza a mihcaan i tini mapelpelay macaliway ku pitu mang lima' a malebut ya matuduhay a kilakilangan, mahiza nayay tu ku icelang nu Brazila cenbu mala u kakaynahan satu nu kitakit. i hekalay u liyut sapabeli tu bali payhun tusa lasubu i hekal, Amazon a kilakilangan i kitakit u satabakiay a kilakilangan, singangan tu &quot;bala' nu kitakit &quot;han, u ahebal sa u latusa nu Amelika a lala', satu sa u sakahenulan mamipadang miwada' i hekal tu akuti',a iza henay malubic ku nipalumaan mulangaway aadupan, Amazon a sawac milakui' tu pinaay tu nu South America a kanatal, Amazon a kilakilangan lalabu niya Brazil tulu hun tusa ka ahebal. ya wacah milalad tu tayza i Shengbaoluo a kenis cacay biti maladuutay tu ka labii. ayzasatu kacekukan nu tademaw kinakatuduh na kilakilangan mapatiyak tu i binawlanan, nawacah namakay landaway a kilakilangan muculal tapabaw, na simanta' an niya lamal kya bukebukelalan maunged tumin, ya lamal payawpyaw satu katukuh i 2735 kungli malabas tu ku Brazil sakacacay satabakiay a Shengbaoluo, walu a bulad sabawsiwa a demiad namalahuk Shengbaoluo a niyazu' ya tapuku bahal sa duud , nau demiad melit sa mala duudtay tu nu labii, kilul satu mahtik tu ku lumeni'ay a udad, na nihapinangan mihazih tatenga, i udad iza kya saatilad sanay ni katuduhan, European Union sibalucu' tu Nicolaus patahkal paazih tu bacu, ya wacah niya lamal mulalad tu, mayza i timulbayu pabesuc micumud i tukus, matahpu tu ku pangkiw a lala' nu kanatal, tuwaca mabuwak maliwasak tu katukuh tu i belaw a kanatal u Peru, Bolivia atu Paraguay. pulung han ku nisulitan patahkal tu satebucay a mauzipay mulangaway. Brazil a kanatal taykungsu &quot;LNPE&quot; hinisa, Amazon a kilakilangan cacay culilan matabesiw tu ku cacay izaw ku pangkiwnu hatiza u pitukudan tu pimalian katabaki ku matuduhay nu liwliw. papulung tuni sulitan paazih, ayza a mihcaan cacay bulad katukuh i walu a bulad Amazon a kenis na mapelpel matuduh ya kilakilangan matabesiw tu pitu amang lima malebut, atu 2018 a mihcaan uyaanay tu a mihcaan palecad micunus tu payhun 84. Brazil kakelalan a puu' hina pelpel matudu ku buyu', nika hakay u i tiniay tu malukay a tademaw a pahabay tu katalalan pateng sa mituduh malaplap tu matuduh ku belaw. Brozil a cungtung maynah tu. Brozil a cungtung &quot;Jair Boisonaro&quot; , i caynay patahkal tu canancanan tu mahicaay a kawaw hawsa, mihukuku tu cay ku nu cenbu a huwanpaw sakaput &quot;NGO&quot; hakya milihiza tuynian katuduh a kawaw. kilul satu ciniza musakamu: &quot;aku i ayaw mapangangan tu salutalut a tapanga han, &quot;Captain Chainsaw&quot;, ayza aku mala u palamalay mituduhay tu Amazon a &quot;Nero, mituduhay tu Luoma a niyazu' tu u Luoma a kanata a Hungti&quot;. cay pisikul tu likab nu tau ciniza, sakmu saca uyni u malukay ku mituduh tu kilakilangan a misakapah tu lala' &quot;puu' mituduh tu sakalukan &quot;. nika paheci tu ciniza, ami pasuwala tu Ouzhou a hebal tuya tabakiay a Amazon mingayaw a mituduh, Brazil &quot;nayi' ku mahizaay a laculaculan&quot;. Kitakit atu binawlan musakamu a mikuwan mibaking. France cungtung make hung patahkal tu kamu i pituay tabakiay misanga'ay tu canancana tuudan a kanatal tu misakapu mapulung matatengil tu mahiniay a kawaw, satu uyni mahiniay u kalihanawa tu nu kitakit. Germany a mikuwanan hicasa wini u &quot;pihacengay kabuluhan a kawaw&quot;. Yingguo a cenhu sakamu satu: &quot;ya tapang sakay Amazom ani katuduh atu kasatiman mahiniay tayniay mihibangay munengay a malasawad kalaluman a kikalawlaw tu nu balucu''&quot;. Bolsonaro malinges tu patubeli satu maynah: &quot; uyni tu nilekal i 21 a mihcaan ku caay iza ku misakakuay a balucu'&quot;. ciniza misalunguc tu kitakit binawlan amana picalap mikuwan tu kawaw nu Brazil. uyni u France, Germany, Aierlan, katuud ku Europe a kanatal lecad sa musakamu, anu Brazil cay piduduc tu nipahecian tu hekal hawsa, a mabidangay ku Europe a sakapu atu timulay a kanatal na kapulungan a iciba macacudad pakaketun tu paydang mamabaliw. Brazil a lacuh kuni pakalisiway. Brazil cebu a tademaw patahkal satu kamu, mahiniay kacekukan nu balucu', cunus han tu nu Brazil tubakek nu lalabuay tuni kalukay papulung tu kungsanye, a micuduh tu Cungtung a misumad pakay niay i Amazon a kenis tu mahiniay yadah tu piletek tu kilang atu matuduh aca, satusa i kitakit a pabaliway akay ya Brazil nisangaan &quot; sangalebn u kakaenan&quot; atu ya kilakilangan na kina peci' maladay a malalitin, a malalid ku Brazil sapatahkal tu nisangaan. tahkal tu kuni kinsaan, iayaw a mihcaan, Europe pacakayay hawsa mawada' tu ku nu Brazil a nisangaan tu kakanan. i kitakit singanganay wangyu malalitin tu mihazih, Taywan Facebook katuud ku wangyu pawada' tu mahiniay a sinbun, iza ku pabaliway a tademaw &quot; u bala' nu kitakit&quot; a mamin tu matuduh meyti nayi' ku mipalitaay paayaw mipadangay tu Amazon. Brazil u mitesekay hinisa, ya kilakilangan macunis kuni katuduh kanahatu nu hekla a dimiad ku kikahini, nika u tademaw a maydih patabak a ahebal ku sakalukan uyni tu u tademaw ku mipeciay. katabaki ku nikatuduh azihan sa a mahamin masebek malawpes, hani alingaula ku lala', na uyzaan nipalumaan atu aadupan hawsa, tuyni u hekal a masasuma tu ku liwliw. Brazil a cungtung ci Bolsonaro i waluay a bulad tusa a bataan izaw ku tulu a demiad sakamu satu, paka sitatudungas tuway tu pusu hitay a mipadang mingayaw tu kinatuduh niya Amazon a kilakilangan, i mahin masasetul kuyni kenis tu patelacay a kawaw. Brazil a hitay hinisa, i satipan a Amazon a kenis' miculcul tu sepat a mang sepat malebut ku hitay, a misakawaw u yaanay tu a mingayaway tuya matuduha a kilakilangan, satu ataneng pakay nu zumaay a kinis miala tu katuuday a hitay papipadang. malala' a tademaw i Brazil miculcul tu kitakitday u i cuwcuwaay a tapang i aayaw palekal patahkal tu mahiniay a kawaw, patapabaw tu paya tunu tuwa sa musakamu&quot;padangeng ku Amazon&quot; sa &quot;pauzipen ku i hekalal nu mita&quot; sa, zuma katuud ku misalungucay misulit tu cudad a papiales ci Bolsonaro. nisulitan namakayniay a nasulitan nasakamuan atu natinengan. Taywan 國際系列YouTube nasulitan ni Sabak Tutuy i 2019 a mihcaan itiza i Hupu a niyazu'.</FORM>
        <FORM kindOf="standard">== kakiliman == Amazon a kanatal matodoh ko kilakilangan o ciyong no kitakit, o &quot;bala' no kitakit han&quot; a mala o nalinaboan to. nilacolan Amazon a kanatal pito a mang lima a malebot matodohay ya kilakilangan maceko' amin ko kitakit Brazil izay mala o ngayawan to no binawlan, &quot;o bala' no kitakit&quot; Brazil Amazon a kilakilangan matamod no tabakiay a lamal, taykong oysin masasing kiya matodohay ahemal ko siwacahay i liwliw maceko' min ko i hekalay a tademaw wangyo malawlaw to ko baloco' a malawpes ko maozipay molanaway ato demiad mangaleb sato a katalawan, miawaw to binawlan a misalongoc &quot;padangen ko Amazon&quot; asa. ayza a mihcaan i tini mapelpelay macaliway ko pito mang lima' a malebot ya matodohay a kilakilangan, mahiza nayay to ko icelang no Brazila cenbo mala o kakaynahan sato no kitakit. i hekalay o liyot sapabeli to bali payhon tosa lasobo i hekal, Amazon a kilakilangan i kitakit o satabakiay a kilakilangan, singangan to &quot;bala' no kitakit &quot;han, o ahebal sa o latosa no Amelika a lala', sato sa o sakahenolan mamipadang miwada' i hekal to akoti',a iza henay malobic ko nipalomaan molangaway aadopan, Amazon a sawac milakoi' to pinaay to no Sooth America a kanatal, Amazon a kilakilangan lalabo niya Brazil tolo hon tosa ka ahebal. ya wacah milalad to tayza i Shengbaoloo a kenis cacay biti maladootay to ka labii. ayzasato kacekokan no tademaw kinakatodoh na kilakilangan mapatiyak to i binawlanan, nawacah namakay landaway a kilakilangan mocolal tapabaw, na simanta' an niya lamal kya bokebokelalan maonged tomin, ya lamal payawpyaw sato katokoh i 2735 kongli malabas to ko Brazil sakacacay satabakiay a Shengbaoloo, walo a bolad sabawsiwa a demiad namalahok Shengbaoloo a niyazo' ya tapoko bahal sa dood , nao demiad melit sa mala doodtay to no labii, kilol sato mahtik to ko lomeni'ay a odad, na nihapinangan mihazih tatenga, i odad iza kya saatilad sanay ni katodohan, Eoropean Union sibaloco' to Nicolaos patahkal paazih to baco, ya wacah niya lamal molalad to, mayza i timolbayo pabesoc micomod i tokos, matahpo to ko pangkiw a lala' no kanatal, towaca mabowak maliwasak to katokoh to i belaw a kanatal o Pero, Bolivia ato Paragoay. polong han ko nisolitan patahkal to satebocay a maozipay molangaway. Brazil a kanatal taykongso &quot;LNPE&quot; hinisa, Amazon a kilakilangan cacay colilan matabesiw to ko cacay izaw ko pangkiwno hatiza o pitokodan to pimalian katabaki ko matodohay no liwliw. papolong toni solitan paazih, ayza a mihcaan cacay bolad katokoh i walo a bolad Amazon a kenis na mapelpel matodoh ya kilakilangan matabesiw to pito amang lima malebot, ato 2018 a mihcaan oyaanay to a mihcaan palecad miconos to payhon 84. Brazil kakelalan a poo' hina pelpel matodo ko boyo', nika hakay o i tiniay to malokay a tademaw a pahabay to katalalan pateng sa mitodoh malaplap to matodoh ko belaw. Brozil a congtong maynah to. Brozil a congtong &quot;Jair Boisonaro&quot; , i caynay patahkal to canancanan to mahicaay a kawaw hawsa, mihokoko to cay ko no cenbo a howanpaw sakapot &quot;NGO&quot; hakya milihiza toynian katodoh a kawaw. kilol sato ciniza mosakamo: &quot;ako i ayaw mapangangan to salotalot a tapanga han, &quot;Captain Chainsaw&quot;, ayza ako mala o palamalay mitodohay to Amazon a &quot;Nero, mitodohay to Looma a niyazo' to o Looma a kanata a Hongti&quot;. cay pisikol to likab no tao ciniza, sakmo saca oyni o malokay ko mitodoh to kilakilangan a misakapah to lala' &quot;poo' mitodoh to sakalokan &quot;. nika paheci to ciniza, ami pasowala to Oozhoo a hebal toya tabakiay a Amazon mingayaw a mitodoh, Brazil &quot;nayi' ko mahizaay a lacolacolan&quot;. Kitakit ato binawlan mosakamo a mikowan mibaking. France congtong make hong patahkal to kamo i pitoay tabakiay misanga'ay to canancana toodan a kanatal to misakapo mapolong matatengil to mahiniay a kawaw, sato oyni mahiniay o kalihanawa to no kitakit. Germany a mikowanan hicasa wini o &quot;pihacengay kabolohan a kawaw&quot;. Yinggoo a cenho sakamo sato: &quot;ya tapang sakay Amazom ani katodoh ato kasatiman mahiniay tayniay mihibangay monengay a malasawad kalaloman a kikalawlaw to no baloco''&quot;. Bolsonaro malinges to patobeli sato maynah: &quot; oyni to nilekal i 21 a mihcaan ko caay iza ko misakakoay a baloco'&quot;. ciniza misalongoc to kitakit binawlan amana picalap mikowan to kawaw no Brazil. oyni o France, Germany, Aierlan, katood ko Eorope a kanatal lecad sa mosakamo, ano Brazil cay pidodoc to nipahecian to hekal hawsa, a mabidangay ko Eorope a sakapo ato timolay a kanatal na kapolongan a iciba macacodad pakaketon to paydang mamabaliw. Brazil a lacoh koni pakalisiway. Brazil cebo a tademaw patahkal sato kamo, mahiniay kacekokan no baloco', conos han to no Brazil tobakek no lalaboay toni kalokay papolong to kongsanye, a micodoh to Congtong a misomad pakay niay i Amazon a kenis to mahiniay yadah to piletek to kilang ato matodoh aca, satosa i kitakit a pabaliway akay ya Brazil nisangaan &quot; sangalebn o kakaenan&quot; ato ya kilakilangan na kina peci' maladay a malalitin, a malalid ko Brazil sapatahkal to nisangaan. tahkal to koni kinsaan, iayaw a mihcaan, Eorope pacakayay hawsa mawada' to ko no Brazil a nisangaan to kakanan. i kitakit singanganay wangyo malalitin to mihazih, Taywan Facebook katood ko wangyo pawada' to mahiniay a sinbon, iza ko pabaliway a tademaw &quot; o bala' no kitakit&quot; a mamin to matodoh meyti nayi' ko mipalitaay paayaw mipadangay to Amazon. Brazil o mitesekay hinisa, ya kilakilangan maconis koni katodoh kanahato no hekla a dimiad ko kikahini, nika o tademaw a maydih patabak a ahebal ko sakalokan oyni to o tademaw ko mipeciay. katabaki ko nikatodoh azihan sa a mahamin masebek malawpes, hani alingaola ko lala', na oyzaan nipalomaan ato aadopan hawsa, toyni o hekal a masasoma to ko liwliw. Brazil a congtong ci Bolsonaro i waloay a bolad tosa a bataan izaw ko tolo a demiad sakamo sato, paka sitatodongas toway to poso hitay a mipadang mingayaw to kinatodoh niya Amazon a kilakilangan, i mahin masasetol koyni kenis to patelacay a kawaw. Brazil a hitay hinisa, i satipan a Amazon a kenis' micolcol to sepat a mang sepat malebot ko hitay, a misakawaw o yaanay to a mingayaway toya matodoha a kilakilangan, sato ataneng pakay no zomaay a kinis miala to katooday a hitay papipadang. malala' a tademaw i Brazil micolcol to kitakitday o i cowcowaay a tapang i aayaw palekal patahkal to mahiniay a kawaw, patapabaw to paya tono towa sa mosakamo&quot;padangeng ko Amazon&quot; sa &quot;paozipen ko i hekalal no mita&quot; sa, zoma katood ko misalongocay misolit to codad a papiales ci Bolsonaro. nisolitan namakayniay a nasolitan nasakamoan ato natinengan. Taywan 國際系列YooTobe nasolitan ni Sabak Totoy i 2019 a mihcaan itiza i Hopo a niyazo'.</FORM>
    </S>
</TEXT>