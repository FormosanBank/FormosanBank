<?xml version="1.0" ?>
<TEXT id="Wiki_Sakizaya_u_niyadu’_nu_katangka" xml:lang="pwn" source="Paiwan Wikipedia, article: u_niyadu’_nu_katangka" copyright="CC BY-SA" citation="u_niyadu’_nu_katangka. (2024, December 07). In Wikipedia [Paiwan]. https://pwn.wikipedia.org/wiki/u_niyadu’_nu_katangka" BibTeX_citation="@misc{Wiki_pwn_u_niyadu’_nu_katangka, title = u_niyadu’_nu_katangka, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_niyadu’_nu_katangka} }">
    <S id="0">
        <FORM kindOf="original">una nyadu'an nuwawa nu Sakidaya tu katangka hananaysa, caay kawnu ninel atu buliyasan ani limad, caaykaw nabalucu'an nu binawlan a malimad, tadaw uni padengan nu talakaway nuhulam apa bulaw tu nyadu', nanu kasumamadan ku binacadan nuwawa nu Sakidaya, mi kilim tu matatungusay a kitidaan nu nyadu', kyu laenel satu mueneng i tini katukuh ayda, uni sadakadakayan tu nu binawlan matatud amukilim tupala, ami sanga' tu papaluma'an nu nyadu', tada uni kabaludan nu balucu amin kyu, maka sanga' tu papatideng tu nyadu' katukuh ayda, pina henay a mihcen katukuh ayda kuni patatuletules, nu laylay mueneng i tini. ayda tadekes han pa limad kutademaw sa, u tada milisapen tu binacadan ku mahiniyay a kakawaw, caay pi dateng tunika tenes mueneng, hacica kunika labades mi kaykung tu papaluma'an nu nyadu', hacica kunika ngelu' misanga' tu sapadadan mi sanga' tu papanyadu'an. kaci pidateng tunika sademidemiad nu binawlan, misapaya miatang tu sapadadan tu kakaydaan nu kelakela',caay pahanhan ku binawlan atu katalalan mu culu' tu lala' miselen, muculu'tu ba'tu atu liken sapikaci tu aetengan tu nanum, miatang henay misacilis misakapah tu kakaydaan nu binawlan, mi salaku caay ka dayum patideng tu nyadu'. paydang han ku Binawlan pa bulaw ayda hidahan u miaamay ku binawlan amubahbah, caay pi sanga'i tu nyadu' caay pa sanga'i tu luma'i, tadaw u nipialaw nyadu' mu bahbah tu tademaw nu binawlan, pabeli sa tunu luma' a kalisiw tada inaynay', u nuluma'sa caay pakaalai tuluma',unuplala' sa tada caacaay pakaala tu umah, hatida kuni .kangelu' patadas anu patatungus han pabeli tu luma' kaw, patatungus han pabeli tu naumahan kaw ku kapah datengen nu balucu', tadaw kukung kina talakaway a sibu mi lisapen tu malukay, hida han kita usitawu misa punelay. caay ka dayum patideng tu nyadu' ayda ma lawlawpes ku nyadu' nu Sakidaya, u nyadu'ay atademaw inayinayi' tu matepa, malawlawpes tuwaca ayda, u duma ta cuwacuwa mi kilim tu ameday cakayen a luma', idaw ku caayay henay pakaala tu luma', idaw ku natabakiyay ku luma' yui katangka henay ayda sa adiding tuway, awcima kusi tatungusay mu kilim aw sibutu kusi tatungusay mu kilim sa kunidateng numita ayda, anu caay kausibu sa a caay ka taneng ku icelang, sa kunidateng nu mita ayda, anu caay kilimi a hidahida satu ku wawa nu Sakidaya, hidahida asatu ku nyadu' nu Sakidaya ma buliyas a malawpes. u babutingan nu nyadu' maudip i tini i katangka a nanyadu'an u babutingan nu Sakidaya, i tida i liwliw nu lakulakuwan tu cilicili san, u kakanamuhan nu Binacadan nu Sakidaya malahuk patawsi, anu idaw tu kulawad nu labu nuluma'sa, atu biyabiyaw kiyanca tayni i lakulakuwan malahuk tu buting patawsi i umah, alahican sa ma tatud kuluma' tayni pademiad sa mibuting, pakalahuk tu lalabu nuluma', alahican sa beleng sa ku inyadu'ay taumah, mapulung malahuk iumah i pibutingan nu nyadu' tu Katangka, na yadah ku kaludi u udang u sipud atu tuda u sulimang a butingan, idaw amin ku tuud nubuting, alahican salabi sa ku masakapahay papubu, i cilicilisan matabal tu sananal mu sudat tupubu, aluday ma lalibed nu nikaalaan tu buting taluma'. itawya ani kaudip nu nyadu' sa pala pinsing hantu nunyadu', ku katangka a umaumahan anu maydih tubuting sa inywtu mibuting, caay ka anywiw tubuting tu sasalami'en hatida kuniku lihalay nu nikaudip nu nyadu'ay. maciyungay nu baliyus palumaan nu sibu i tiniyay i hitu u Paliwan atu Lukay a Binacadan, ma ciyung nu baliyus ma pelad ku buyu' maala kunyadu', tali mecmec han nu talakaway mulimuut ku nyadu',sipi sanga' nu sibui paluma' pa tungusan tu pala atu luma', sakapah han nusibu mi sauliulic kunyadu', sipi sanga' tu katatengilan atu mamaliyan nu nyadu' , hatida kunipi diput nusibu twniyan a nyadu' sa, ami tuniyam sa bahbahan caay paluma'i,ka caay palecadi kunipi diput tu banacadan saw, kasini kinikinih tu Binacadan mu diput, kasini sakinikinih tu Binacadan mupupu, cikakapah hidan ku kakawaw mahica. anu palecalecad han ku nipidiput tu Binacadan, kasini tiwyd u malecaday tu itiniyay i taywan a Binacadan amahica acasaw. pa sukasen ku pala niyam mahini ma lawlawpes ku nyadu' niyam u Sakidaya, ayda pa belien kami pasukas tu pala kya taluma'amin ku tademaw niyam, misanga' tu nyadu' niyam u katangka kya taluma'amin ku Sakidaya i tadanyadu',anu caay pi sanga' kami tu luma atu nyadu', kya taluma' amin ku wawa niyamu u Sakidaya, kya a kapah kami pa saupu tu tademaw niyam u Sakidaya, kya masaupu tuway ku Binacadan niyam caay kalawpes, kya ma sasuadih amin kami u laluma'an, mabulah tu kami tu tademaw niyam, pi sanga'en kami tu cacudadan ma hini a pasaupu kami tu wawa niyam, atu palalitin nu lalangawen i Binacadan niyam, pa dadutus kami tu kakawaw nunyadu' ay, nama kaydaay i tuasan akakawaw, patatules kami tu laylay niyam u Sakidaya i Binacadanna, hacica kuni kangelu' niyam i kasumamad an misanga' tu nyadu', a pakalihalay tu nyadu' pakakapah misaungay i nyadu', ayda a pasubana' kami tu kamu niyam i wadiwawa, pasubana' tu kakawaw nu lalangawen, pa tatules tu lisin niyam u Sakidaya hananay, u sakalihalay mu saupu pasuba' tu wadiwawa niyam, kya lipahak ku balucu' niyam tu demiamiad. kadihi i kami u Sakidaya aBinacadan u Sakidaya a binacadan tada malawacu sawacun nu namaka nutaway a binacadan, u nyadu' nu Sakidaya a binacadan, nanu ka Alikakayan katukuh i kahulaman, caay henay ka lihalay kuni eneng nu nyadu', nanu tawya itiniyay henay ici Panaysaydan a palaan mueneng, tayniyan nu namakayniyay i ngapin a tademaw, tu amiliyas tayni iTakubuwan mueneng, tu apacpacen nu hulam mabuliyas ku nyadu' nu Sakidaya, tayni i tudutuduwan atu kalcabi'an mueneng, mahida sa culiwaden aca nu kinsibu tayni i katangka, sadikuday bahbahen nu hitay tu ama lawlawpes ku nyadu'nu Sakidaya. caay henay ka laenel kueneng ni katayniyan nu Sakidaya i kilay a enalan, caay henay ka samengmeng kuni eneng nu nyadu' nu Sakidaya, sanisanni sa ma bulawm ta cuwacuwa malimad mueneng, sa liyuliyut sa itini inu kilayan a pala caay ngmeng mueneng, sa upuup saan sa cikatenes ma buliyas tu, cayhen katenes nama laliwasak sa, malcapu twaca ma pulung tu a masanyadu', nika caayhenay pi liyas tunukilayyan a pala, katukuh ayda sa mahida tuway,</FORM>
        <FORM kindOf="standard">ona nyado'an nowawa no Sakidaya to katangka hananaysa, caay kawno ninel ato boliyasan ani limad, caaykaw nabaloco'an no binawlan a malimad, tadaw oni padengan no talakaway noholam apa bolaw to nyado', nano kasomamadan ko binacadan nowawa no Sakidaya, mi kilim to matatongosay a kitidaan no nyado', kyo laenel sato moeneng i tini katokoh ayda, oni sadakadakayan to no binawlan matatod amokilim topala, ami sanga' to papaloma'an no nyado', tada oni kabalodan no baloco amin kyo, maka sanga' to papatideng to nyado' katokoh ayda, pina henay a mihcen katokoh ayda koni patatoletoles, no laylay moeneng i tini. ayda tadekes han pa limad kotademaw sa, o tada milisapen to binacadan ko mahiniyay a kakawaw, caay pi dateng tonika tenes moeneng, hacica konika labades mi kaykong to papaloma'an no nyado', hacica konika ngelo' misanga' to sapadadan mi sanga' to papanyado'an. kaci pidateng tonika sademidemiad no binawlan, misapaya miatang to sapadadan to kakaydaan no kelakela',caay pahanhan ko binawlan ato katalalan mo colo' to lala' miselen, mocolo'to ba'to ato liken sapikaci to aetengan to nanom, miatang henay misacilis misakapah to kakaydaan no binawlan, mi salako caay ka dayom patideng to nyado'. paydang han ko Binawlan pa bolaw ayda hidahan o miaamay ko binawlan amobahbah, caay pi sanga'i to nyado' caay pa sanga'i to loma'i, tadaw o nipialaw nyado' mo bahbah to tademaw no binawlan, pabeli sa tono loma' a kalisiw tada inaynay', o noloma'sa caay pakaalai toloma',onoplala' sa tada caacaay pakaala to omah, hatida koni .kangelo' patadas ano patatongos han pabeli to loma' kaw, patatongos han pabeli to naomahan kaw ko kapah datengen no baloco', tadaw kokong kina talakaway a sibo mi lisapen to malokay, hida han kita ositawo misa ponelay. caay ka dayom patideng to nyado' ayda ma lawlawpes ko nyado' no Sakidaya, o nyado'ay atademaw inayinayi' to matepa, malawlawpes towaca ayda, o doma ta cowacowa mi kilim to ameday cakayen a loma', idaw ko caayay henay pakaala to loma', idaw ko natabakiyay ko loma' yoi katangka henay ayda sa adiding toway, awcima kosi tatongosay mo kilim aw siboto kosi tatongosay mo kilim sa konidateng nomita ayda, ano caay kaosibo sa a caay ka taneng ko icelang, sa konidateng no mita ayda, ano caay kilimi a hidahida sato ko wawa no Sakidaya, hidahida asato ko nyado' no Sakidaya ma boliyas a malawpes. o babotingan no nyado' maodip i tini i katangka a nanyado'an o babotingan no Sakidaya, i tida i liwliw no lakolakowan to cilicili san, o kakanamohan no Binacadan no Sakidaya malahok patawsi, ano idaw to kolawad no labo noloma'sa, ato biyabiyaw kiyanca tayni i lakolakowan malahok to boting patawsi i omah, alahican sa ma tatod koloma' tayni pademiad sa miboting, pakalahok to lalabo noloma', alahican sa beleng sa ko inyado'ay taomah, mapolong malahok iomah i pibotingan no nyado' to Katangka, na yadah ko kalodi o odang o sipod ato toda o solimang a botingan, idaw amin ko tood noboting, alahican salabi sa ko masakapahay papobo, i cilicilisan matabal to sananal mo sodat topobo, aloday ma lalibed no nikaalaan to boting taloma'. itawya ani kaodip no nyado' sa pala pinsing hanto nonyado', ko katangka a omaomahan ano maydih toboting sa inywto miboting, caay ka anywiw toboting to sasalami'en hatida koniko lihalay no nikaodip no nyado'ay. maciyongay no baliyos palomaan no sibo i tiniyay i hito o Paliwan ato Lokay a Binacadan, ma ciyong no baliyos ma pelad ko boyo' maala konyado', tali mecmec han no talakaway molimoot ko nyado',sipi sanga' no siboi paloma' pa tongosan to pala ato loma', sakapah han nosibo mi saoliolic konyado', sipi sanga' to katatengilan ato mamaliyan no nyado' , hatida konipi dipot nosibo twniyan a nyado' sa, ami toniyam sa bahbahan caay paloma'i,ka caay palecadi konipi dipot to banacadan saw, kasini kinikinih to Binacadan mo dipot, kasini sakinikinih to Binacadan mopopo, cikakapah hidan ko kakawaw mahica. ano palecalecad han ko nipidipot to Binacadan, kasini tiwyd o malecaday to itiniyay i taywan a Binacadan amahica acasaw. pa sokasen ko pala niyam mahini ma lawlawpes ko nyado' niyam o Sakidaya, ayda pa belien kami pasokas to pala kya taloma'amin ko tademaw niyam, misanga' to nyado' niyam o katangka kya taloma'amin ko Sakidaya i tadanyado',ano caay pi sanga' kami to loma ato nyado', kya taloma' amin ko wawa niyamo o Sakidaya, kya a kapah kami pa saopo to tademaw niyam o Sakidaya, kya masaopo toway ko Binacadan niyam caay kalawpes, kya ma sasoadih amin kami o laloma'an, mabolah to kami to tademaw niyam, pi sanga'en kami to cacodadan ma hini a pasaopo kami to wawa niyam, ato palalitin no lalangawen i Binacadan niyam, pa dadotos kami to kakawaw nonyado' ay, nama kaydaay i toasan akakawaw, patatoles kami to laylay niyam o Sakidaya i Binacadanna, hacica koni kangelo' niyam i kasomamad an misanga' to nyado', a pakalihalay to nyado' pakakapah misaongay i nyado', ayda a pasobana' kami to kamo niyam i wadiwawa, pasobana' to kakawaw no lalangawen, pa tatoles to lisin niyam o Sakidaya hananay, o sakalihalay mo saopo pasoba' to wadiwawa niyam, kya lipahak ko baloco' niyam to demiamiad. kadihi i kami o Sakidaya aBinacadan o Sakidaya a binacadan tada malawaco sawacon no namaka notaway a binacadan, o nyado' no Sakidaya a binacadan, nano ka Alikakayan katokoh i kaholaman, caay henay ka lihalay koni eneng no nyado', nano tawya itiniyay henay ici Panaysaydan a palaan moeneng, tayniyan no namakayniyay i ngapin a tademaw, to amiliyas tayni iTakobowan moeneng, to apacpacen no holam maboliyas ko nyado' no Sakidaya, tayni i todotodowan ato kalcabi'an moeneng, mahida sa coliwaden aca no kinsibo tayni i katangka, sadikoday bahbahen no hitay to ama lawlawpes ko nyado'no Sakidaya. caay henay ka laenel koeneng ni katayniyan no Sakidaya i kilay a enalan, caay henay ka samengmeng koni eneng no nyado' no Sakidaya, sanisanni sa ma bolawm ta cowacowa malimad moeneng, sa liyoliyot sa itini ino kilayan a pala caay ngmeng moeneng, sa opoop saan sa cikatenes ma boliyas to, cayhen katenes nama laliwasak sa, malcapo twaca ma polong to a masanyado', nika caayhenay pi liyas tonokilayyan a pala, katokoh ayda sa mahida toway,</FORM>
    </S>
</TEXT>