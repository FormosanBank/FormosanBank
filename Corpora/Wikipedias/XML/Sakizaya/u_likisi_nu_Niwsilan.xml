<?xml version="1.0" ?>
<TEXT id="Wiki_Sakizaya_u_likisi_nu_Niwsilan" xml:lang="pwn" source="Paiwan Wikipedia, article: u_likisi_nu_Niwsilan" copyright="CC BY-SA" citation="u_likisi_nu_Niwsilan. (2024, November 18). In Wikipedia [Paiwan]. https://pwn.wikipedia.org/wiki/u_likisi_nu_Niwsilan" BibTeX_citation="@misc{Wiki_pwn_u_likisi_nu_Niwsilan, title = u_likisi_nu_Niwsilan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/u_likisi_nu_Niwsilan} }">
    <S id="0">
        <FORM> nilacul u saayaway likisi nu Niwsilan (New Zealand) maala nu ayawan nu pitu a lasubu a mihcaan. i tawya makadih mueneng i tini i Polinisiya (Polynesians). macaka kuheni miida tu cacay a pedung atu lala' nu lalangawan nu Mauli. saayaway makadih tu Niwsilan sa u mipatahaw ci Yabe Tasman i 1642 a mihcaan sabaw tusa a bulad sabaw tulu a demiad. paculilay tu balunga' a tademaw ci Cenmus Kuk i 1769 a mihcaan katukuh i Niwsilan. u nipahezekan nu Polinisiya namakay walian a Polinisiya a kakititaan a Polinisiya a tademaw, nu saayaway nikalingatu na i Niwsilan ku eneng. i na mabulaway nudikudan a bakibakiyay a tademaw sipangangan han u Mauli a binaccadan, masadumaay a lalangawan nuheni. i tini i walian nu Niwsilan a Catamu a subal atu tabakiay a subal sikapela' nu muenengay a tademaw mala Muliawli a binacadan. nakamuwan a cudad idaw ku saketun nanu Muliawli a binacadan u satabakiay a subal i tidaay a Mauli a binacadan, pasawalian tacuwacuwa mikikiw muenengay a tademaw. nilaculan tu tuudtuud nu Ingelan 1840 a mihcaan tusay a bulad enemay a demiad, Hupusen atu hakya sepatay a bataan a Mauli a binacadan nu tatangahan idaw ku nilubaan saketun tu sapikuwan tu Waytangi. ya sapikuwan nu Ingelan nacudadan, u hungti nu Ingelan makaala tu nu Niwsilan hananay a binacadan a mamikuwan. sapikuwan a saketun sakatusa a cudad sa nudikudan sa mamin kya kakititaan aw u dumaay tatangahan pacudad. anu idaw ku yadahay a tatangahan makai pacudad hakay caay nipilungucan.nika idaw ku nilakuydan tu limaay a lasubu nu tatangahan katukuh nudikudan pacudad tu sapikuwan a saketun.</FORM>
    </S>
</TEXT>
