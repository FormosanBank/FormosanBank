<?xml version="1.0" ?>
<TEXT id="Wiki_Sakizaya_Nanan" xml:lang="pwn" source="" copyright="" citation="" BibTeX_citation="">
    <S id="0">
        <FORM>nanan Namakayni nu buyu'anupidang nisulitan, nayi cacay walu lima bataan a mihacaan, nayi tunuay tu u sikulan nu pabaawn, idaw kiya sabaw tu walu alalalumaan,mamimada naming tasasa a mueneng, kyumalingatu misabaluhay tu niyadu' pangangan han tu &quot;namukang&quot; u imisa silalaay sa, nadikuda sa pangangan aca tu &quot;namuan&quot;nadikudan nu dipun sa, iniwtu ku hulam kiya sumas han tu &quot;nanan&quot; naan ibunung udumaaimi, u &quot;namuwan&quot;,uimisa itini masatancunay sananay a imi, maliwliw nu buyu kiyu katinengan ku singangan ninaniyadu, yu kadipuna henay , mikaykung ku dipun , cay kawwin acacay idaw ku waluay hananay a nikaykungan adadan amulakuwit tinabuyu'an, udadan hamin hay padeng tu sapikingsa sapiadih idaw kuy tiniay amisebeng, pacici han tu patasasa tu bunung pataydaen isasa nu buyu amueneng udipun kumikuwanay tu paeneg, umautangay a binacadan sa kanca pakaydan inaan amaluyaluyay a yademaw palecad amueneng,kiyu malatusa kuy tiniay a baluhay a niyadu'. Namahida ku lingatu kiyu naan malasikulan nu pabawan a niyadu'. Kataynian nu hulam, masumad ku kaudip nu yicumin anukaudip &quot; ida ku nubuyu'a sapikuwan tu kawaw&quot; kakilusa pasubana' tu &quot;ibuyu'ay a binacadan mamusumad tunikaudip sananay a kakawaw&quot;&quot;pakawlah tu malukay a kakawaw&quot;, dudududuc sa pakaw lah tunu palumaay tu kilang misaahebal tu kakalukan, i cacay siwa limabataan amihcaan,katukuh cacay siwa pitu idaw ku cacay sa, pataduwan ku buyu'ay a binacada namulimada patayda inanan I cacay siwa lima idaw ku pitu, namakay ni i tamelacay ku nanum hananay malimad tani , mamin mapilung sa cacay lasubu tusa idaw ku tulu alalumaan enem lasubu sepat idaw ku tusa atatademawan ku malomaday tayni.</FORM>
    </S>
</TEXT>
