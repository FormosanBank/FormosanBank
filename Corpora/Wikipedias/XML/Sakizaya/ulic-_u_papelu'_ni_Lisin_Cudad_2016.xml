<?xml version="1.0" ?>
<TEXT id="Wiki_Sakizaya_ulic-_u_papelu'_ni_Lisin_Cudad_2016" xml:lang="szy" source="Sakizaya Wikipedia, article: ulic-_u_papelu'_ni_Lisin_Cudad_2016" copyright="CC BY-SA" citation="ulic-_u_papelu'_ni_Lisin_Cudad_2016. (2025, May 05). In Wikipedia [Sakizaya]. https://szy.wikipedia.org/wiki/ulic-_u_papelu'_ni_Lisin_Cudad_2016" BibTeX_citation="@misc{Wiki_szy_ulic-_u_papelu'_ni_Lisin_Cudad_2016, title = ulic-_u_papelu'_ni_Lisin_Cudad_2016, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ulic-_u_papelu'_ni_Lisin_Cudad_2016} }">
    <S id="0">
        <FORM kindOf="original">== satangahan nu ulic == u papelu' ni Lisin Cudad 2016 lacul nu papelu' i ayaway a babalaki atu saydan u sitangaay a tademaw amin kamu nu Sakizaya mibaung kaku tu tamuwanan ci Lisin ku ngangan mu maku nilecuhan kaku i Kenuy a niyazu'i Kalinku mabalaki kaku i tiza bangcalay a niyazu' sademidemiadsa mibalakas misalama midang i cuwacuwa ahbal ku niyazu'kyami yadah ku salamaay saicelang kaku micudad nabalakitu, mala saydan kaku saayaway a cacudadan mikakaw kaku i Taybak sepat bataan izaw ku siwa a mihcaan kaku ayza siacawaw tu kaku tatulu ku wawa aku u tatama amin sakakaay ci kayang micudad i 慈濟醫學系 sakatusa ci kuli, micudad i 花蓮高中 a misking tu tayhaku anumihcaan sasabaay ci balah, micudad i 國風國中 acawaw aku ci tuku, sikawaw i 花蓮縣政府 ayza a demiad izay kami tayni micankatu misakamuay a demec zayhan inayi ku maydih tayniay sisa, tayni kami izaw ku tulu sakamuay a satangahan sakacacay a satangahan anu u sasaydan kisu nu 原住民重點學校 amahica kisu misakawaw? sakatusa a satangahan u Incuming a 教育 izaw haw ku simsim nu misu? sakatulu a satangahan u pacunus ku 分數 nu Incumin a micudaday izaw haw ku simsim nu misu? pulungen aku musakamu tuyniyan a stangahan palekal ku kakawsan nu mita ku lalangawan nu Sakizaya pakatineng tu nu babalakiyay a nizateng uyza sa namahicaay? kya pasate:zephan tu ku kamu nu mita i sumamad paangic sa kitaan minanam tu nu zumaay a kamu mabalic tu ku 國家 baluhay tu ku kamu nu mita masazuma tu aca ku lalangawan satekeday a subana' a kilulhan nu mita haw? kauzip nu mita ayza a hicaen nu mita? misuayaw tu kamu atu lalangawan? tabakiyay tu a kawaw kuyni nipisaicelang pasubana'kuyni tu sapikilul tu nizateng nu mita naadidi' katukuh kabakiyan minanam kita tu nu taway a canaca:nan namatineng henay misakamu tu nu mita a kamu katukuh ayza naynay:i'tu ku katinengan ku kamu nu mita mahiniyay sa u Incuminay binacadan kaku haw? anu nayay tu ku kamu nu mita u matinengay misa nu hulamay a Incumin kiza? uyni a kawaw ku satabakiyay sasuayawen nu mita ayza mihalhal tu sapisulimet misakapah sisa maydih kami patizeng ku cacudadan nu mita u Sakizaya pasubana'tu wawa nu mita ku kamu ,lalangawan atu natinengan nu mita u Sakizaya ci Lisin kaku manamuh kaku tayni maazih tu tamuwan sakapahan ku uzip namu babalaki pulung kami saicelang tu nu Sakizaya hatiza tu ku kamu nu maku kukay</FORM>
        <FORM kindOf="standard">== satangahan no olic == o papelo' ni Lisin Codad 2016 lacol no papelo' i ayaway a babalaki ato saydan o sitangaay a tademaw amin kamo no Sakizaya mibaong kako to tamowanan ci Lisin ko ngangan mo mako nilecohan kako i Kenoy a niyazo'i Kalinko mabalaki kako i tiza bangcalay a niyazo' sademidemiadsa mibalakas misalama midang i cowacowa ahbal ko niyazo'kyami yadah ko salamaay saicelang kako micodad nabalakito, mala saydan kako saayaway a cacodadan mikakaw kako i Taybak sepat bataan izaw ko siwa a mihcaan kako ayza siacawaw to kako tatolo ko wawa ako o tatama amin sakakaay ci kayang micodad i 慈濟醫學系 sakatosa ci koli, micodad i 花蓮高中 a misking to tayhako anomihcaan sasabaay ci balah, micodad i 國風國中 acawaw ako ci toko, sikawaw i 花蓮縣政府 ayza a demiad izay kami tayni micankato misakamoay a demec zayhan inayi ko maydih tayniay sisa, tayni kami izaw ko tolo sakamoay a satangahan sakacacay a satangahan ano o sasaydan kiso no 原住民重點學校 amahica kiso misakawaw? sakatosa a satangahan o Incoming a 教育 izaw haw ko simsim no miso? sakatolo a satangahan o paconos ko 分數 no Incomin a micodaday izaw haw ko simsim no miso? polongen ako mosakamo toyniyan a stangahan palekal ko kakawsan no mita ko lalangawan no Sakizaya pakatineng to no babalakiyay a nizateng oyza sa namahicaay? kya pasate:zephan to ko kamo no mita i somamad paangic sa kitaan minanam to no zomaay a kamo mabalic to ko 國家 balohay to ko kamo no mita masazoma to aca ko lalangawan satekeday a sobana' a kilolhan no mita haw? kaozip no mita ayza a hicaen no mita? misoayaw to kamo ato lalangawan? tabakiyay to a kawaw koyni nipisaicelang pasobana'koyni to sapikilol to nizateng no mita naadidi' katokoh kabakiyan minanam kita to no taway a canaca:nan namatineng henay misakamo to no mita a kamo katokoh ayza naynay:i'to ko katinengan ko kamo no mita mahiniyay sa o Incominay binacadan kako haw? ano nayay to ko kamo no mita o matinengay misa no holamay a Incomin kiza? oyni a kawaw ko satabakiyay sasoayawen no mita ayza mihalhal to sapisolimet misakapah sisa maydih kami patizeng ko cacodadan no mita o Sakizaya pasobana'to wawa no mita ko kamo ,lalangawan ato natinengan no mita o Sakizaya ci Lisin kako manamoh kako tayni maazih to tamowan sakapahan ko ozip namo babalaki polong kami saicelang to no Sakizaya hatiza to ko kamo no mako kokay</FORM>
    </S>
</TEXT>