<?xml version="1.0" ?>
<TEXT id="Wiki_Sakizaya_tilebes" xml:lang="pwn" source="Paiwan Wikipedia, article: tilebes" copyright="CC BY-SA" citation="tilebes. (2024, November 18). In Wikipedia [Paiwan]. https://pwn.wikipedia.org/wiki/tilebes" BibTeX_citation="@misc{Wiki_pwn_tilebes, title = tilebes, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/tilebes} }">
    <S id="0">
        <FORM>tilebes u tilebes a kilang takalaw ku langaw nu tatapangan, caay ka talaw tu suemeday(sengetay) atu aheciday a lala' atu bail. kalamkam a mulahad, caay katalaw tu kedal atu baliyus, tatenga' kalulidung nu zazan, malukinaulan, satena' tu bail i bayubayuan, nay lala'ay nu Taywan ku lalengawan niza. Paculil tu kazizeng i Kaw su kung lu, Yadah ku langaw nu tilebes i lilies nu zazan. u heci sa, sasapaiyuen, u &quot; hung ling ce&quot; han ku ngangan i kangpuyaku. siledek ku lamit atu pudac, mangaleb ku ledek nu heci, anu makaen, muta', baluebu ku bili, masinawal, mabulekut, makema a mahukid(mapatay). salengacaay ku kines nu tilebes, akenekay, Sisa, &quot; &quot; han nu hulam pangangan. sasapaden ngaay sapibacal, misanga' tu haku, pakaysingan, bankuy. u ngaayay ku tilebus a kilang. takalaw ku langaw nu tilebus. siciid tu sadingsingan, siheci tu balangbangan, Kasienawan mahetikatu ku papah, u caang tu dada'. i lalud sa, yadah ku dadayday micekaw i kilang a mudadiw, kakiluma'an nu dadayday ku tilebus a kilang. u zuma sa,ngaay sakinaulen, kasibaluan macela tu talangitangay a balu, malikat ku langdaw nu heci, mazuhemtu mala takuliyawaytu ku heci, kanamuhan a minaul. palumaen i dabek nu niyazu' tu kakibana'an tu puu' nu mihecaan.</FORM>
    </S>
</TEXT>
