<?xml version="1.0" ?>
<TEXT id="Wiki_Sakizaya_kumulis_nu_i_Siwkulanay_a_Pangcah" xml:lang="szy" source="Sakizaya Wikipedia, article: kumulis_nu_i_Siwkulanay_a_Pangcah" copyright="CC BY-SA" citation="kumulis_nu_i_Siwkulanay_a_Pangcah. (2025, May 05). In Wikipedia [Sakizaya]. https://szy.wikipedia.org/wiki/kumulis_nu_i_Siwkulanay_a_Pangcah" BibTeX_citation="@misc{Wiki_szy_kumulis_nu_i_Siwkulanay_a_Pangcah, title = kumulis_nu_i_Siwkulanay_a_Pangcah, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kumulis_nu_i_Siwkulanay_a_Pangcah} }">
    <S id="0">
        <FORM kindOf="original">== kumulis nu i Siwkulanay a Pangcah == ngatu cacay kumulis nu i Siwkulanay a Pangcah u kumulis hananay i, u laluwaden nu niyazu' tu mihecahecaan. luma, satukeled han nu cacay a naniyazu'an a ciluwad. Luma, malaladub ku pinapina a niyazu' a malacacay ku luwad. i ka'ayaw nu ilisin saca a ciluwad tu kumulis. cacay a luwad, anu lanikay i, tusa ku demiad cacay ku dadaya. anu mangayal i, tusa ku dadaya tulu ku demiad. u tata'ang nu nanum ku pialawan tu saka lanikay atu saka ngayal nu luwad. ngatu tusa u kaciluwadan tu kumulis i, u Siwkulan a talawadaw. u kawaw a kumulis i, taba'en ku sawa'elan nu kacacinuwasan a pasayla i luma a sunul nu nanum. ta i tiya yu makelah tu ku nanum a mibuting. u lalusimeten tu sipitaba' i, u kilang malutaltal, u eli' atu talud, u tabayal, u bukeluh, atu bunak atu si'elac, hatila. yu miteka a mitaba' tu nanum i, cacay ku suwal nu mama nu kapah, sabelibelih satu ku sabasaba a kapah pakinacacay tu tayal a mitaba', awaay ku matayuay. u saka saan a pakinacacay tu tayal i, nga'ay caay kasalucud ku nanum a misetul tu sataba' u sanay. naw hani, anu masalucud hu ku nanum a mipelux tu taba' i, caay tu ku mamabilu ku nanum a liyawen a mitaba'. yuzasaka, sataliktiken ku kawaw a mahmin. ngatu tulu Sasitahebud satu ku nalikulan nu kapah a cumikay. u kahemekan a minengneng ku kabalihbih nu kapah a mitaba'. u taluma nai pala anu mahelek ku pibuting, maedeng kami a minukay anu dabak i anu saan ku piditek nu mama nu kapah tu luwad naila i, uculen nu mama nu kapah ku sadusidus nu ciupihay a selal. patakec han naila ku cuhcuh i laenu nu cuhu' i sabaled nu 'amatulud naila. itiya i kasademseman nu buti' tu dadaya, na'un saan caila a cumikay a mitaliyuk tu niyazu' a palatuh tu i luma'ay. kamu saan:&quot; uy! ina! tekung 'alaway, 'alilawlaw nu bulad, keliw sasebet, minukay kami anu dabak&quot; saan a palatuh tu i luma'ay. pakatengil ku i luma'ay tu pipalatuh nu kapah i, malatal a manikal ku babahiyan a misahakhak tu sasatulunen. ngatu sepat ta sa'apeladen naila ku tulun a misapangkiw nu kawat ku pisakubetul, cacay a kamat ku nika pisadadahal. ta pataylaen naiza i 'adawang a patulud i teluc nu lubang kuya tulun i mamalahuk . ta silimlimen nu pakalungay nu lubang a mipili' ku bangcalay, u sakaay ku nini, u sasaba'ay ku nini a apelad saan a misiwatid. yaan yu sabangcalay i, u malusapaka'en tu matu'asay saan ku pisakilac nu sasaba'ay a lubang. anu minukay satu ku kapah i, tangsul han nu mama nu kapah ku buting a misakilac.tata'akay a buting i, malu nu kalas a kilac; mimingay a buting i, u sapakilac tu teluc. matizaay ku pisakilac nu Pangcah a masaseleselel. uusaw a misakilac a buting i, malusakalahuk tu nu binawlan i 'adawang. u kumulis hananay i, tudungay u sapalatamdaw tu kapah atu teluteluc a mingudu tu matu'asay, atu sakabana' nu misina'el tu niyazu'.</FORM>
        <FORM kindOf="standard">== komolis no i Siwkolanay a Pangcah == ngato cacay komolis no i Siwkolanay a Pangcah o komolis hananay i, o lalowaden no niyazo' to mihecahecaan. loma, satokeled han no cacay a naniyazo'an a cilowad. Loma, malaladob ko pinapina a niyazo' a malacacay ko lowad. i ka'ayaw no ilisin saca a cilowad to komolis. cacay a lowad, ano lanikay i, tosa ko demiad cacay ko dadaya. ano mangayal i, tosa ko dadaya tolo ko demiad. o tata'ang no nanom ko pialawan to saka lanikay ato saka ngayal no lowad. ngato tosa o kacilowadan to komolis i, o Siwkolan a talawadaw. o kawaw a komolis i, taba'en ko sawa'elan no kacacinowasan a pasayla i loma a sonol no nanom. ta i tiya yo makelah to ko nanom a miboting. o lalosimeten to sipitaba' i, o kilang malotaltal, o eli' ato talod, o tabayal, o bokeloh, ato bonak ato si'elac, hatila. yo miteka a mitaba' to nanom i, cacay ko sowal no mama no kapah, sabelibelih sato ko sabasaba a kapah pakinacacay to tayal a mitaba', awaay ko matayoay. o saka saan a pakinacacay to tayal i, nga'ay caay kasalocod ko nanom a misetol to sataba' o sanay. naw hani, ano masalocod ho ko nanom a mipelox to taba' i, caay to ko mamabilo ko nanom a liyawen a mitaba'. yozasaka, sataliktiken ko kawaw a mahmin. ngato tolo Sasitahebod sato ko nalikolan no kapah a comikay. o kahemekan a minengneng ko kabalihbih no kapah a mitaba'. o taloma nai pala ano mahelek ko piboting, maedeng kami a minokay ano dabak i ano saan ko piditek no mama no kapah to lowad naila i, ocolen no mama no kapah ko sadosidos no ciopihay a selal. patakec han naila ko cohcoh i laeno no coho' i sabaled no 'amatolod naila. itiya i kasademseman no boti' to dadaya, na'on saan caila a comikay a mitaliyok to niyazo' a palatoh to i loma'ay. kamo saan:&quot; oy! ina! tekong 'alaway, 'alilawlaw no bolad, keliw sasebet, minokay kami ano dabak&quot; saan a palatoh to i loma'ay. pakatengil ko i loma'ay to pipalatoh no kapah i, malatal a manikal ko babahiyan a misahakhak to sasatolonen. ngato sepat ta sa'apeladen naila ko tolon a misapangkiw no kawat ko pisakobetol, cacay a kamat ko nika pisadadahal. ta pataylaen naiza i 'adawang a patolod i teloc no lobang koya tolon i mamalahok . ta silimlimen no pakalongay no lobang a mipili' ko bangcalay, o sakaay ko nini, o sasaba'ay ko nini a apelad saan a misiwatid. yaan yo sabangcalay i, o malosapaka'en to mato'asay saan ko pisakilac no sasaba'ay a lobang. ano minokay sato ko kapah i, tangsol han no mama no kapah ko boting a misakilac.tata'akay a boting i, malo no kalas a kilac; mimingay a boting i, o sapakilac to teloc. matizaay ko pisakilac no Pangcah a masaseleselel. oosaw a misakilac a boting i, malosakalahok to no binawlan i 'adawang. o komolis hananay i, todongay o sapalatamdaw to kapah ato teloteloc a mingodo to mato'asay, ato sakabana' no misina'el to niyazo'.</FORM>
    </S>
</TEXT>