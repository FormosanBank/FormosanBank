<?xml version="1.0" ?>
<TEXT id="Wiki_Sakizaya_cilalneng" xml:lang="pwn" source="Paiwan Wikipedia, article: cilalneng" copyright="CC BY-SA" citation="cilalneng. (2024, December 07). In Wikipedia [Paiwan]. https://pwn.wikipedia.org/wiki/cilalneng" BibTeX_citation="@misc{Wiki_pwn_cilalneng, title = cilalneng, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/cilalneng} }">
    <S id="0">
        <FORM kindOf="original">== kakiliman == cilalneng (Amilika a kamu, Solar energy), namakayzaay kalat cilal a likat atu akuti' mapalalid palahad tu mahiniay nalimaan u piliyungan tu cacay a icelang, mahiniay, pisupedan tu akuti' nu cilal (Amilika a kamu, Solar thermal collector) han, cilalneng a likat padingki, cilalneng taneng padingki, atu kadum tademaway a likatan a pawapen. makay Ti-ciw masa mauzipay u angangan cilal pawapen tu akuti' atu likat amauzip, kasumamadan u tademaw matineng u cila ku sapaacak tu tuud, mala u sapisuped tu kakanan, mahiniay misacikahay atu pawali tu nicikahan a buting. nika i piwada' tu sasimalel, kya sibalucu' talaayaw palahad tu cilaneng. nilaculan u tademaw miliyung tu cilalneng tulu ku zazan, pasasizuma, pakakutay tu akuti' nu likat, pakakutay tu likat nu dingki atu pakakutay tu likat nu how-sey. cilaneng miliyung tu nalimaan kasasizuma makay (piliayaway) atu naya ku kakayzaan (pasaungayanay) tusa a lamangan. sikakayzaanay mahiniay sicilalnengan likat atu pakakutay tu likat nu akuti', micukaymas tu dingki kikay nisangaan malu misupet tu cilalneng, uynian nisanga'an miida tu hekalay a dingki amisaungay, sakasa sipanganga sidingkiay han. nayay dingki mahiniay patizeng tu luma' mililid tu likat nu cilal a malikat, mahiniay miliyung tu nipatizengan miseki, mipili' tu sapicukaymas tu zayliw katukuh piliyung tu cilalneng a katukuhan, uya pikawawan a caay pakay hekal a pawapen tu dingki, sikasa pangangan han nayay dingki. cilalneng a dingki Ti-ciw i kapabaw balihab micumuday kalat cilal (malikat nu tilal) misulup tu 174 a dinngki (PW). pakala tu 30% a cilalneng mapadil ku Tay-kung, zumaay a cilalneng matahpu nu ladem, wali bayu atu tukus mahedup. i hekalay nu Ti-ciw a cilalneng u likat itiza amin maliwliwah i adidi'ay capi nu luetimkat, mahamin maazih ku likat, atu capi tu manahkat malikat ku liwliw. Ti-ciw a balihab, wali bayu atu tukus nihedupan tu cilalneng paymihca pakalal tu 3,850,000 EJ. i 2002 a mihca, cacay tatukian ku cilalneng palalecad kayadahen ku hamin nu kitakit tu cacay a mihcaan ku picukaymas tu dingki. u nipalikat pakala tu sulit nu mauzipay taneng paymihcaan pakala tu 3000 EJ. nalimaanay a sulit nu mauzipay u icelang iaw ku 100-300 EJ tu paymihcaan.) likat nu cilal katukuh tuyni hekal nu Ti-ciw a kayadah mahini katabaki, sakatini i cacay a mihcaan cilalneng u namakayzaay tademawan aniala atu nipatadas hamin i Ti-ciway a cayay tu kasilaculan tu sikitang, simal, gasu, atu yu' hamin mapatatungusay tu ku pulung nu dingki tu tusakatalakaw. I kitakit kasa kakitizaan, angangan miduduc tu balattu tu caay ka lecad ku piliyung tu cilalneng. nalimaan cilalneng cilalneng angangan tatenga'ay 'nabalucu'an miliyung tu kalat cilal. mahiniay, caay ku akuti' nu lala' atu kalenu dada', hamin zumaay taneng muliyaw sidengki hatu nakayzaay likat nu cilal. cilalneng nalimaan matineng amin u pataduenay anucaay sakakusanay a miala, misumad atu mawawada' tu likat nu cilal. sakakusanay cilalneng nalimaan, miliyung tu cilalneng mapacilalay a batili, peng, sapabali a likat nu cilal masumad mala u sapatahkal. pataduenay cilalneng nalimaan, pasu mipili' tu zayliwan a kapah ku nipaakuti', misiyki, tahak anipabali, amiduduc tu cilal nizunbayan tu kitizaan patizeng. miliyungay tu cilalneng angnang izaw micukaymas tu cilalneng batili, maawas ku likat nu dingki masumad u likat nu cilalan pasu icelan maniyul mala u dingki, miliyung tu ahemi'ay a dadingu padil tu matekesay kapah cilalneng a batili (nika pihaymaw tu kaliwasak nu akuti'), taneng miselep tu sapalawpes tu sapadingki. micukaymas tu cilneng sapaakuti tu nanam, miliyung tu akuti' nu cilal paakuti' tu nanim miliyung tu likat nu cilal paakuti' tu nanum, a miliyung tu akuti' nu nanum padingki. miliyuyng tu akuti' nu cilal a mihedup midepit amisacu'det, pakay kikay atu tinnaw nizanga'an a misupet tu sapatayza i cilalneng a akuti', pawapen tu dihkuay anisanga'an. mababenis tu sakakuay cilalneng paakuti' kacacayat atu pataduenay cilalneng pakaakuti' kacacayat. miliyung tu cilalneng nu akuti' amisaungay tu S-te-li-lin a sapihaka , miliyung tu cilalneng paakuti' tu cikahan, muliyaw miliyung tu cikahan nisupedan a akuti' padingki (i labi i lalid sa padingki) u nisulupan tu cilalneng a akuti' kacacayat papulung i cilalneng a batilian, paadidi' tu sapalawpes. sanad tu cilalneng i paeneng misanga' tu niyulbali, miliyung tu niyubali a misatabaki tu bali padingki, miliyung tu cilalneng mala u akuti' mikawaw paabesa' tu nanum nu bayu, u akuti' mala u cilalnengay tu. tay-kung cilaneng masumad misuped tu dingki, patayza isasa pisulupan tu dingki, pisulupan tu sapatineng, miduduc tu hekal atu hekal likat nu cilal tu tanayu' apauyu' icelang adidi', taneng limadanay atu paenenganay a cilalneng miliyung tu calay, cilalneng miculu tu (kazizeng, balunga', hikuki), cilalneng kapulungan a nisanga'an tu (dingki nu zazan nahdawlu', kangpang ), patizeng papulung tu cilalneng (luma', pikulian luma', padingkian, pananuman hatiza) mipazeng tu cilalnen, patinaku, cilalneng sulubang, cilalneng kakunuyan, cilalneng takalay dingki, cilalneng dinci hatiza ku kasahiza nu cilalneng ku nipazeng atu micukaymas. katukuh ayza, cilalneng caay henay kakatuud ku micukaymasay, miliyung tu cilalneng padingki talakaw henay ku sapalawpes, misumad tu cayay kakapahay a bunday. nika cilal batili i nisanga' nu tademaw a telay pawapen tu dingk a kapah ku picukaymas, saaca nuzuma a kasahinin, cialneng padingki mababekel tuway tu keyzay, ayza cilalneng a sapalawpes katuudtu i pipacakayay katukuh tu nu dingki calay ka dawmi' nu aca. imahin, hamin nu kitakit satabakiay a badahung cilalneng sapad kacacayat, tini i Te-kow nutimulan Pi-al-s-ta-te, u hekal sepat mang enaldepah, paymihcaan ku nipadingki 0.5 mang kunipadingki hawsa. Lipun sakay malaheci ku kacacudad tu Cin-tu walakli maydih miwada', u Lipun patizeng amin tu cilalneng sapalikat sapad, tini i Lipun tebanan nu cang-ye-syan-ban-teyn-se, muenengay a binawlan i badahung nu luma' patizeng tu cilalneng sapalikat sapad palalecad tuwaca katukuh tu 2%, u saayaway ku Lipun sa. lekakawaw tu-se atu patizeng cilalan mililid tu patizeng miseyki patizeng tu salingatu. saayaway a cilal patizeng atu lekakawaw a kawaw, u saayaway macukaymas nu Si-la atu Cong-kow, u nipatizeng nu heni pasayza nutimulan pawapen tu tademaw amin pawapen tu likat atu akuti'. sakalukan atu sapahabayan sakalukan atu sapahabayan, sakay kapah ku mulangaway makay icelang nu cilalneng. miliyung tu nalimaan, anu pipalumaan a demiad, patatudung tu kakayzaan, pasasibay atu malalamelay a sapaluma tu mulangaway kasahini a kapah ku nipalumaan. kanahatu cilalan u sakayadahay a sakasilaculan sa, uzuma mahiniay tahkal ku cilalneng a likat u kahenulan nu sakalukan. dihkuay a luma' ngayangay u likat nu cilal misumad tu akuti'ay, tahkal caay ku izaway tu a tatungus tu tizaay a dimiad (i maedebay tu a hekalan) micidekay a nipalumaad nuzuma kapilangaw nu mulangaway atu kaizaw hamin a mihcaan. cilalneng peng taneng micukaymas i sakalukan atu sapahabayan a pananum. saculilan miculu' 1980 a mihcaan cacay ku cilalneng palahad tu kazizeng u balucu' nu sakawawan. kitakit a cilalneng a kazizeng madademec (kamu nu Amilika, World Solar Challenge) han paypangkiw a mihca u cilalneng a icelang kadademecan tu kazizeng, makay talakaway a cacudadan atu sakaput a kusi madademec mibalat miawas tu teban nu Aw-cow 3,021 katanayu' (1,877mi) , makay Ta-al-wen-se katukuh A-te-lay-te se ku pidademec a zazan. misumad akuti' nu likat ayzaay a ziday cilalneng ke-ci taneng pasaupu tu cilal, a miyung tu likat a akuti' ku nanum, lahud atu dingk. saupuay tu akuti' a cilalneng . sakahini u dadingu padil tu likat nu cilal, saupu i cacay tusil u sapisulup husuan a nglase, tebanay husu a glaase husu taneng palaliw tu simal. makay dadingu padil tu likat nu cilal labuay a husu macakat ku akuti' nu simal, asilahud, makay lahud micuzuh tu kulupila a pidingki. caay ku pitangus miyung tu ke-ci a misuped tu cilalneng dada', nipatizengan taneng miliyung tu likat nu cilal atu akuti', u sahizaen i piseykian pacumud tu tatungusay a nisanga'an, tinaku satabakiay pasatimul a sasingalan anucaay micukaymas tineng misulup atu haymaw patalkal tu akuti' nu cilal tu sapatizeng a zayliw. i tatudung a kakitizaan, cilalneng atanayu' ku picukaymas tu sapalawpes macapi tuwaca a adidi' ka sumamadanay a sasimalen. cilalneng sapakaakuti' tu nanum cilalneng akuti'tu nanum kacacayat miliyung tu likat nu cilal a paakuti' tu nanum. i saisasaay a hekal balattu ( isasa tu 40 pasentu) makay 60% katukuh 70% tu sakauzip akit' nu nanum taneng micukaymas tu cilalneng paakuti' kacacayat pawapen tu dihku katukuh 60˚C ku akuti' nu nanum. u maazihay tu mahiniay cilalneng sapaakuti' tu nanum milawa husu saupu tu sapaakuti' (44%) atu galase sapad saupu tu sapaakakuti' (34%), uzuma sakauzzip kuti'ay a nanum, iza henay nayay ku kulit zayliw galase tu sapisuped (21%), angangan u sapaaakuti' tu pidanguyan. pakaakuti', sapacuedet atu pabali i Amilika sapadiheku (Amilika a kamu, Heating, Ventilation and Air Conditioning, ngangan, HVAC)han, kacacayast macalap ku misiwbayay a luma' u sapicukaymas tu dingki 30% (4.65EJ), atu nipatizeng tu luma' picukaymas tu dingki 50% (10.1 EJ). cilalneng paakuti', sapacuedet atu pabali nalimaan taneng palasawad tuyni zuma a akuti'. misakapah tu nanum cilalneng tadeng miyung i sapidakad milisimed tu cikah a nanum anucaay pangkiw a heciday nu nanum taneng mala u nananuman. mahiniay micukaymas saayawaya a niciluana i 16 lasubu a mihcan A-la-pow nu misakimay. saayaway patizeng tu cacay tabakiay a cilalneng sapihudhud i 1872 a mihca i Ce-li a pisi'elacan a tuse La-s-wi-cya-s-sa-li-na-s . uini a kusianizaw ku 4700 depah ka ahebal ku pisaupuan tu akuti' nu cilalneng, paydemiad taneng katukuh 22,700 ku abesaay a ananum, 40 a mihcaan tu ku pikawaw. misahemay cilal palud miliyung tu likal nu cilal midahkad misahemay, kaacak atu misiwduk tu cilekay. tulu ku kasasisuma nu heni, hakuay palud, sapaday palud atu padil palud. u sadayumay cilal palud nu hakuay a palud, saayaway u Aw-la-s-pey-ney-ti-ke-te. te-so-si-al i 1767 a mihca pastizeng. cacay hakuay palud pasu cacay u maazihay tu a sataheb tu sapalaed tu akuti'ay. taneng kapah ciniza i makudemay a demiad micukaymas, u akuti' katukuh 90-150˚C. hwa-sey cilal cilalnengay a hwa-sey pikawaw miliyung tu cilalneng pasaungay paengil tu hwa-sye., u sikakapah, i maedem ku likat nu kakitizaan (patinaku, tay-kung pasayza mapacilalay a kakitizaan, walibayu, dadipasan ahebalay ungcuy a lala', masaenalay a kakitizaan), cilalneng caay kasatezep ku nipadingki, saaca dihkuay luma' bali acaay ka cunus ku nu Ti-ciw ka diheku nu luma'. cilalneng batili a zayliwan taneng mipazeng i pabaw nu nipatizengan a luma', nu dingkiay a nipatizeng han, mahini cilalneng batili sapad caay ku taneng i sicilalay a sidingki dada', taneng henay katukuh palaed tu akuti', taneng kapah miselep tu akuti' nu labu nipatizengan a luma', miselep tu dingki nu nipatizeng, saaca liwasakay padingki tu satabakiay a kasatezep nu dingki a maselep ku katalawan. caay kuynu dada', u cilalneng batili mipazeng i paylumaluma'an, taneng pawapen tu katuuday tu tiniay tu pisakawawan, mikyezay tu paaninay atu sapalawpes nu syakay. zumaay sitalakaw nu kalat cilal makedal aca cacaay kakaluken paluma tu likenlikenan a kanatal, taneng henay maliwanay a cilalneng pacakay tu padingkiay kusi, kapah sapietan (nika sakay zuma a kanatal, cilalneng a picukaymas lacusa malilid ku sakaluk atu mulangaway. u kalacus cilalneng sapad u sapalawpes makay 2000 a mihca katukuh 2018 a mihca masele tu 70-90% ku sapalawpes nu padingkian, uzuma a kakitizaan tabakiay a cilalneng padingkian sapalapes kiadidi'an tu nu sumamaday a padingki, nika badahungay a cilalneng talakaw tu ku sapalawpes, pakala tu tuza ka talakaw nu tabakiay a padikian, u mikadumay tu padingkian saayaway mikadum a yadah ku kalisiw. anu pizazateng tu demiad, icelang nu likat, sapalawpes atu mikadum nipaanin tu kulisiw, cilalneng kacacayat acaay katatungus tu paykalimucu' nu kitakit. i makudem lamasmas nu udad anucaay apuyu'ay ku nipacilal a kakitizaan, cilalneng a adidi' ku nipadingki, mikadumay a adidi' ku sapaini. tabakiay nu sasaay cilal a padingkian, anu caay kakapah ku nisyekian, amalilid ku hekal atu mauzipay. cilalneng batili sapad siditek ku kauzip. pakala tu 20-30 a mihca. kaizaw tu kakaydihay micukaymas a si, ce peng hakay mapauning ku zumaay, amisakapah milisimet mikuwan. cilalneng sapad uyaanay zayliw atu tennaw cin-peyn malecad ku uyaanay zayliw. kayadah nu kaizawan hwa-sye a tuud siledek sipalawacu'. angangan miida tu kusi i tizaay a hulic mikuwan tu hulican. sakay lilid dingkiay calay kasatezep katuku 2017 a mihca 12 a bulad, Aw-cow nuwalian Kun-s-lan-cow macaliway tu 30% muenengay a tademaw i badahung sicilalneng kacacayat, malalecad mipazengayu likat macaliway tu 3.4 ku dingki (saayaway i kitakit). nika talakaway a cilalneng kacacayat sapabeli tu dingku calay u icelang nu dingki a simunday. kakitizaan nu muenengay a tademaw kalahukan adidi' ku picukaymas tu dingki, angangan u nipacakay tu dingki pabeli tu padingkiy a kusi ku angangan. ayza nikauzipan a bunday hina kasumad masasibud, lalekalan masasaeletay. sakay dingki mikadum atu mikuwan tu sapaaca tu dingki malecaday tu, nanay ku matatungay a paycacay a kawawana sakakapah. cilalaneng kacacayat mikadum hakay u kapahay anipipili', anu, taneng ku nipacilal nu tizaay, talakaw ku sapaaca tu dingki saaca alalid sa macakat ku aca, cen-bu maawas ku pasupedan anucaay nu gingku a saicelang amicukel, u dingki taneng panukas pacakay tu padingkiay a kusi (Aw-cow atu Te-kow).</FORM>
        <FORM kindOf="standard">== kakiliman == cilalneng (Amilika a kamo, Solar energy), namakayzaay kalat cilal a likat ato akoti' mapalalid palahad to mahiniay nalimaan o piliyongan to cacay a icelang, mahiniay, pisopedan to akoti' no cilal (Amilika a kamo, Solar thermal collector) han, cilalneng a likat padingki, cilalneng taneng padingki, ato kadom tademaway a likatan a pawapen. makay Ti-ciw masa maozipay o angangan cilal pawapen to akoti' ato likat amaozip, kasomamadan o tademaw matineng o cila ko sapaacak to tood, mala o sapisoped to kakanan, mahiniay misacikahay ato pawali to nicikahan a boting. nika i piwada' to sasimalel, kya sibaloco' talaayaw palahad to cilaneng. nilacolan o tademaw miliyong to cilalneng tolo ko zazan, pasasizoma, pakakotay to akoti' no likat, pakakotay to likat no dingki ato pakakotay to likat no how-sey. cilaneng miliyong to nalimaan kasasizoma makay (piliayaway) ato naya ko kakayzaan (pasaongayanay) tosa a lamangan. sikakayzaanay mahiniay sicilalnengan likat ato pakakotay to likat no akoti', micokaymas to dingki kikay nisangaan malo misopet to cilalneng, oynian nisanga'an miida to hekalay a dingki amisaongay, sakasa sipanganga sidingkiay han. nayay dingki mahiniay patizeng to loma' mililid to likat no cilal a malikat, mahiniay miliyong to nipatizengan miseki, mipili' to sapicokaymas to zayliw katokoh piliyong to cilalneng a katokohan, oya pikawawan a caay pakay hekal a pawapen to dingki, sikasa pangangan han nayay dingki. cilalneng a dingki Ti-ciw i kapabaw balihab micomoday kalat cilal (malikat no tilal) misolop to 174 a dinngki (PW). pakala to 30% a cilalneng mapadil ko Tay-kong, zomaay a cilalneng matahpo no ladem, wali bayo ato tokos mahedop. i hekalay no Ti-ciw a cilalneng o likat itiza amin maliwliwah i adidi'ay capi no loetimkat, mahamin maazih ko likat, ato capi to manahkat malikat ko liwliw. Ti-ciw a balihab, wali bayo ato tokos nihedopan to cilalneng paymihca pakalal to 3,850,000 EJ. i 2002 a mihca, cacay tatokian ko cilalneng palalecad kayadahen ko hamin no kitakit to cacay a mihcaan ko picokaymas to dingki. o nipalikat pakala to solit no maozipay taneng paymihcaan pakala to 3000 EJ. nalimaanay a solit no maozipay o icelang iaw ko 100-300 EJ to paymihcaan.) likat no cilal katokoh toyni hekal no Ti-ciw a kayadah mahini katabaki, sakatini i cacay a mihcaan cilalneng o namakayzaay tademawan aniala ato nipatadas hamin i Ti-ciway a cayay to kasilacolan to sikitang, simal, gaso, ato yo' hamin mapatatongosay to ko polong no dingki to tosakatalakaw. I kitakit kasa kakitizaan, angangan midodoc to balatto to caay ka lecad ko piliyong to cilalneng. nalimaan cilalneng cilalneng angangan tatenga'ay 'nabaloco'an miliyong to kalat cilal. mahiniay, caay ko akoti' no lala' ato kaleno dada', hamin zomaay taneng moliyaw sidengki hato nakayzaay likat no cilal. cilalneng nalimaan matineng amin o patadoenay anocaay sakakosanay a miala, misomad ato mawawada' to likat no cilal. sakakosanay cilalneng nalimaan, miliyong to cilalneng mapacilalay a batili, peng, sapabali a likat no cilal masomad mala o sapatahkal. patadoenay cilalneng nalimaan, paso mipili' to zayliwan a kapah ko nipaakoti', misiyki, tahak anipabali, amidodoc to cilal nizonbayan to kitizaan patizeng. miliyongay to cilalneng angnang izaw micokaymas to cilalneng batili, maawas ko likat no dingki masomad o likat no cilalan paso icelan maniyol mala o dingki, miliyong to ahemi'ay a dadingo padil to matekesay kapah cilalneng a batili (nika pihaymaw to kaliwasak no akoti'), taneng miselep to sapalawpes to sapadingki. micokaymas to cilneng sapaakoti to nanam, miliyong to akoti' no cilal paakoti' to nanim miliyong to likat no cilal paakoti' to nanom, a miliyong to akoti' no nanom padingki. miliyoyng to akoti' no cilal a mihedop midepit amisaco'det, pakay kikay ato tinnaw nizanga'an a misopet to sapatayza i cilalneng a akoti', pawapen to dihkoay anisanga'an. mababenis to sakakoay cilalneng paakoti' kacacayat ato patadoenay cilalneng pakaakoti' kacacayat. miliyong to cilalneng no akoti' amisaongay to S-te-li-lin a sapihaka , miliyong to cilalneng paakoti' to cikahan, moliyaw miliyong to cikahan nisopedan a akoti' padingki (i labi i lalid sa padingki) o nisolopan to cilalneng a akoti' kacacayat papolong i cilalneng a batilian, paadidi' to sapalawpes. sanad to cilalneng i paeneng misanga' to niyolbali, miliyong to niyobali a misatabaki to bali padingki, miliyong to cilalneng mala o akoti' mikawaw paabesa' to nanom no bayo, o akoti' mala o cilalnengay to. tay-kong cilaneng masomad misoped to dingki, patayza isasa pisolopan to dingki, pisolopan to sapatineng, midodoc to hekal ato hekal likat no cilal to tanayo' apaoyo' icelang adidi', taneng limadanay ato paenenganay a cilalneng miliyong to calay, cilalneng micolo to (kazizeng, balonga', hikoki), cilalneng kapolongan a nisanga'an to (dingki no zazan nahdawlo', kangpang ), patizeng papolong to cilalneng (loma', pikolian loma', padingkian, pananoman hatiza) mipazeng to cilalnen, patinako, cilalneng solobang, cilalneng kakonoyan, cilalneng takalay dingki, cilalneng dinci hatiza ko kasahiza no cilalneng ko nipazeng ato micokaymas. katokoh ayza, cilalneng caay henay kakatood ko micokaymasay, miliyong to cilalneng padingki talakaw henay ko sapalawpes, misomad to cayay kakapahay a bonday. nika cilal batili i nisanga' no tademaw a telay pawapen to dingk a kapah ko picokaymas, saaca nozoma a kasahinin, cialneng padingki mababekel toway to keyzay, ayza cilalneng a sapalawpes katoodto i pipacakayay katokoh to no dingki calay ka dawmi' no aca. imahin, hamin no kitakit satabakiay a badahong cilalneng sapad kacacayat, tini i Te-kow notimolan Pi-al-s-ta-te, o hekal sepat mang enaldepah, paymihcaan ko nipadingki 0.5 mang konipadingki hawsa. Lipon sakay malaheci ko kacacodad to Cin-to walakli maydih miwada', o Lipon patizeng amin to cilalneng sapalikat sapad, tini i Lipon tebanan no cang-ye-syan-ban-teyn-se, moenengay a binawlan i badahong no loma' patizeng to cilalneng sapalikat sapad palalecad towaca katokoh to 2%, o saayaway ko Lipon sa. lekakawaw to-se ato patizeng cilalan mililid to patizeng miseyki patizeng to salingato. saayaway a cilal patizeng ato lekakawaw a kawaw, o saayaway macokaymas no Si-la ato Cong-kow, o nipatizeng no heni pasayza notimolan pawapen to tademaw amin pawapen to likat ato akoti'. sakalokan ato sapahabayan sakalokan ato sapahabayan, sakay kapah ko molangaway makay icelang no cilalneng. miliyong to nalimaan, ano pipalomaan a demiad, patatodong to kakayzaan, pasasibay ato malalamelay a sapaloma to molangaway kasahini a kapah ko nipalomaan. kanahato cilalan o sakayadahay a sakasilacolan sa, ozoma mahiniay tahkal ko cilalneng a likat o kahenolan no sakalokan. dihkoay a loma' ngayangay o likat no cilal misomad to akoti'ay, tahkal caay ko izaway to a tatongos to tizaay a dimiad (i maedebay to a hekalan) micidekay a nipalomaad nozoma kapilangaw no molangaway ato kaizaw hamin a mihcaan. cilalneng peng taneng micokaymas i sakalokan ato sapahabayan a pananom. sacolilan micolo' 1980 a mihcaan cacay ko cilalneng palahad to kazizeng o baloco' no sakawawan. kitakit a cilalneng a kazizeng madademec (kamo no Amilika, World Solar Challenge) han paypangkiw a mihca o cilalneng a icelang kadademecan to kazizeng, makay talakaway a cacodadan ato sakapot a kosi madademec mibalat miawas to teban no Aw-cow 3,021 katanayo' (1,877mi) , makay Ta-al-wen-se katokoh A-te-lay-te se ko pidademec a zazan. misomad akoti' no likat ayzaay a ziday cilalneng ke-ci taneng pasaopo to cilal, a miyong to likat a akoti' ko nanom, lahod ato dingk. saopoay to akoti' a cilalneng . sakahini o dadingo padil to likat no cilal, saopo i cacay tosil o sapisolop hosoan a nglase, tebanay hoso a glaase hoso taneng palaliw to simal. makay dadingo padil to likat no cilal laboay a hoso macakat ko akoti' no simal, asilahod, makay lahod micozoh to kolopila a pidingki. caay ko pitangos miyong to ke-ci a misoped to cilalneng dada', nipatizengan taneng miliyong to likat no cilal ato akoti', o sahizaen i piseykian pacomod to tatongosay a nisanga'an, tinako satabakiay pasatimol a sasingalan anocaay micokaymas tineng misolop ato haymaw patalkal to akoti' no cilal to sapatizeng a zayliw. i tatodong a kakitizaan, cilalneng atanayo' ko picokaymas to sapalawpes macapi towaca a adidi' ka somamadanay a sasimalen. cilalneng sapakaakoti' to nanom cilalneng akoti'to nanom kacacayat miliyong to likat no cilal a paakoti' to nanom. i saisasaay a hekal balatto ( isasa to 40 pasento) makay 60% katokoh 70% to sakaozip akit' no nanom taneng micokaymas to cilalneng paakoti' kacacayat pawapen to dihko katokoh 60˚C ko akoti' no nanom. o maazihay to mahiniay cilalneng sapaakoti' to nanom milawa hoso saopo to sapaakoti' (44%) ato galase sapad saopo to sapaakakoti' (34%), ozoma sakaozzip koti'ay a nanom, iza henay nayay ko kolit zayliw galase to sapisoped (21%), angangan o sapaaakoti' to pidangoyan. pakaakoti', sapacoedet ato pabali i Amilika sapadiheko (Amilika a kamo, Heating, Ventilation and Air Conditioning, ngangan, HVAC)han, kacacayast macalap ko misiwbayay a loma' o sapicokaymas to dingki 30% (4.65EJ), ato nipatizeng to loma' picokaymas to dingki 50% (10.1 EJ). cilalneng paakoti', sapacoedet ato pabali nalimaan taneng palasawad toyni zoma a akoti'. misakapah to nanom cilalneng tadeng miyong i sapidakad milisimed to cikah a nanom anocaay pangkiw a heciday no nanom taneng mala o nananoman. mahiniay micokaymas saayawaya a niciloana i 16 lasobo a mihcan A-la-pow no misakimay. saayaway patizeng to cacay tabakiay a cilalneng sapihodhod i 1872 a mihca i Ce-li a pisi'elacan a tose La-s-wi-cya-s-sa-li-na-s . oini a kosianizaw ko 4700 depah ka ahebal ko pisaopoan to akoti' no cilalneng, paydemiad taneng katokoh 22,700 ko abesaay a ananom, 40 a mihcaan to ko pikawaw. misahemay cilal palod miliyong to likal no cilal midahkad misahemay, kaacak ato misiwdok to cilekay. tolo ko kasasisoma no heni, hakoay palod, sapaday palod ato padil palod. o sadayomay cilal palod no hakoay a palod, saayaway o Aw-la-s-pey-ney-ti-ke-te. te-so-si-al i 1767 a mihca pastizeng. cacay hakoay palod paso cacay o maazihay to a sataheb to sapalaed to akoti'ay. taneng kapah ciniza i makodemay a demiad micokaymas, o akoti' katokoh 90-150˚C. hwa-sey cilal cilalnengay a hwa-sey pikawaw miliyong to cilalneng pasaongay paengil to hwa-sye., o sikakapah, i maedem ko likat no kakitizaan (patinako, tay-kong pasayza mapacilalay a kakitizaan, walibayo, dadipasan ahebalay ongcoy a lala', masaenalay a kakitizaan), cilalneng caay kasatezep ko nipadingki, saaca dihkoay loma' bali acaay ka conos ko no Ti-ciw ka diheko no loma'. cilalneng batili a zayliwan taneng mipazeng i pabaw no nipatizengan a loma', no dingkiay a nipatizeng han, mahini cilalneng batili sapad caay ko taneng i sicilalay a sidingki dada', taneng henay katokoh palaed to akoti', taneng kapah miselep to akoti' no labo nipatizengan a loma', miselep to dingki no nipatizeng, saaca liwasakay padingki to satabakiay a kasatezep no dingki a maselep ko katalawan. caay koyno dada', o cilalneng batili mipazeng i paylomaloma'an, taneng pawapen to katooday to tiniay to pisakawawan, mikyezay to paaninay ato sapalawpes no syakay. zomaay sitalakaw no kalat cilal makedal aca cacaay kakaloken paloma to likenlikenan a kanatal, taneng henay maliwanay a cilalneng pacakay to padingkiay kosi, kapah sapietan (nika sakay zoma a kanatal, cilalneng a picokaymas lacosa malilid ko sakalok ato molangaway. o kalacos cilalneng sapad o sapalawpes makay 2000 a mihca katokoh 2018 a mihca masele to 70-90% ko sapalawpes no padingkian, ozoma a kakitizaan tabakiay a cilalneng padingkian sapalapes kiadidi'an to no somamaday a padingki, nika badahongay a cilalneng talakaw to ko sapalawpes, pakala to toza ka talakaw no tabakiay a padikian, o mikadomay to padingkian saayaway mikadom a yadah ko kalisiw. ano pizazateng to demiad, icelang no likat, sapalawpes ato mikadom nipaanin to kolisiw, cilalneng kacacayat acaay katatongos to paykalimoco' no kitakit. i makodem lamasmas no odad anocaay apoyo'ay ko nipacilal a kakitizaan, cilalneng a adidi' ko nipadingki, mikadomay a adidi' ko sapaini. tabakiay no sasaay cilal a padingkian, ano caay kakapah ko nisyekian, amalilid ko hekal ato maozipay. cilalneng batili sapad siditek ko kaozip. pakala to 20-30 a mihca. kaizaw to kakaydihay micokaymas a si, ce peng hakay mapaoning ko zomaay, amisakapah milisimet mikowan. cilalneng sapad oyaanay zayliw ato tennaw cin-peyn malecad ko oyaanay zayliw. kayadah no kaizawan hwa-sye a tood siledek sipalawaco'. angangan miida to kosi i tizaay a holic mikowan to holican. sakay lilid dingkiay calay kasatezep katoko 2017 a mihca 12 a bolad, Aw-cow nowalian Kon-s-lan-cow macaliway to 30% moenengay a tademaw i badahong sicilalneng kacacayat, malalecad mipazengayo likat macaliway to 3.4 ko dingki (saayaway i kitakit). nika talakaway a cilalneng kacacayat sapabeli to dingko calay o icelang no dingki a simonday. kakitizaan no moenengay a tademaw kalahokan adidi' ko picokaymas to dingki, angangan o nipacakay to dingki pabeli to padingkiy a kosi ko angangan. ayza nikaozipan a bonday hina kasomad masasibod, lalekalan masasaeletay. sakay dingki mikadom ato mikowan to sapaaca to dingki malecaday to, nanay ko matatongay a paycacay a kawawana sakakapah. cilalaneng kacacayat mikadom hakay o kapahay anipipili', ano, taneng ko nipacilal no tizaay, talakaw ko sapaaca to dingki saaca alalid sa macakat ko aca, cen-bo maawas ko pasopedan anocaay no gingko a saicelang amicokel, o dingki taneng panokas pacakay to padingkiay a kosi (Aw-cow ato Te-kow).</FORM>
    </S>
</TEXT>