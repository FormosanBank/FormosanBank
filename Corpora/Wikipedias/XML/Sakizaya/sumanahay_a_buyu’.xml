<?xml version="1.0" ?>
<TEXT id="Wiki_Sakizaya_sumanahay_a_buyu’" xml:lang="pwn" source="Paiwan Wikipedia, article: sumanahay_a_buyu’" copyright="CC BY-SA" citation="sumanahay_a_buyu’. (2024, December 07). In Wikipedia [Paiwan]. https://pwn.wikipedia.org/wiki/sumanahay_a_buyu’" BibTeX_citation="@misc{Wiki_pwn_sumanahay_a_buyu’, title = sumanahay_a_buyu’, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/sumanahay_a_buyu’} }">
    <S id="0">
        <FORM kindOf="original">u kungku nu babalaki. i na kungku sa nu cabay ku pakungkuay i takuwan hansa, izaw ku cacay a niyazu i Sinkapul, sumanahay a buyu ku ngangan sa, sakamusa, i satimulan nu Sinkapul, culal sa ku yadahay masalaway a buting, musengi tu ci payapay, mazicemay ku laway a buting, hina katuud tu mapatay a tademaw nu buting. matalaw tu a tabuyu mibuting ku tadetemaw, saka milunguc tu Hungti miedap tu uynian a kawaw. uculen nu Hungti ku hitay niza, amasasilat, mitena tuyu buting, tenatenaen nu hitay i . mibahel kuya buting mingayaw a mi duka tu tademaw, caay ku hitay acacay ku mapadukaay, zahan zikuc nu Hungti a macicih macelit nu buting. musausi ku Hungti tu madukaay a hitay, kesem sa ku balucu malalum ciniza. palida sa ciniza tu niyazuay, anu cima ku mihetekay tuna kawaw, a ila ku sapakawlah aku tuya tademaw... izaw aca micapiay i bayu muenegay a wawa sa matinengay ciniza, ci Hang Nadim ku ngangan niza, ma kasmsim ci Nadim sakamu sa, papileteken ku hitay tu tatapangan nu paza saw. sulsulen kuyu tatapangan nu paza, mahita ahebalay a caben i sapitena i bayu. simsim sa ci Nadim, anu mibahel khya buting, micucuk nu madicemay a laway kuya tatapangan nu paza, macukcuk tu kuya buting i tila saan ciniza. mitengil ku Hungti tu kamu ni Nadim. manay mi cucul han tu ku hitay a militatapanngan nu paza silsilen han tu mitena i bayu. tatenga yu mibahel a buting tasasiket l tatapangan nu paza ku madicemay a laway, tahacacaycacay hantu nu hitay a mipatay, maazih nu niyazuay ku nisakakawawen ni Nadim, mahemek tu nika ci tangah niza, ya Hungti a pakawlah cinizaan. ahicaan, izaw ku mikakelidan a hetay tu Hungti sakamusa, tada ci bunu ci Nadim, pasayla tu cinizaan ku namuh nu niyazuay a tademaw. malawilaw tu kisu u Hungti han nu heni amisakamu. tatenga sa uya laby i .ci taledih(simpi) kuya Hungti, malemed niza ci Nadim a mala Hungti sa, malibutlibut satu ciniza,manay culcul hantu ningla ku hitay a tayza i luma' ni Nadim a mipatay cingla. tuya labi i patayen nu hitay ci Nadim. ahicaan saw, patayen nu hitay ci Nadim, caay kasatezep ya caay katingalaw ku izang. hemin nu lunaby a buyu, macengel nu izang niza, uyni ku lalangatan a sumanahay a buyu saan a kunyku nu Singkapul.</FORM>
        <FORM kindOf="standard">o kongko no babalaki. i na kongko sa no cabay ko pakongkoay i takowan hansa, izaw ko cacay a niyazo i Sinkapol, somanahay a boyo ko ngangan sa, sakamosa, i satimolan no Sinkapol, colal sa ko yadahay masalaway a boting, mosengi to ci payapay, mazicemay ko laway a boting, hina katood to mapatay a tademaw no boting. matalaw to a taboyo miboting ko tadetemaw, saka milongoc to Hongti miedap to oynian a kawaw. ocolen no Hongti ko hitay niza, amasasilat, mitena toyo boting, tenatenaen no hitay i . mibahel koya boting mingayaw a mi doka to tademaw, caay ko hitay acacay ko mapadokaay, zahan zikoc no Hongti a macicih macelit no boting. mosaosi ko Hongti to madokaay a hitay, kesem sa ko baloco malalom ciniza. palida sa ciniza to niyazoay, ano cima ko mihetekay tona kawaw, a ila ko sapakawlah ako toya tademaw... izaw aca micapiay i bayo moenegay a wawa sa matinengay ciniza, ci Hang Nadim ko ngangan niza, ma kasmsim ci Nadim sakamo sa, papileteken ko hitay to tatapangan no paza saw. solsolen koyo tatapangan no paza, mahita ahebalay a caben i sapitena i bayo. simsim sa ci Nadim, ano mibahel khya boting, micocok no madicemay a laway koya tatapangan no paza, macokcok to koya boting i tila saan ciniza. mitengil ko Hongti to kamo ni Nadim. manay mi cocol han to ko hitay a militatapanngan no paza silsilen han to mitena i bayo. tatenga yo mibahel a boting tasasiket l tatapangan no paza ko madicemay a laway, tahacacaycacay hanto no hitay a mipatay, maazih no niyazoay ko nisakakawawen ni Nadim, mahemek to nika ci tangah niza, ya Hongti a pakawlah cinizaan. ahicaan, izaw ko mikakelidan a hetay to Hongti sakamosa, tada ci bono ci Nadim, pasayla to cinizaan ko namoh no niyazoay a tademaw. malawilaw to kiso o Hongti han no heni amisakamo. tatenga sa oya laby i .ci taledih(simpi) koya Hongti, malemed niza ci Nadim a mala Hongti sa, malibotlibot sato ciniza,manay colcol hanto ningla ko hitay a tayza i loma' ni Nadim a mipatay cingla. toya labi i patayen no hitay ci Nadim. ahicaan saw, patayen no hitay ci Nadim, caay kasatezep ya caay katingalaw ko izang. hemin no lonaby a boyo, macengel no izang niza, oyni ko lalangatan a somanahay a boyo saan a konyko no Singkapol.</FORM>
    </S>
</TEXT>