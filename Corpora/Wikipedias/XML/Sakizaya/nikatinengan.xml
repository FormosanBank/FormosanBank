<?xml version="1.0" ?>
<TEXT id="Wiki_Sakizaya_nikatinengan" xml:lang="pwn" source="Paiwan Wikipedia, article: nikatinengan" copyright="CC BY-SA" citation="nikatinengan. (2024, December 07). In Wikipedia [Paiwan]. https://pwn.wikipedia.org/wiki/nikatinengan" BibTeX_citation="@misc{Wiki_pwn_nikatinengan, title = nikatinengan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nikatinengan} }">
    <S id="0">
        <FORM kindOf="original">nikatinengan nu maku a hicaan nu mita mikiting, mikilul tu babalaki, apabalucu'en nu mita, zadengen. anu maliyuh kita tu kauzip nutua's nu mita,a hicaan nu mita ku nikasikac a masasakamu tu babalaki nu mita. mahiza a nu makaazih tu cabay a tu lalumaan manamuh, lipahak haw, absa' haw, atu miaamec ku lima haw, atu amiabibi haw? anu makungkung (lipahak) misakaku a matalaw ku tademaw, anu abeabesa'an kawiza, u mahicaay ku mahiniay a tademaw sa, a lipahak haw ku balucu' anu maamec sa, mahiza u caay han sa katinengan nu mita sa, anu abibian nu mita misuayaw, mahiza u masunbaliw aca. sisa a hican nu mita anu masasukazih mi (mahica tu) saw? manay izaw satu ku misakamuay, anu tayza i luma' nu taw, micumud tu i sasaedepan, sakamu sa taniyay kaku milinanumay, hinin misakamu taneng tu haw. i sa kauzip nu mita sa, nayay nikaseneng tu tademaw atu tuudtuud u sakapahay a wayway. manay a hina nikaseneng kita, mahiza mipadaesuen.baungen daungen singalih ti'elen nu mita ku ipabaway pauzipay.malipahak tu kita mudadiw tu kita. u dadiw ku likisi nu binacadan ita. itini i dadiw makasiwantan ku uzip nubabalaki. mudadiw sa amana pikilim tu sasakamuan a manamuh ku balucu' a nikasenengan tu i pabaway, dadiw han tu ku sapidadiw nu misu. u dadiw izaw ku taliangay, izaw ku patikiliay a dadiw, izaw aca ku mihukayan a dadiw.anu tabuyu kita, makatenil tu piciw sa mahiza malipahak tu mudadiway mahemek tu kita makatengil.u sakasenengan ku ma hiniay a dadiw sakanamuhan a dadiw. u zuma mudadiw ku tademaw sa, mahiza u sapihanhan nu mita ka sakusa, anu palatuhay, pahadingay, pazazanay, pawananay, paicelangay, pawacayay, taneng tu mudadiw nu mabalucuay a dadiw. izaw aca masaupu tu ku binawlan, misaupuay, mikimaday (pakungkuay), mihinaway (mikilimay), milikecay,mikiliday, mikitingay sa,mudadiw amim kita, izaw ku matinengay a baki mi kitinay tu balucu ita sa,a caay ka namuh kita saw.</FORM>
        <FORM kindOf="standard">nikatinengan no mako a hicaan no mita mikiting, mikilol to babalaki, apabaloco'en no mita, zadengen. ano maliyoh kita to kaozip notoa's no mita,a hicaan no mita ko nikasikac a masasakamo to babalaki no mita. mahiza a no makaazih to cabay a to lalomaan manamoh, lipahak haw, absa' haw, ato miaamec ko lima haw, ato amiabibi haw? ano makongkong (lipahak) misakako a matalaw ko tademaw, ano abeabesa'an kawiza, o mahicaay ko mahiniay a tademaw sa, a lipahak haw ko baloco' ano maamec sa, mahiza o caay han sa katinengan no mita sa, ano abibian no mita misoayaw, mahiza o masonbaliw aca. sisa a hican no mita ano masasokazih mi (mahica to) saw? manay izaw sato ko misakamoay, ano tayza i loma' no taw, micomod to i sasaedepan, sakamo sa taniyay kako milinanomay, hinin misakamo taneng to haw. i sa kaozip no mita sa, nayay nikaseneng to tademaw ato toodtood o sakapahay a wayway. manay a hina nikaseneng kita, mahiza mipadaesoen.baongen daongen singalih ti'elen no mita ko ipabaway paozipay.malipahak to kita modadiw to kita. o dadiw ko likisi no binacadan ita. itini i dadiw makasiwantan ko ozip nobabalaki. modadiw sa amana pikilim to sasakamoan a manamoh ko baloco' a nikasenengan to i pabaway, dadiw han to ko sapidadiw no miso. o dadiw izaw ko taliangay, izaw ko patikiliay a dadiw, izaw aca ko mihokayan a dadiw.ano taboyo kita, makatenil to piciw sa mahiza malipahak to modadiway mahemek to kita makatengil.o sakasenengan ko ma hiniay a dadiw sakanamohan a dadiw. o zoma modadiw ko tademaw sa, mahiza o sapihanhan no mita ka sakosa, ano palatohay, pahadingay, pazazanay, pawananay, paicelangay, pawacayay, taneng to modadiw no mabalocoay a dadiw. izaw aca masaopo to ko binawlan, misaopoay, mikimaday (pakongkoay), mihinaway (mikilimay), milikecay,mikiliday, mikitingay sa,modadiw amim kita, izaw ko matinengay a baki mi kitinay to baloco ita sa,a caay ka namoh kita saw.</FORM>
    </S>
</TEXT>