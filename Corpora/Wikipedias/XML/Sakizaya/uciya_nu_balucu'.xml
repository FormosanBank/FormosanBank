<?xml version="1.0" ?>
<TEXT id="Wiki_Sakizaya_uciya_nu_balucu'" xml:lang="pwn" source="" copyright="" citation="" BibTeX_citation="">
    <S id="0">
        <FORM> kakiliman uciya nu balucu' idaw kida manamuhay aminanum tu uciya a kakitaan, nataydaay tu iluma' nu heni a minanum tu uciya, ukakitaan pakuyuc, anu tayni tu, kanca mikalihud tu mikuliay sakapahen ku nipatata tu labang sa. . nilaculan tu cacay a demiad, luma' niya kakitaan ipanan idaw kida miaamay malepilepi ku dikuc, caysakamu maydih tu henay, sakamusa madih mianin tu uciya aminanum. . ya mikuliay Kasenunsa pacumud, apauciya. . yamiaamay adih sa sakamusatu&quot;caykaw kapahay auciya&quot;. : . yamikuluay adih sa mating tu, kasenun sa paliyun tu kapahay a uciya. . sanesaneksa sakamusatu&quot;ukapahay a uciya, nika unanum caykasitudung, nu buyu' ananum&quot;. : . adih satu ku mikuliay caykaw madayumay kinataw sa, masakabilil satu muwala tu nipatelahan tu nuheni ananum. . nanum satu kida miaamay sakamusa&quot;nanum sa u kapahay a nanum, nika yasapisangasib tu nanum a kasuy caykakapah, anu wida u nu buyu' nu namapalidungay akasuy. umahiniay idaw kubabelih misuayaway tu cilal a kasuy dawmi, ubelih sa atekak.&quot; : . . u mikuliay palutatenga inatademaw matineng tu uciya, misakalamkam aca miyala tu kasuy, miawaw tu silumaay. muliyaw acac, ya kakitaan atu miaamay masasuayaw a minup tu uciya. . . Sakamusa kiya miaamay &quot;mem wini a uciya, nanum, kasuy, lamal, kapah naming, nika u tiwiy cay kakapah.&quot; : , , , . sakamu sa kiya kakitaan ; &quot;winisa usakapahay a tiwiy.&quot; : . lingaling sa kiya miaamay, sinanut sa patahekal namakay baluwan tu ce sa a tiwiy, miawaw aca tu tademaw muliyaw aca misa u ciya. . ya kakitaab enip sa, tatenga caay kalecad ku azi, lekal sa misuayaw tida miaamay sakamusa &quot;maydih kaku micakay tina tiwiy numisu,pinaan ku kalisiw.&quot; : . Nika ya miaamay sakydihan nida kya tiwiy, cay kaydih malaliyun tu kalisiw, paketu han nida pa tubeli; &quot;kai,ina tiwiy hatu u udipaku, laetus kaku pabi tisuwan!&quot; ya miaamay seni hatu nida ku uciya,musinga tu tiwiy a mumul tu. : . Sabilil sa kya kakitaan mipulul, sakamu sa &quot;pabin aku kisu tu zaysangaku tu latusa sa maydih kaku tinatiwiy numisu.&quot; : . tedepsa kya miaamay, pacicisa amumul. . Masakalah kya kakitaan, sakamu sa; &quot;anu mahida sa hamin han aku kuzaysang aku micakay tinatiwiy nu misu.&quot; : . tengil sa kida miaamay, tawa sa, sakamu sa; &quot;anu malesem kaku, kucay kahini ku nikaudip nu maku. mamin sa musaka, lekal sa kya miaamay amiliyas tu. : . . masakalah kya kakitaan taayaw sat u musakamu; &quot;anu mahini sa ya tiwiy nu mis utu, nika kay tinu mueneng i luma' aku, anu wica ku kanen niyam tudung han kami mukan, nika idaw ku sapakabit aku tu sasasuwalen, nika tu dedemiad paadih han kaku tina tiwiy, mahica?&quot; : . Ina kakitaan tadamaydih tina tiwiy, kyu baluduh sa idaw ku mahiniay anidateng. Ya miaamay tudedemiad mabiyalaw tu sakaudip, idaw ku mahiniay kapahay akawaw sa , mahica hang sa? . sisa,ya miaamaytanunamuh sa mihang tiya kakitaan a nupilunuc. . hini sa tu, miaamay eneng sa iluma' nida atu kakitaan malaluung mueneng, tu dedemiad mu abibi tu tiya tiwiy, u cacan ku pakukungen nu heni pauciya muenip tu epah tanu namuhsa, . hini sa tu, manamuh tatusa nikaladay nu heni alaw han sabaw tu tumihcaan, mala ucacanan ku sasakamuen nu heni a sakapahay a cabay. . alaw han hay maw saku demiad malawpes, ya kakitaan atu miaamay haymaw sat u balaki, alaw han ya miaamay ku balaki tu kakitaan, tina ademiah sakaku sa kya kakitaan tiya miaamay; &quot;inayay ku wawa isu, awcima tu kumuleduay tina tiwit, anu mapatay kisu, akuway tu kumikuwanay, anu hica sa kisu? Malalum patubeli' hang sa. : . cay katenes , mapatay kya miaamay, ya kakitaan nabalucu;an nida makaala tiya tiwiy. . mahkalingatu , ya kakitaan tudedemiad tada manamuh tida tiwiy tanunamuh sa, katukuh tu cacay ademiad, mudikec cinida ttya tiwiy, salamasa takawanan takawili amiadih, mahicakiya ayda udip tu, mahida inayay kucanan, mahini sa , mahida idaw ay kiya miaamay maladay ku heni misalama tida tiwiy, alaw han matineng cinida. ala sat u kiya kakitaan baetung han nida kiya tiwiy i lala mabeci .. mimin tu kina kungku, alaw han mahini ku heci!. . ...... wini, mukilul tu gyo lilnu tuki akalawpes, yadah a cacan masumas tu, kakitaan atu miaamay u kapah nuheni, malakuwit ku lacul nu tiwiy, anu kapahkapah, anu nayi kucabay paini, inayay t uku niwci, cay tu kakapah ku cabay. . anu dateng hanita nikaudip, ucanan ku sabaeketay a canan? Atu wisu, cinida atu wiysu masasuala kubalucu' malaluung miuciya! u tatengaay nu u dip, u tineng u katineng, wida u nipacabay atu malecad tu kamu, mahida u tamelacay a uciya, abesa sa micumuh balucu' cay kalecad. . . alahican, anu abibi, cacy ku mata, mahida u cayay kusasakamuen alahicaw, cacay ku sulit, cacay ku daheked, micedek i balucu' . u u dip idaw ku kaydih, mana picalilaw tu nutaw a kitakit, widasa u adingu maladay; mana pibugay tu kaudip nutaw, wida u wayway atu kamu palecadem. . nikaudipan,idaw ku matinengay tisuwan, u sadaesuay atademaw. . matinengay tisuwan, akay inayay itepal isu, kanca ibalucu' isu. . tademdaw atu tademdaw, ulikeluh masasuadih , balucu; tu balucu', u nikaydih . malalikeluh nikaudipan, cay kadayum, anu masasuala ku balucu' kasaetim i ! ! masasukaysih saalohaw han, hay maw han , kiya matenes, widih hekal han mitanam, satimtim han mitanam, kiya madateng. .</FORM>
    </S>
</TEXT>
