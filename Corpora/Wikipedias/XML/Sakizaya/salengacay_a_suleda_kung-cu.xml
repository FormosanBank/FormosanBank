<?xml version="1.0" ?>
<TEXT id="Wiki_Sakizaya_salengacay_a_suleda_kung-cu" xml:lang="pwn" source="Paiwan Wikipedia, article: salengacay_a_suleda_kung-cu" copyright="CC BY-SA" citation="salengacay_a_suleda_kung-cu. (2024, December 07). In Wikipedia [Paiwan]. https://pwn.wikipedia.org/wiki/salengacay_a_suleda_kung-cu" BibTeX_citation="@misc{Wiki_pwn_salengacay_a_suleda_kung-cu, title = salengacay_a_suleda_kung-cu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/salengacay_a_suleda_kung-cu} }">
    <S id="0">
        <FORM kindOf="original">Salengacay suleda a kung-cu (kamu nu Hulam: ". Salengacay suleda a kung-cu (kamu nu A-me-li-ka: "Snow White and the Seven Dwarfs) han nipatahkal i 1937 a mihcaan, nu ti-se-ni saayaway u micidekay ku kapah tanayu'ay a iga nu mangga, u nu A-me-li-kaay a iga i likisi u saayaway sikulitay tanayu'ay a iga nu mangga, nisumadan misuli makay Ou-cuo "kelin aazihan nu wawa a kungku", nu kungku a cudad "Salengacay suleda a kung-cu" kungku Salengacay suleda a kung-cu yu lutungay henay hawsa, mapatay tu ku wina, siacawa aca ku wama. uyzasa, padek a wina niza u makatalay a mapalaway. padek a wina niza izaw ku matinengay patubeli tu kaliyuhan a Di'tu a dadingu. paydemiad, mipalita kya padek a waina tu ya Di'tu a dadingu, "Di'tu a dadingu, Di'tu a dadingu, tiniay a kanatalan, cima ku salungayan?" anu patubeli han niya Di'tu a dadingu kisu ku salunganay han niza sa, a caay tu kasawacu' nkya Salengacay suledaa kung-cu, uyzasa ya petun a wina lihanaw tu ka salungan ni Salengacay suleda a kung-cu anu izaw ku cacay a demiad pikapahan tu nu uzipay, satu tudawa han niza kya tatayna a kuli isu hizaen u situngusa paydemiaday mikawaway tu miasikay milisimed tu bukubu han niza, katukuh tu cacay a demiad, ya Di'tu a dadingu patubeli han niza kya padek a wina i kanatalay izaw henay ku cacay a tatayna kasalunganan kisu han niza, mabalucu' malinges tu ciniza. sakamu sa kya Di'tu a dadingu, "u bilbil niza sumanah mahiza u balu kasumanah, lumeni' ku bukes mahiza u tan-mu a kilangan, salenga'c ku banges mahiza u suleda." padek a wina matineng tu a mipatay ci Salengacay suleda a kung-cu, satu miculcul tya miadupay a tademaw ladayen ci Salengacay suleda a kung-cu patayzaen i landaway a lututukan mipelu' tu balu patay' han tu, mamin sa patay hantu ciniza, a izaw ku sakatineng a mapatay, padek a wina misalunguc tya miadupay a tademaw alaen ku balucu' ni Salengacay suleda a kung-cu pazengen i haku pabeli han kaku. satu, miadupay a tademaw pakazih ci Salengacay suleda kung-cu tu salungan caay kalesem mipatay cinizaan, sakamu han tu niza anu caay patayen niya padek a winw kisu, a caay piales, bahbahan niza pasayzaen i kilakilangan papilaliw, kabili mulaliw tahdikuc amana tu kataluma' haniza. salengacay suleda a kung-cu i kilakilangan malikeluh ku katuuday aadupan, i pipadang nu heni, matepa tu ni salengacay suleda a kung-cu ku nu eli'ay a luma' (u luma' nu papituay apuyu'ay a tademaw). . kya papituay apuyu'ay a tademaw nayi' sa ku lawad malu', maazih ni Salengacay suleda a kung-cu ku luma' nu heni sasibud sa, zateng sa hakay nayi' ku ina nu heni, pabalucu' satu misubelid mala wina nu heni, miasik tu luma' nu heni. kilul satu yu mangelu' tu nisademiadan ci Salengacay suleda a kung-cu, tayza satu i kakabian mihibang, maazih ku pituay a lilal, paycacay a lilal izaw ku nisulitan a ngangan, pasu: matineng amin tu kawaw, hinabalucu'ay, lipahakay mabi'ay a cilekay, masikazay a di'tu, basingay dungi atu cayay ka tatudung a ti'kuk. Salengacay suleda a kung-cu patay tu nu ngelu', taenang sa asu' tu ku labi'. taluma' tu kya papituay apuyu'ay a tademaw hawsa, matawid pakazih tu ya paycacay a sasingalan sidingki tu amin, nasa izaw ku micumuday nu makatalay a di'tu sa, katukuh buhat tu pada maazih tu ci Salengacay suleda a kung-cu, tya kapah satu ku balucu', papituay apuyu'ay a tademaw mikawaw tuway tu kasalimulak a lukyaw haynamuh tu katayni ni salengacay suleda a kung-cu mala u i labuay tu a tademaw i luma'. i bukubu, padek a wina tizeng sa i nuayawan niya Di'tu dadingu pakatineng cinizaan miadupay a tademaw mapabeli tu niza kaku tu kapatayan a sakatineng ni Salengacay suleda a kung-cu han niza, sakamu han niya Di'tu dadingu ciniza izaw hena ci Salengacay suleda a kung-cu, mueneng i nu eli'ay a luma' tu nu papituay apuyu'ay a tademaw, niikec niza sa u balucu' nu pabuy. masakunga' kya padek a wina, linges sa sabilil satu muculil tayza i sasa pisinga'an tu tuud malingatu milekawaw amicuay ci Salengacay suleda a kung-cuan. malingatu tu mitanam misengel tu zumaay nu Di'tuay a sapayu ngay u uzip mala u balakiay a tatayna, sangaleb misanga' aca tu cacay u siledekay a pinku, sapakaen ci salengacay a kung-cuan, ngay tahadauc mahiza u mapatayay ku bi', sangaleb u tatenga'ay mapata tu ciniza asaan kya papituay apuyu'ay a tademaw a mitadem cinizaan. "amihulak tu tima' "a miliyas tu mahini mapatayay a nikabi'" uyza u tatenga'ay a sasumidang saayaway a nikisu kya kapah". padek a wina caay kahica sa tuyni sakay cinizaan u katalaw atu matena', satu tataytay tayza i nu eli'ay a luma', katayzaay niya paputua apuyu'ay a tademaw i pikawawan tu si'elac hawsa a palima cinizaan. padek a wina i katayzaan niya papituay apuyu'ay a tademaw i zazan nu eli'ay a luma', mikilulay cinizaan i tanga'h izaw ku tusa tabakiay a palang "milabung tu sakapatay a nisulitan a huwa", mubahel kuheni tayza i pabaw nu kilang a miazih ku mahicahicaay a kawaw. aadupan amin maazih kya padek a wina makay kanas patahkal tu pin-ku, palatateng' a katalawan ci salengacay suleda a kung-cu asaan. pakazih tu mahiniay a kawaw katalawan asa, Sabeleng sa ku heni mingitid tu niikecan a pin-ku niya padek a wina, azihan mabahbah ni Salengacay suleda a kung-cu. mazateng tu niya padek a wina, mitudung tu ciniza tu siimelang tu nu balucu'ay, malaheci ku pahengad ci salengacay suleda a kung-cuan. kitin han ni Salengacay suleda a kung-cu ciniza micumud tu eli'ay a luma' mihibang, pananum han niza, kya padek a wina a caay tu kahica nasaan cinizaan hawsa, lalid sa miikec tu siledekay a pin-ku, ya bihid mamisawacu' sa ku waway, aadupan amin hicasa sa u pihacengay tu ku mahiniay a kawaw sa, bilil sa maduba' tayza i pisi'elaca pakatineng tu papituay apuyu'ay a tademaw, pataluma' a mipauzip ci Salengacay suleda a kung-cu. u kasa'timan sa, ci Salengacay suleda a kung-cu i piliyasan nu aadupan amin hawsa, makalat tu niza kya siledekay a pin-ku nipabelian niya padek a wina, kilul satu mabulit i sasa, maazih niya padek a wina ku ka hini, matineng tu nikabihkac lipahak sa. yu milasul a tayza i bukubu ciniza hawsa tatungus sa malikeluh ku nikabali udad maazih kya papituay apuyu'ay a tademaw atu katuuday aadupan tayni, uyzasa pakayza mulaliw i masakayakayay u katalawan a tepad. papituay apuyu'ay a tademaw caay kangazah mikilul tya padek a wina tayza i tukun nu tepad. padek a wina tizeng sa i tukun nu tepad caay kalemed madingki tu nu tabakiay a kalapiyat debay satu i tepad mapatay tu, ya papituay apuyu'ay a tademaw taluma' satu tya eli'ay a luma' itawya u sansandeban tu. papituay apuyu'ay a tademaw ceku'k sa pakazih ci Salengacay suleda a kung-cu mahiza u mapatayay kubi', biyalaw sa ahicaen sa. papituay apuyu'ay a tademaw caay kalesem amitadem tu mahizaay u balu kasalungan ni salengacay suleda a kung-cu, u heni uyza u nu galasuay atu kimay tu niseyki tu cacay a kapangan, sademian salabii sa misebeng cinizaan. cacay tu a mihcaan hawsa, izaw kya malakapahay u Bow-lu-liay a Wang-ce atu ci Salengacay suleda a kung-cu masasuazih kasenun sa masasunamuh, cekuk sa ciniza amatine tu kapatay ni Salengacay suleda a kung-cu pulung sa tayza i nuayawan a kapangan niza, lalum sa misuayaw ci Salengacay suleda a kung-cuan amikisu miliyas. nika uyni a nikisu kacekukan manengil tu ci Salengacay suleda a kung-cu, saca u nu Bow-lu-li-an a wang-ce tu sakay saayaway a kisu niza sazakuzay malaheci tu mahulak tu kya nitimaay niya padek a wina. papituay apuyu'ay a tademaw pakazih tu kanengil ni Salengacay suleda a kung-cu hawsa, salipahak sa misatebutebud musalukyaw, sazikuzay Bow-lu-li-an a wang-ce abibi han niza ci Salengacay suleda a kung-cu, pazeng han niza i subayua aenengan, amikukay miliyas tya paputuay apuyu'ay a tademaw, mikilul ci Bow-lu-li-an wang-ce tazayza i bukubu a luma' niza. mahiza sa, Salengacay suleda a kung-cu atu Bow-lu-li-an a wang-ce kapah mapadaesu lipahak tu kuni kauzip nuheni. namakayniay a nasulitan nasakamuan atu natinengan</FORM>
        <FORM kindOf="standard">Salengacay soleda a kong-co (kamo no Holam: ". Salengacay soleda a kong-co (kamo no A-me-li-ka: "Snow White and the Seven Dwarfs) han nipatahkal i 1937 a mihcaan, no ti-se-ni saayaway o micidekay ko kapah tanayo'ay a iga no mangga, o no A-me-li-kaay a iga i likisi o saayaway sikolitay tanayo'ay a iga no mangga, nisomadan misoli makay Oo-coo "kelin aazihan no wawa a kongko", no kongko a codad "Salengacay soleda a kong-co" kongko Salengacay soleda a kong-co yo lotongay henay hawsa, mapatay to ko wina, siacawa aca ko wama. oyzasa, padek a wina niza o makatalay a mapalaway. padek a wina niza izaw ko matinengay patobeli to kaliyohan a Di'to a dadingo. paydemiad, mipalita kya padek a waina to ya Di'to a dadingo, "Di'to a dadingo, Di'to a dadingo, tiniay a kanatalan, cima ko salongayan?" ano patobeli han niya Di'to a dadingo kiso ko salonganay han niza sa, a caay to kasawaco' nkya Salengacay soledaa kong-co, oyzasa ya peton a wina lihanaw to ka salongan ni Salengacay soleda a kong-co ano izaw ko cacay a demiad pikapahan to no ozipay, sato todawa han niza kya tatayna a koli iso hizaen o sitongosa paydemiaday mikawaway to miasikay milisimed to bokobo han niza, katokoh to cacay a demiad, ya Di'to a dadingo patobeli han niza kya padek a wina i kanatalay izaw henay ko cacay a tatayna kasalonganan kiso han niza, mabaloco' malinges to ciniza. sakamo sa kya Di'to a dadingo, "o bilbil niza somanah mahiza o balo kasomanah, lomeni' ko bokes mahiza o tan-mo a kilangan, salenga'c ko banges mahiza o soleda." padek a wina matineng to a mipatay ci Salengacay soleda a kong-co, sato micolcol tya miadopay a tademaw ladayen ci Salengacay soleda a kong-co patayzaen i landaway a lototokan mipelo' to balo patay' han to, mamin sa patay hanto ciniza, a izaw ko sakatineng a mapatay, padek a wina misalongoc tya miadopay a tademaw alaen ko baloco' ni Salengacay soleda a kong-co pazengen i hako pabeli han kako. sato, miadopay a tademaw pakazih ci Salengacay soleda kong-co to salongan caay kalesem mipatay cinizaan, sakamo han to niza ano caay patayen niya padek a winw kiso, a caay piales, bahbahan niza pasayzaen i kilakilangan papilaliw, kabili molaliw tahdikoc amana to kataloma' haniza. salengacay soleda a kong-co i kilakilangan malikeloh ko katooday aadopan, i pipadang no heni, matepa to ni salengacay soleda a kong-co ko no eli'ay a loma' (o loma' no papitoay apoyo'ay a tademaw). . kya papitoay apoyo'ay a tademaw nayi' sa ko lawad malo', maazih ni Salengacay soleda a kong-co ko loma' no heni sasibod sa, zateng sa hakay nayi' ko ina no heni, pabaloco' sato misobelid mala wina no heni, miasik to loma' no heni. kilol sato yo mangelo' to nisademiadan ci Salengacay soleda a kong-co, tayza sato i kakabian mihibang, maazih ko pitoay a lilal, paycacay a lilal izaw ko nisolitan a ngangan, paso: matineng amin to kawaw, hinabaloco'ay, lipahakay mabi'ay a cilekay, masikazay a di'to, basingay dongi ato cayay ka tatodong a ti'kok. Salengacay soleda a kong-co patay to no ngelo', taenang sa aso' to ko labi'. taloma' to kya papitoay apoyo'ay a tademaw hawsa, matawid pakazih to ya paycacay a sasingalan sidingki to amin, nasa izaw ko micomoday no makatalay a di'to sa, katokoh bohat to pada maazih to ci Salengacay soleda a kong-co, tya kapah sato ko baloco', papitoay apoyo'ay a tademaw mikawaw toway to kasalimolak a lokyaw haynamoh to katayni ni salengacay soleda a kong-co mala o i laboay to a tademaw i loma'. i bokobo, padek a wina tizeng sa i noayawan niya Di'to dadingo pakatineng cinizaan miadopay a tademaw mapabeli to niza kako to kapatayan a sakatineng ni Salengacay soleda a kong-co han niza, sakamo han niya Di'to dadingo ciniza izaw hena ci Salengacay soleda a kong-co, moeneng i no eli'ay a loma' to no papitoay apoyo'ay a tademaw, niikec niza sa o baloco' no paboy. masakonga' kya padek a wina, linges sa sabilil sato mocolil tayza i sasa pisinga'an to tood malingato milekawaw amicoay ci Salengacay soleda a kong-coan. malingato to mitanam misengel to zomaay no Di'toay a sapayo ngay o ozip mala o balakiay a tatayna, sangaleb misanga' aca to cacay o siledekay a pinko, sapakaen ci salengacay a kong-coan, ngay tahadaoc mahiza o mapatayay ko bi', sangaleb o tatenga'ay mapata to ciniza asaan kya papitoay apoyo'ay a tademaw a mitadem cinizaan. "amiholak to tima' "a miliyas to mahini mapatayay a nikabi'" oyza o tatenga'ay a sasomidang saayaway a nikiso kya kapah". padek a wina caay kahica sa toyni sakay cinizaan o katalaw ato matena', sato tataytay tayza i no eli'ay a loma', katayzaay niya papotoa apoyo'ay a tademaw i pikawawan to si'elac hawsa a palima cinizaan. padek a wina i katayzaan niya papitoay apoyo'ay a tademaw i zazan no eli'ay a loma', mikilolay cinizaan i tanga'h izaw ko tosa tabakiay a palang "milabong to sakapatay a nisolitan a howa", mobahel koheni tayza i pabaw no kilang a miazih ko mahicahicaay a kawaw. aadopan amin maazih kya padek a wina makay kanas patahkal to pin-ko, palatateng' a katalawan ci salengacay soleda a kong-co asaan. pakazih to mahiniay a kawaw katalawan asa, Sabeleng sa ko heni mingitid to niikecan a pin-ko niya padek a wina, azihan mabahbah ni Salengacay soleda a kong-co. mazateng to niya padek a wina, mitodong to ciniza to siimelang to no baloco'ay, malaheci ko pahengad ci salengacay soleda a kong-coan. kitin han ni Salengacay soleda a kong-co ciniza micomod to eli'ay a loma' mihibang, pananom han niza, kya padek a wina a caay to kahica nasaan cinizaan hawsa, lalid sa miikec to siledekay a pin-ko, ya bihid mamisawaco' sa ko waway, aadopan amin hicasa sa o pihacengay to ko mahiniay a kawaw sa, bilil sa madoba' tayza i pisi'elaca pakatineng to papitoay apoyo'ay a tademaw, pataloma' a mipaozip ci Salengacay soleda a kong-co. o kasa'timan sa, ci Salengacay soleda a kong-co i piliyasan no aadopan amin hawsa, makalat to niza kya siledekay a pin-ko nipabelian niya padek a wina, kilol sato mabolit i sasa, maazih niya padek a wina ko ka hini, matineng to nikabihkac lipahak sa. yo milasol a tayza i bokobo ciniza hawsa tatongos sa malikeloh ko nikabali odad maazih kya papitoay apoyo'ay a tademaw ato katooday aadopan tayni, oyzasa pakayza molaliw i masakayakayay o katalawan a tepad. papitoay apoyo'ay a tademaw caay kangazah mikilol tya padek a wina tayza i tokon no tepad. padek a wina tizeng sa i tokon no tepad caay kalemed madingki to no tabakiay a kalapiyat debay sato i tepad mapatay to, ya papitoay apoyo'ay a tademaw taloma' sato tya eli'ay a loma' itawya o sansandeban to. papitoay apoyo'ay a tademaw ceko'k sa pakazih ci Salengacay soleda a kong-co mahiza o mapatayay kobi', biyalaw sa ahicaen sa. papitoay apoyo'ay a tademaw caay kalesem amitadem to mahizaay o balo kasalongan ni salengacay soleda a kong-co, o heni oyza o no galasoay ato kimay to niseyki to cacay a kapangan, sademian salabii sa misebeng cinizaan. cacay to a mihcaan hawsa, izaw kya malakapahay o Bow-lo-liay a Wang-ce ato ci Salengacay soleda a kong-co masasoazih kasenon sa masasonamoh, cekok sa ciniza amatine to kapatay ni Salengacay soleda a kong-co polong sa tayza i noayawan a kapangan niza, lalom sa misoayaw ci Salengacay soleda a kong-coan amikiso miliyas. nika oyni a nikiso kacekokan manengil to ci Salengacay soleda a kong-co, saca o no Bow-lo-li-an a wang-ce to sakay saayaway a kiso niza sazakozay malaheci to maholak to kya nitimaay niya padek a wina. papitoay apoyo'ay a tademaw pakazih to kanengil ni Salengacay soleda a kong-co hawsa, salipahak sa misatebotebod mosalokyaw, sazikozay Bow-lo-li-an a wang-ce abibi han niza ci Salengacay soleda a kong-co, pazeng han niza i sobayoa aenengan, amikokay miliyas tya papotoay apoyo'ay a tademaw, mikilol ci Bow-lo-li-an wang-ce tazayza i bokobo a loma' niza. mahiza sa, Salengacay soleda a kong-co ato Bow-lo-li-an a wang-ce kapah mapadaeso lipahak to koni kaozip noheni. namakayniay a nasolitan nasakamoan ato natinengan</FORM>
    </S>
</TEXT>