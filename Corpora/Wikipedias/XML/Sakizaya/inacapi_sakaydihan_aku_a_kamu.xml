<?xml version="1.0" ?>
<TEXT id="Wiki_Sakizaya_inacapi_sakaydihan_aku_a_kamu" xml:lang="pwn" source="Paiwan Wikipedia, article: inacapi_sakaydihan_aku_a_kamu" copyright="CC BY-SA" citation="inacapi_sakaydihan_aku_a_kamu. (2024, December 07). In Wikipedia [Paiwan]. https://pwn.wikipedia.org/wiki/inacapi_sakaydihan_aku_a_kamu" BibTeX_citation="@misc{Wiki_pwn_inacapi_sakaydihan_aku_a_kamu, title = inacapi_sakaydihan_aku_a_kamu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/inacapi_sakaydihan_aku_a_kamu} }">
    <S id="0">
        <FORM kindOf="original">== kakiliman == inacapi sakaydihan aku a kamu inacapi sakaydihan aku a kamu, u wayway laecus mikitabaki tu kakawaw, u nitidengan laecus mikitabaku tu kapah, u nikatineng laecus mikitabaki tu kakatinengan, nikaydih laecus mikitabaki tu tineng nu udip, amana kabaludu mabalucu' tahekal, anu cay kalalucek ladayen aku, u nikasa dakadakay woda sa nidatengan nu udip, u pacebaay a nikaudip u harida tu, winisa nabalucu' ami dateng nipalemang misaidaw, nipalemang nidatengan madayum nika nayay tu naming. anu ku nipidateng sa.kaw tuki kumiedapay, anu caay pakatepa tu nipatecek sa, katahekal miadih tu pahelak sananay a adihan, nika tada yadah ku nipidateng nay i kulaheci. u tatama sakadihian sa wawa henay u baluhay atiti, balaki tusa u kubesitay a titi, u tatayna sa madayum maydih tu malakapahay, maka i tu mikitabakiay a tatayna kuydih, wawahenay sa hida u atay kuydih, anu balaki tu sa mupapa tu atay nubaluwang, u tatama anu maydih tisuwan sa hamin sa pabi lakunisa sa, anu ka i sa mahida u palangih a adihan tawa han. nika udipan inayay ku ledu sananay a kapahay a kawaw, utademaw hananay cay kaw paudipay bangcalay naming idaw aca ku picih, nika minanam misa Kaliyah misa apa misaungeng, alaw makatepa tu cacanan a kawaw sa, saycan ku yadahay a kamu, u yadahay kukamu a tademaw sa, amana pipuelac. . nikalacawaw, idaw tusa ku sasakamuen, u malalungun han, u cacay sa hayni kapatay, anu tatusa maladay sa widasa nikaudip a nikaladay, imahini naynay i ku cacanan cay kasasu sakamu nayay ku sasakamuen nay ku hicahica, u mahidaay a nukaudip sa u malalungun han kuyda, matineng tisuwan matineng maydih tisuwan cay pakalalum tisuwan pakatawa u mahiniay han kya u sakapahay a nikaudip hayni kapatay. yadahay akawa anu yadah ku pidateng sa adada ku tangah, mabuhat ku tangah sakadihian sa, sisa odaw ku kamu sakamu han, anu maydih midang tayda han, amana kadangidi, anu kapah sa calungcing han, anu mahicay kya, nikaydaan han . nikaudip apuyu' sudikud inayay tu, anu icuwa alaw mitadem nayay tu, sisa salihalay han maudip, mihica atayda, sisa patasasa tu kumahidaay a nidayeng yu ! Katukuhan tu kumihca nu udip, makatepa kita cay tu kaydih tu masasumidangay a kawaw, wida sa u cayay pi liyas tisuwan a tademaw, u tatengaay a tademaw sa cedek sa kukamu dihemay sa u midatengay tisuwan atademaw, sakapahay a sasukapah, sadep sa pacabay !. Katuuday a tatayna mipili aca masatedep, cay kaw nikautiih nu wayway, wida sa mangelu'! cay kaydih musakamu, widasa hina cacay misa aniwyiw masacacay. yu makatepa tu tatengaay a midamaay sa, u kakaydihan micangday sa inayay, amana pakay balucu' tu nimisalaecusay tisuwan a tademaw, u kapahay pakalihalay tisuwan u makatalay pakaicelang tisuwan u naynayay atademaw mitilun tisuwan sakapahay a tademaw madateng ita. . matatungusay a nika pacekil, u tatayna kanca katineng anu kapahkapah ku tungus namu caay pakademec tu nu malacaway, anu hicahica sa ku laway maka i tisuwan, makai sa amana palutatenga, widasa, u sapabeli' nida nayay kuni kasasulitan u laway acacay! u silumaay a tatama i udip nu misu pahelak tu aniwyuw , alaw han palu tatenga kisu maydih sa u ceba kuyda, muwala kisu tu tuki a pacabay ci nidaan, sudikud sa hamin han nida pabi kuy dih nida tu cay kaydih kaku sat u acawa nu udip uceba kuyda! sakamu sa kisu wicanan ku kaydihan nisu cinidaan, siacawa tu simamidang i hekal widasa u tatayna ku bahel sananay a tayda sisa tanu uning sat uku ngangan mapesi ku nikaudip! misanay i ku tatama tu tatayna, patelac kaku sa taluma' tu i luma' nu udip, mahidasa, saapaapa sa maudip mahida nacayay kasukawaw. nikadawmi nu balucu'aku asipabi aku tu matinengay takuwan a tademaw, u kalisiw aku sapaliwan aku tu kapahay a tademaw. u nipiliwkay aku sipabeli aku tu matinenga tu patelac a tademaw, u pasusunay caay kakau piliwkay caay kaku pisulul, u misamawmaway caay kaku pisulul nayay ku hatidaay a ku abili'. yu museday ku lusa sa, ya liwan u sapaicelang, anu metalaw nay i ku laheci sa amana kasingalih tu cimacima a tademaw, u cacanan a kawaw i nayay ku mikawaay paca liway aca, wida acacay u cayay palu tatenga, u palu tatenga anu madayum ma ala caay kasaetim, sisa anu palulaecusen nu taw dateng han may yadah ku nipaayaw isu haw, sadepen ku udip, anu maydih kaydihan nu taw, kaluayaw maydih tu udip. sakamu sa kutaw masumad kisusa, caay kaku kasumad, widasa usayku ku sitatudungan, kiya u nikapacekil pasubana' takuwa hicaen musikul ku udip. i kitakit idaw tusa ku sasakamun u tuki cayay tu kananukas sa, u tahekalay a kamu amana pacedek tu taw, amana pakalakalat tu sasakamun, amana paceba kya lihalay manamuh, tam daw tu tamda sakapahay ani kalaluung sa cay pilunguc tu canan. balaki tu haw sametek han kupiadih, ayda matineng tu kaku amana pisungaay tu cacanan a situngusay, nikaudipan sakapah hank u udip nu udip, nayayku kapah sananay a nikaudip, saicelang han maudip, nikaudipan misadakdakay a maudip, u cacay aminabaay nu tatuni', niculilan tu demaad atu balibali udadudad sienaw sa, hetik sa ikitakit nu kinacacay haynika hada adauc. .</FORM>
        <FORM kindOf="standard">== kakiliman == inacapi sakaydihan ako a kamo inacapi sakaydihan ako a kamo, o wayway laecos mikitabaki to kakawaw, o nitidengan laecos mikitabako to kapah, o nikatineng laecos mikitabaki to kakatinengan, nikaydih laecos mikitabaki to tineng no odip, amana kabalodo mabaloco' tahekal, ano cay kalalocek ladayen ako, o nikasa dakadakay woda sa nidatengan no odip, o pacebaay a nikaodip o harida to, winisa nabaloco' ami dateng nipalemang misaidaw, nipalemang nidatengan madayom nika nayay to naming. ano ko nipidateng sa.kaw toki komiedapay, ano caay pakatepa to nipatecek sa, katahekal miadih to pahelak sananay a adihan, nika tada yadah ko nipidateng nay i kolaheci. o tatama sakadihian sa wawa henay o balohay atiti, balaki tosa o kobesitay a titi, o tatayna sa madayom maydih to malakapahay, maka i to mikitabakiay a tatayna koydih, wawahenay sa hida o atay koydih, ano balaki to sa mopapa to atay nobalowang, o tatama ano maydih tisowan sa hamin sa pabi lakonisa sa, ano ka i sa mahida o palangih a adihan tawa han. nika odipan inayay ko ledo sananay a kapahay a kawaw, otademaw hananay cay kaw paodipay bangcalay naming idaw aca ko picih, nika minanam misa Kaliyah misa apa misaongeng, alaw makatepa to cacanan a kawaw sa, saycan ko yadahay a kamo, o yadahay kokamo a tademaw sa, amana pipoelac. . nikalacawaw, idaw tosa ko sasakamoen, o malalongon han, o cacay sa hayni kapatay, ano tatosa maladay sa widasa nikaodip a nikaladay, imahini naynay i ko cacanan cay kasaso sakamo nayay ko sasakamoen nay ko hicahica, o mahidaay a nokaodip sa o malalongon han koyda, matineng tisowan matineng maydih tisowan cay pakalalom tisowan pakatawa o mahiniay han kya o sakapahay a nikaodip hayni kapatay. yadahay akawa ano yadah ko pidateng sa adada ko tangah, mabohat ko tangah sakadihian sa, sisa odaw ko kamo sakamo han, ano maydih midang tayda han, amana kadangidi, ano kapah sa calongcing han, ano mahicay kya, nikaydaan han . nikaodip apoyo' sodikod inayay to, ano icowa alaw mitadem nayay to, sisa salihalay han maodip, mihica atayda, sisa patasasa to komahidaay a nidayeng yo ! Katokohan to komihca no odip, makatepa kita cay to kaydih to masasomidangay a kawaw, wida sa o cayay pi liyas tisowan a tademaw, o tatengaay a tademaw sa cedek sa kokamo dihemay sa o midatengay tisowan atademaw, sakapahay a sasokapah, sadep sa pacabay !. Katooday a tatayna mipili aca masatedep, cay kaw nikaotiih no wayway, wida sa mangelo'! cay kaydih mosakamo, widasa hina cacay misa aniwyiw masacacay. yo makatepa to tatengaay a midamaay sa, o kakaydihan micangday sa inayay, amana pakay baloco' to nimisalaecosay tisowan a tademaw, o kapahay pakalihalay tisowan o makatalay pakaicelang tisowan o naynayay atademaw mitilon tisowan sakapahay a tademaw madateng ita. . matatongosay a nika pacekil, o tatayna kanca katineng ano kapahkapah ko tongos namo caay pakademec to no malacaway, ano hicahica sa ko laway maka i tisowan, makai sa amana palotatenga, widasa, o sapabeli' nida nayay koni kasasolitan o laway acacay! o silomaay a tatama i odip no miso pahelak to aniwyow , alaw han palo tatenga kiso maydih sa o ceba koyda, mowala kiso to toki a pacabay ci nidaan, sodikod sa hamin han nida pabi koy dih nida to cay kaydih kako sat o acawa no odip oceba koyda! sakamo sa kiso wicanan ko kaydihan niso cinidaan, siacawa to simamidang i hekal widasa o tatayna ko bahel sananay a tayda sisa tano oning sat oko ngangan mapesi ko nikaodip! misanay i ko tatama to tatayna, patelac kako sa taloma' to i loma' no odip, mahidasa, saapaapa sa maodip mahida nacayay kasokawaw. nikadawmi no baloco'ako asipabi ako to matinengay takowan a tademaw, o kalisiw ako sapaliwan ako to kapahay a tademaw. o nipiliwkay ako sipabeli ako to matinenga to patelac a tademaw, o pasosonay caay kakao piliwkay caay kako pisolol, o misamawmaway caay kako pisolol nayay ko hatidaay a ko abili'. yo moseday ko losa sa, ya liwan o sapaicelang, ano metalaw nay i ko laheci sa amana kasingalih to cimacima a tademaw, o cacanan a kawaw i nayay ko mikawaay paca liway aca, wida acacay o cayay palo tatenga, o palo tatenga ano madayom ma ala caay kasaetim, sisa ano palolaecosen no taw dateng han may yadah ko nipaayaw iso haw, sadepen ko odip, ano maydih kaydihan no taw, kaloayaw maydih to odip. sakamo sa kotaw masomad kisosa, caay kako kasomad, widasa osayko ko sitatodongan, kiya o nikapacekil pasobana' takowa hicaen mosikol ko odip. i kitakit idaw tosa ko sasakamon o toki cayay to kananokas sa, o tahekalay a kamo amana pacedek to taw, amana pakalakalat to sasakamon, amana paceba kya lihalay manamoh, tam daw to tamda sakapahay ani kalaloong sa cay pilongoc to canan. balaki to haw sametek han kopiadih, ayda matineng to kako amana pisongaay to cacanan a sitongosay, nikaodipan sakapah hank o odip no odip, nayayko kapah sananay a nikaodip, saicelang han maodip, nikaodipan misadakdakay a maodip, o cacay aminabaay no tatoni', nicolilan to demaad ato balibali odadodad sienaw sa, hetik sa ikitakit no kinacacay haynika hada adaoc. .</FORM>
    </S>
</TEXT>