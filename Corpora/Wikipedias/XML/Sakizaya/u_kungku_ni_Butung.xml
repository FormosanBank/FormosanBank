<?xml version="1.0" ?>
<TEXT id="Wiki_Sakizaya_u_kungku_ni_Butung" xml:lang="pwn" source="Paiwan Wikipedia, article: u_kungku_ni_Butung" copyright="CC BY-SA" citation="u_kungku_ni_Butung. (2024, December 07). In Wikipedia [Paiwan]. https://pwn.wikipedia.org/wiki/u_kungku_ni_Butung" BibTeX_citation="@misc{Wiki_pwn_u_kungku_ni_Butung, title = u_kungku_ni_Butung, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_kungku_ni_Butung} }">
    <S id="0">
        <FORM kindOf="original">== kungku ni Butung == i kasummadan idaw ku kungku nu babalaki tu ciButungan hananay, cacay kya limecedan nu nyadu' ci Kilmi ku ngangan nida, cacay a sananal, cihal sa henay ku demiad, muawit tu tusaay a bakici tayda i tebun amidadum, katukuh i tebun " u nanamtu katukuh i tebun kasenun sa mubatung tu bakici i tebun" mamin mubatung tu bakici, amitengteng ci nida, i cuwa saw ci/cay kau matengteng kya bakici, sakinatusa nida mutengteng sa, tadu culal saca ku cacay a masakapahay, matawid ci Kilmi, misamanman tu amulaliw cinida, tela' saca ku ngiha' nya masakapahay. sakamu sa tu "edi'aw amana katalaw tu waku." satu ci Butung ici Kilmian, masemel ci Kilmi makadih ci Butungan, sakasaan u duma ku nikalakapah ni Butung, ma'kek ci Kilmi, matenes sa tawya masamata, dawis han tu ni Butung ku bakici ni Kilmi "na na na awitaw aku ku nanum isu" han tu niButung ci Kilmi, laday sa tu ku heni taluma'. katukuh i luma' hantu ni Kilmi, mamin mitengil ku babalaki ni Kilmi sa, matatungus satu tu heniyan, amalacawa, nanutawya malakadabu tu nina luma' ci Butung, anu mihicahica ci Butung i hekal sa, u dayhiw tu nina luma' ci Butung. midindic ci Butung i tawya u pimihkacan nu binawlan i tawya a demiad, miladay ci Butung tu binawlan taumah mibihkac ku sausi, taluma' satu ci Butung mapedped nu ayam ci Butung taluma' adih han ku nu taw sa, cacay tusa ku nikaalaan, tapal satu ku katuuday u mahicahicaay aca saw ci Butung a tademaw, nanutawya matineng tu amin ku binawlan tu nika idaw ku mahiniay a tademaw, namakacuwacuwaay a tademaw, tayni twamin i luma' nu kakadabuwan ni Butungan. amiadih tu nikaumahicahicaay aca ci Butung saw, saan amin ku balucu' nu katuuday amiadih. nanutawya sakatinengan tu nu payniyaniyadu' ci Butung piayaman nu nyadu' nanutawya matineng tu amin ku payniyaniyadu'ay tu ci Butung, u duma mihcan pibutingan tu nu nyadu' mumul tu amin ku selal nu niyadu', ci Butung hatu ci Butung, masadep misanga' tu culen i luma', makadih ku kakadabuwan sa lingaling sa ku tangah ci Butungan, u pila'disan nu binawlan ayda a demiad, sakamu han nu kakadabuwan ci Butung sakamu "Butungaw paladisan ayda sa ku mumul tu kisu saw?" han nu kakadabuwan ci Butung, i cuwa saw caay pilingling aca tu kamu nu kakadabuwan, itida tu misanga' tya culenan, matenes palitaan aca nu kakadabuwan, mahida tu ku nipatubeli nida, kina tulutulu ku wama nu kakadabuwan musakamu sa tedep satu, cay katenes miadih aca sa, mahida tu ci Butung, caay kanahnah misanga' tu culen. malibut tu ku kakadabuwan a musakamu satu pilinga' ci Butungan. mapedped nu buting taluma' amakatukuh tu kalahukan, lekal satu ci Butung maladay tu atu ali, mumuku tu tabukud tahekal, katukuh i sasa nu kilang sa, mueneng hen aca, sakamu hantu nu ali "masakalah tu han sa, kamueneng hen aca saw!" hantu nu ali ci Butung. nika patukil satu ci Butung "caay henay kaw kalahukan amisahica tu!" saan ci Butung patukil, mangaleb tu ku sakalah nu ali nida, amacapi tuway ku kalahukan sa, lekal satu ci Butung, awaw satu tu ali papiba'tung tu tabukud i al'alduwan, dateng satu ku ali nida. "u al'alduwan aicuwa miba'tung?" satu ku langiwngiw, palita satu,"aliyaw inayi' ku nanum sa aicuwa miba'tung tu tabukud saw?" patukil satu ci Butung, nika apacici tu apapiba'tung tu tabukud, cay tu pakadungdung ku ali ni Butung sakamu han tu nida, muliyaw ba'tung satu ku ali ni Butung, ciba' satu ku nikahetik nu tabukud, tengteng hantu nida ku tabukud, namahida matumes nu buting ku tabukud, kitatusa hantu nu heni a mutengteng, adih satu ku nikaala, tununamuh satu ku heni a tatusa tayda i kakalahukan nu binawlan, katukuh belun hantu nu heni kya buting, tabatabakiyay a buting, mainal tu amin ku selal tu heniyan a tatusa, macunus tu ku nikanamuh nu binawlan ici Butungan. misaculen ci Butung nanutawya manamuh tu ku kakadabuwan ni Butung, namahida satu mikaykung tu ku selal nu nyadu', amalingatu tu paluma tu habay atu panay, inay' tu amin ku lawad nu selal malingatu tu amikaykung tu umah, nika adihan ci Butung, madepuc misanga' tu culen, kina tulutuluan nu babalaki nu kakadabuwan a musakamu sa i cuwa ku nikasumad, mahida tu madepuc misanga' tu culen. mabalucu' tu maydih a mubahbah ku wama ni Kilmi ci Butungan. ci katenes lekal satu ci Butung muwala tu katalalan atu kelakela' a pataumah tu culen, tahekal sa ci Butung kita tudutudu' tu amin ku binawlan tu ci Butungan tada' u makasicay kadabu saan amin ku katuuday tu ci Butungan, nika caay pilinga' tu nipitudu' nu tau ci Butung, pacici tu a pataumah tu nisanga'an nida tu culen i umaumahan, makadih ku malukay i ci Butungan lingaling sa amin ku tangah. nipitastas nu culen katukuh ci Butung i umah, silac han tu ni Butung kya culen amin, lineng hantu nida sa, ngengngengngeng satu kya culen, tabaki ku suni malecad tu nikalalabalaba' nu sinsyatay ku suni, makek amin ku malukay paengaw miadih, mabiyalaw amin uycana kuyda sakyai. makek amin paengaw mudaang. lumeni' satu kitapuku matahepu nu langbul, u i baaday a nyadu' makatengil amin tu suni nu culen, adihan ku kilang hacacacacay han mulungad, inaynai' ku liwaliwan aca nu mulangaway mamin malungad, cikatenes mahamin tu makaykung ku umah, u nilungadan nu culen tu kilang cuduhen nu culen patalilis inay' tu ku liwan tamelac satu ku umahumahan. malingatu paluma tu habay mamin satu mikaykung ku binawlan, apaluma tu habay atu panay, adihan ku nipaluma nu taw sa, u habay, ancaay kaw habay sa, u panay atu kucim, adih han ku ni Butung sa u bangah u tamulak atu luni, tayni satu i umah ku katuuday, makadih tu nipaluma ni Butung u tali, u bangah, u tamulak, sipasubana' hantu ku kakadabuwan, mangaleb aca ku nikalaetus sakay ci Butungan, hanca mipalita tu aca ici Butungan. nika a masumad aca kya haw ci Butung, kyu pulatek han tuway cinidaan, katukuh i pilangecan, muculu' ku binawlan tu habay atu panay sa, muculu' ci Butung tu tamulak nida atu bangah, pawali ku tau tu nilangec pawali ci Butung tu tamukak nida atu bangah, muculu' ku tau tu habay a patala suku sa muculu' cinida tu tamulak caay kalikut. kakasenengan kawaw mamin muculu' ci Butung tu nida, anipawaliyan tu bangah atu tamulak, pela' hatu nida paadih i tawan tu nilacul. pela' han sa, waw, mabahka amin ku katuuday, malalihulihud tu amin ku tayniay amilinguud, "u mahicaay a tademaw ci Butung?" satu amalalihud, nanutawya, malingatu tu ku binawlan amalalihud, maydih apalatumuk ici Butungan i niyadu', nika kaiyan ni Butung, mubelih aca, mahiniyay a kawaw, matenes makatukuh tu i cuwacuway a niyadu', inay' tu ku cikatineng katukuh ayda mahida tu kungku nu niyadu'. sakataluma' ni Butubutung sakataluma' ni Butubutung katukuhan tu kyai ku kataluma'an ni Butung. "ataluma' tu kaku." han nida ci Kilmi. tengil satu ci Kilmi matawid ku balucu' satu. "amiladay kaku!" satu ci Kilmi, kelem sa ku balunu' ni Kilmi. "amiladay kaku!" satu patukil, miucil ci Kilmi. sakamu hatu ni Butung "maba'at ku luma' aku, anu tayda kita amukayakay tu tukal, nika anu mukayakay kita acaay pihuway i teban nu nikayakay, makatukuh tukya atawya mihuway". "hang!" satu ci Kilmi kyu maladay ku heni mukayakay tya tukal. caay pakahemhem ci Kimli cakat sa henay tu sakina tulutulu aaawasen, liyawen aca ni Butung amitulun ci Kilmi. "matineng tu." saan patukil ci Kilmi, kyu kitin hantu ni Butung, malingad aca mukayakay kuheni, makatukuh satu ku heni i pabaw, acacay tu ku aawasen nu kuku' ni Kilmi. tadu huway saca ci Kilmi, tuna "ana ana." satu ci Butung, cikatenes seday satu ku ibiiliyay ni Kilmi, adih satu ci Butung u tuud atu alisalap u tuud amin nu mukalatay, madihin ci Butung tu i niyadu'ay, kyu tasasa aca ci Butung pasubana' tu i niyaduay a binawlan. katukuh sa i tebateban ku nidebu ni Butung. uy satu ci Butung mu'uyuy tu niyadu'ay "abi~nawlan~ tengilen~ku kamu aku~ " saan ci Butung. muuyuy, makatengil ku binawlan taputah amin mitengil tu kamu nida, sakamu satu ci Butung "tengilen ku kamu nu maku, anu maluk kamu i umah pihaymawi i kamu tu liwliw nu sakaluk, makalata nu bau atu alisalap." han ni Butung ku binawlan. tengil satu ku binawlan palutatenga' tu kamu ni Butung, mamin musakamu ci Butung nadikudan inainayi' maadih ci Butung.</FORM>
        <FORM kindOf="standard">== kongko ni Botong == i kasommadan idaw ko kongko no babalaki to ciBotongan hananay, cacay kya limecedan no nyado' ci Kilmi ko ngangan nida, cacay a sananal, cihal sa henay ko demiad, moawit to tosaay a bakici tayda i tebon amidadom, katokoh i tebon " o nanamto katokoh i tebon kasenon sa mobatong to bakici i tebon" mamin mobatong to bakici, amitengteng ci nida, i cowa saw ci/cay kao matengteng kya bakici, sakinatosa nida motengteng sa, tado colal saca ko cacay a masakapahay, matawid ci Kilmi, misamanman to amolaliw cinida, tela' saca ko ngiha' nya masakapahay. sakamo sa to "edi'aw amana katalaw to wako." sato ci Botong ici Kilmian, masemel ci Kilmi makadih ci Botongan, sakasaan o doma ko nikalakapah ni Botong, ma'kek ci Kilmi, matenes sa tawya masamata, dawis han to ni Botong ko bakici ni Kilmi "na na na awitaw ako ko nanom iso" han to niBotong ci Kilmi, laday sa to ko heni taloma'. katokoh i loma' hanto ni Kilmi, mamin mitengil ko babalaki ni Kilmi sa, matatongos sato to heniyan, amalacawa, nanotawya malakadabo to nina loma' ci Botong, ano mihicahica ci Botong i hekal sa, o dayhiw to nina loma' ci Botong. midindic ci Botong i tawya o pimihkacan no binawlan i tawya a demiad, miladay ci Botong to binawlan taomah mibihkac ko saosi, taloma' sato ci Botong mapedped no ayam ci Botong taloma' adih han ko no taw sa, cacay tosa ko nikaalaan, tapal sato ko katooday o mahicahicaay aca saw ci Botong a tademaw, nanotawya matineng to amin ko binawlan to nika idaw ko mahiniay a tademaw, namakacowacowaay a tademaw, tayni twamin i loma' no kakadabowan ni Botongan. amiadih to nikaomahicahicaay aca ci Botong saw, saan amin ko baloco' no katooday amiadih. nanotawya sakatinengan to no payniyaniyado' ci Botong piayaman no nyado' nanotawya matineng to amin ko payniyaniyado'ay to ci Botong, o doma mihcan pibotingan to no nyado' momol to amin ko selal no niyado', ci Botong hato ci Botong, masadep misanga' to colen i loma', makadih ko kakadabowan sa lingaling sa ko tangah ci Botongan, o pila'disan no binawlan ayda a demiad, sakamo han no kakadabowan ci Botong sakamo "Botongaw paladisan ayda sa ko momol to kiso saw?" han no kakadabowan ci Botong, i cowa saw caay pilingling aca to kamo no kakadabowan, itida to misanga' tya colenan, matenes palitaan aca no kakadabowan, mahida to ko nipatobeli nida, kina tolotolo ko wama no kakadabowan mosakamo sa tedep sato, cay katenes miadih aca sa, mahida to ci Botong, caay kanahnah misanga' to colen. malibot to ko kakadabowan a mosakamo sato pilinga' ci Botongan. mapedped no boting taloma' amakatokoh to kalahokan, lekal sato ci Botong maladay to ato ali, momoko to tabokod tahekal, katokoh i sasa no kilang sa, moeneng hen aca, sakamo hanto no ali "masakalah to han sa, kamoeneng hen aca saw!" hanto no ali ci Botong. nika patokil sato ci Botong "caay henay kaw kalahokan amisahica to!" saan ci Botong patokil, mangaleb to ko sakalah no ali nida, amacapi toway ko kalahokan sa, lekal sato ci Botong, awaw sato to ali papiba'tong to tabokod i al'aldowan, dateng sato ko ali nida. "o al'aldowan aicowa miba'tong?" sato ko langiwngiw, palita sato,"aliyaw inayi' ko nanom sa aicowa miba'tong to tabokod saw?" patokil sato ci Botong, nika apacici to apapiba'tong to tabokod, cay to pakadongdong ko ali ni Botong sakamo han to nida, moliyaw ba'tong sato ko ali ni Botong, ciba' sato ko nikahetik no tabokod, tengteng hanto nida ko tabokod, namahida matomes no boting ko tabokod, kitatosa hanto no heni a motengteng, adih sato ko nikaala, tononamoh sato ko heni a tatosa tayda i kakalahokan no binawlan, katokoh belon hanto no heni kya boting, tabatabakiyay a boting, mainal to amin ko selal to heniyan a tatosa, maconos to ko nikanamoh no binawlan ici Botongan. misacolen ci Botong nanotawya manamoh to ko kakadabowan ni Botong, namahida sato mikaykong to ko selal no nyado', amalingato to paloma to habay ato panay, inay' to amin ko lawad no selal malingato to amikaykong to omah, nika adihan ci Botong, madepoc misanga' to colen, kina tolotoloan no babalaki no kakadabowan a mosakamo sa i cowa ko nikasomad, mahida to madepoc misanga' to colen. mabaloco' to maydih a mobahbah ko wama ni Kilmi ci Botongan. ci katenes lekal sato ci Botong mowala to katalalan ato kelakela' a pataomah to colen, tahekal sa ci Botong kita todotodo' to amin ko binawlan to ci Botongan tada' o makasicay kadabo saan amin ko katooday to ci Botongan, nika caay pilinga' to nipitodo' no tao ci Botong, pacici to a pataomah to nisanga'an nida to colen i omaomahan, makadih ko malokay i ci Botongan lingaling sa amin ko tangah. nipitastas no colen katokoh ci Botong i omah, silac han to ni Botong kya colen amin, lineng hanto nida sa, ngengngengngeng sato kya colen, tabaki ko soni malecad to nikalalabalaba' no sinsyatay ko soni, makek amin ko malokay paengaw miadih, mabiyalaw amin oycana koyda sakyai. makek amin paengaw modaang. lomeni' sato kitapoko matahepo no langbol, o i baaday a nyado' makatengil amin to soni no colen, adihan ko kilang hacacacacay han molongad, inaynai' ko liwaliwan aca no molangaway mamin malongad, cikatenes mahamin to makaykong ko omah, o nilongadan no colen to kilang codohen no colen patalilis inay' to ko liwan tamelac sato ko omahomahan. malingato paloma to habay mamin sato mikaykong ko binawlan, apaloma to habay ato panay, adihan ko nipaloma no taw sa, o habay, ancaay kaw habay sa, o panay ato kocim, adih han ko ni Botong sa o bangah o tamolak ato loni, tayni sato i omah ko katooday, makadih to nipaloma ni Botong o tali, o bangah, o tamolak, sipasobana' hanto ko kakadabowan, mangaleb aca ko nikalaetos sakay ci Botongan, hanca mipalita to aca ici Botongan. nika a masomad aca kya haw ci Botong, kyo polatek han toway cinidaan, katokoh i pilangecan, mocolo' ko binawlan to habay ato panay sa, mocolo' ci Botong to tamolak nida ato bangah, pawali ko tao to nilangec pawali ci Botong to tamokak nida ato bangah, mocolo' ko tao to habay a patala soko sa mocolo' cinida to tamolak caay kalikot. kakasenengan kawaw mamin mocolo' ci Botong to nida, anipawaliyan to bangah ato tamolak, pela' hato nida paadih i tawan to nilacol. pela' han sa, waw, mabahka amin ko katooday, malaliholihod to amin ko tayniay amilingood, "o mahicaay a tademaw ci Botong?" sato amalalihod, nanotawya, malingato to ko binawlan amalalihod, maydih apalatomok ici Botongan i niyado', nika kaiyan ni Botong, mobelih aca, mahiniyay a kawaw, matenes makatokoh to i cowacoway a niyado', inay' to ko cikatineng katokoh ayda mahida to kongko no niyado'. sakataloma' ni Botobotong sakataloma' ni Botobotong katokohan to kyai ko kataloma'an ni Botong. "ataloma' to kako." han nida ci Kilmi. tengil sato ci Kilmi matawid ko baloco' sato. "amiladay kako!" sato ci Kilmi, kelem sa ko balono' ni Kilmi. "amiladay kako!" sato patokil, miocil ci Kilmi. sakamo hato ni Botong "maba'at ko loma' ako, ano tayda kita amokayakay to tokal, nika ano mokayakay kita acaay pihoway i teban no nikayakay, makatokoh tokya atawya mihoway". "hang!" sato ci Kilmi kyo maladay ko heni mokayakay tya tokal. caay pakahemhem ci Kimli cakat sa henay to sakina tolotolo aaawasen, liyawen aca ni Botong amitolon ci Kilmi. "matineng to." saan patokil ci Kilmi, kyo kitin hanto ni Botong, malingad aca mokayakay koheni, makatokoh sato ko heni i pabaw, acacay to ko aawasen no koko' ni Kilmi. tado howay saca ci Kilmi, tona "ana ana." sato ci Botong, cikatenes seday sato ko ibiiliyay ni Kilmi, adih sato ci Botong o tood ato alisalap o tood amin no mokalatay, madihin ci Botong to i niyado'ay, kyo tasasa aca ci Botong pasobana' to i niyadoay a binawlan. katokoh sa i tebateban ko nidebo ni Botong. oy sato ci Botong mo'oyoy to niyado'ay "abi~nawlan~ tengilen~ko kamo ako~ " saan ci Botong. mooyoy, makatengil ko binawlan tapotah amin mitengil to kamo nida, sakamo sato ci Botong "tengilen ko kamo no mako, ano malok kamo i omah pihaymawi i kamo to liwliw no sakalok, makalata no bao ato alisalap." han ni Botong ko binawlan. tengil sato ko binawlan palotatenga' to kamo ni Botong, mamin mosakamo ci Botong nadikodan inainayi' maadih ci Botong.</FORM>
    </S>
</TEXT>