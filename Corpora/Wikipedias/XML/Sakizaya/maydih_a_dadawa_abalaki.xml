<?xml version="1.0" ?>
<TEXT id="Wiki_Sakizaya_maydih_a_dadawa_abalaki" xml:lang="pwn" source="Paiwan Wikipedia, article: maydih_a_dadawa_abalaki" copyright="CC BY-SA" citation="maydih_a_dadawa_abalaki. (2024, November 18). In Wikipedia [Paiwan]. https://pwn.wikipedia.org/wiki/maydih_a_dadawa_abalaki" BibTeX_citation="@misc{Wiki_pwn_maydih_a_dadawa_abalaki, title = maydih_a_dadawa_abalaki, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/maydih_a_dadawa_abalaki} }">
    <S id="0">
        <FORM>maydih a dadawa abalaki u adidiay a dakedaw kaku, a adidien ku tuwa' nu suni, nika halhalen nikabalaki tu aku, a malatabakiay kaku a dakedaw, a taneng tabakien ku tuwa' nu suni, nay matengil nu katuuday kaku, lilucen saicelang tu suni. u adidiay a kaku, adidiay a taku taneng haymawhan midanguy, nika halhalen tu nikabalaki aku, amalatabakiay a kaku, mihatebut i tabakiay a sauwac, a mapulung minkita limulak a midanguy. u adidiay a ayam kaku, a taneng misalebu lebud i lala', caay ka pakabahel. nika halhalen tu nikabaki aku, amalatabakiay a ayam kaku, cebalen i tabakiay a sakubad, a mubahel tayza i talakaway a tapuku. u adidiay a kaku, ataneng hanu adidiay a cihek aku, mitebing tu kilang nu papah, nika halhalen tu nikabalakiay aku, amalatabakiay a kaku, mitebing tu yadahay a tuud hanu tanayaay a liel aku, ataneng makanen ku asu'ay a kilang nu papah. u adidiay a bau' kaku, i pabaw adidiay ciid nu kilang taneng malulud, nika halhalen tu nikabalakiay aku, amalatabakiay a bau' kaku, i kilakilangan takecen ku satabakiay a kilang. atu mapulung minkita a mababalakas, u adidiay a zo kaku, ataneng i nanum a miemek' tahkal ku adidiay , nika halhalen tu nikabalakiay aku, amalatabakiay a zu kaku, mipes tu yadahay a nanum hanu tanayaay a cihek aku, a manamuh mililuc kalamkamen mapulung itakuwanan.</FORM>
    </S>
</TEXT>
