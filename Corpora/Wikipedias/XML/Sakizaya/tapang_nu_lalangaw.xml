<?xml version="1.0" ?>
<TEXT id="Wiki_Sakizaya_tapang_nu_lalangaw" xml:lang="szy" source="Sakizaya Wikipedia, article: tapang_nu_lalangaw" copyright="CC BY-SA" citation="tapang_nu_lalangaw. (2025, May 05). In Wikipedia [Sakizaya]. https://szy.wikipedia.org/wiki/tapang_nu_lalangaw" BibTeX_citation="@misc{Wiki_szy_tapang_nu_lalangaw, title = tapang_nu_lalangaw, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/tapang_nu_lalangaw} }">
    <S id="0">
        <FORM kindOf="original">tapang nu lalangaw (nu Hulam a kamu: 蒼蠅王) angangan a kunglu nina kunku musakamu tu cacay a masakaputay enem katukuh tu cacay a bataan idaw ku tusa a mihcaan a tatamaan mangalay miliyas tunikalepacawan mikacaw kuheni tu hikuki tayda i Aw-ta-li-ya , caay ka lemed kunuheni masikeda nu ada mahetik i nai,an nu tademaw, a subal, u katini' acacay naitu ku cancanan. makatepa ci La-el-hu aci Belekan tu lalacan, patuduan ni Belekan ci La-el-hu iyupen ku lalacan, iyup han nida ku lalacan tabaki ku suni, sipiawaw nida ku i subalay aadiwawa. pabalucu' ku nuheni ci La-el-hu ku mala mililiday. . nika ci Ce-ke' (傑克Jack) u caaya kaw malengingay a tademaw, caay ka dengan mala mililiday ci La-el-hu . itini ci La-el-hu a nabalucuan, patuduan ci Ce-ke' mamiadupay a mililiday (ci Ce-ke' ku mililiday tu masakaputay a mudadiway) a mililiday a sakakaay. Belekan amica kunika isubal u sacaaya ka namuhi nu tademaw, nika u sasitangahay nuheni cinida, matenesmatenes mala zisiw ni La-el-hu . La-el-hu ladayen nida ci Ce-ke' atu ci Say-men mitahaw tina subalan. mitahaw sahenay maadih nuheni ku cacaya a kiwma, ci Ce-ke' misimsim henay mangalay miala tu takini' mipacuk tu kiwmaan, alaw han laliwan nu kiwma. ci Ce-ke' saan pabalucu' anumaadih aca acaay tu kayadah kuni simsiman. mahka malingatu masasungaay namin ku katuuday, maydih tina subalan sademad sa misalama amidang. katukuh idaw ku cacaya nu situngaway a wawa sakamu sa makaadih kaku tu cacaya a tabakiay nu &quot;alikakay 怪獸&quot;, sisa matalaw namin ku katuuday. nikudan satu u migani nu Belekan ku sapitilamal (sakasaan u mabulecuhay a migani), mangalay sapaka adih tu makaydaay a balunga maka adih tunuhenian. nika tada tabaki tu ku lamal caay ka paneng makatuduh satu ku kilakilangan. yasitungaway a wawa itini nikatuduhan nai' satu maadih, caay tu ka tahekal (matuduhay tu nu lamal mapatay, nika i cudad nai ku kamu cinidaan. nika idaw ku sananay u talaw tu mala nida sananay tu anisimsimam). ci Ce-ke' miladay misimaw tu lamal nu apiyan, ci San-mu (山姆 ) atu ci Ay-like' miadup ku nuheni panengen nuheni ku lamal, tawya han tu idaw ku cacaya a balungan makayda muculil, makayda kutaw cay ka adih nu taw. sisa ina tatusaay ci La-el-hu atu ci Ce-ke' masasuada tu kunuheni, nika sasuadaan nu heni ci Ce-ke' mangalay pasayda misungaay tu adiwawan picien nida ku migani ni Belekan , ya adiwawa han tu hamaw satu malinga tu malawlaw ku balucu caay tu pitengil. idaw ku cacaya a labii malepacaw ku heni, idaw ku cacay paculilay tu hikuki mihalebut tu galasang mahetik i kilakilangan mapatay. ci San-mu atu ci Ay-like' i duu'tay a kitidaan makaadih nu heni ku kidu, nuheni satu mahida makaadihay tu (alikakay), mapatay nu biyalaw. sisa ci La-el-hu , ci Ce-ke' atu ziwsiw nida ci Luo-ce tayda miadih. i batad henay maadih tu nuheni ku malahulay a kidu u alikakay haw sa. ci Ce-ke' pabalucu'ac mikinacacay misinkiw tu mililiday a tademaw, nika i nai ku mitupaay cinidaan. pabalucu satu cinida miliyas tu henian, patideng tu nu udiptu a kakitidaan, katuut ku tabakiay nu mihcaan adiwaw ci(Biguns)milihida ci Ce-ke' an miliyas, Ce-ke' atu mikilulay cinidaan a tademaw malamakatalay tu a tademaw, ci La-el-hu satu u tada micidekay ku nuheni a tademawan sa. ci Ce-ke' atu mikilulay cinidaan a tademaw ikitidaan mipacuk tu cacaya a ulangan nu pabuy, ci Ce-ke' kalapen nida ku tangah nu pabuy sipacucuk i culay, sapatata' tu alikakay sa. yadah ku lalangaw i tangah nu pabuy milinlin, mahinisa, ci Say-men tayni itini sa mahicaay kiya–mahida makatengil tu canan - matengil nida ku mapatayay a tangah nu pabuy (mahicaay kiya kuni datengan mahida u tapang nu lalangaw sa) masasakamu ku nuheni paka sikawawen cinida. ci Say-men maadih nida ku alikakay ibalucu namin nu tademaw , maadih tu nida ku alikakay nu &quot;tatengaay a bihit&quot;. Kyu maduba cinida tasasa i buyu musakamu tina kawawan pasubana tu duma a tademaw. nika makatukuh cinida i tepal nu taw, duu'd henay sisa, katuuday a tademaw pabaliw ci Say-men u alikakay cinida sa, sisa pacuk han cinida mipatay. ci La-el-hu a tademaw haymaw satu mawada' ku tademaw, ci Ce-ke' a &quot;nipahuting a tademaw&quot; macunus macunus ku tademaw nuheni. nika ci Ce-ke' inai ku sapitilamal a duguan nu heni, sisa u nuheni hamaw sa tu labii mikuliniw tu ci La-el-hu a kitidaan, alawen nu heni ku Belekan nu tapiinga a migani. inai' tu ku migani ni Belekan kinaia'n tu nu migani utiih tu amaudip ci nida (saan ku cuda tada micapi tu menu' ku mata nida). macunus aca nuheni nai ku misalamala kanaha tu simakaydaay nu balunga acaay ka adih ku nuheni. sisa pabalucu satu ku nuheni mangalay pasayda ci Ce-ke' miala tu migani. tayda sa ku nuheni i ci Ce-ke' a kakitidaan alaw masasulebu'. saan ci Belekan itini &quot;datengan cinidaan sa&quot; waiten ni Luo-ce tu ba'tu mapatay. itini ci Belekan mapatay satu, ya lalacan mapeci' tu. ci Ce-ke' dakepen nida ci San-mu atu ci Ay-like' . ci Ce-ke' mangalay mikasunusa mipatay ci La-el-hu an, nika maluayaw nida a malaliw. katukuh sa tu sakatusa a demiad, ci Ce-ke' a tademaw mahida mikilimay tu pabuy amikilim ci La-el-hu an. mangalay ku nuheni misanai tu caculimekan ni La-el-hu , sisa tuduh han nuheni ku kilakilangan. idaw ku namakaydaay nu hitay a balunga makaaih tuni ka tabaki nu lamal, idaw ku cacaya a hitay tayda i subal makaadih ci La-el-hu atu masakaputay a pahutinan a tademaw . ci La-el-hu pangangan han cinida nina subal a mililiday han. ci La-el-hu itini i subal sayaway nida malalum muangic. ya hitay han tu misudikud tu nuhenian pakunida han nuhei ku nabalucuay anidatengan.</FORM>
        <FORM kindOf="standard">tapang no lalangaw (no Holam a kamo: 蒼蠅王) angangan a konglo nina konko mosakamo to cacay a masakapotay enem katokoh to cacay a bataan idaw ko tosa a mihcaan a tatamaan mangalay miliyas tonikalepacawan mikacaw koheni to hikoki tayda i Aw-ta-li-ya , caay ka lemed konoheni masikeda no ada mahetik i nai,an no tademaw, a sobal, o katini' acacay naito ko cancanan. makatepa ci La-el-ho aci Belekan to lalacan, patodoan ni Belekan ci La-el-ho iyopen ko lalacan, iyop han nida ko lalacan tabaki ko soni, sipiawaw nida ko i sobalay aadiwawa. pabaloco' ko noheni ci La-el-ho ko mala mililiday. . nika ci Ce-ke' (傑克Jack) o caaya kaw malengingay a tademaw, caay ka dengan mala mililiday ci La-el-ho . itini ci La-el-ho a nabalocoan, patodoan ci Ce-ke' mamiadopay a mililiday (ci Ce-ke' ko mililiday to masakapotay a modadiway) a mililiday a sakakaay. Belekan amica konika isobal o sacaaya ka namohi no tademaw, nika o sasitangahay noheni cinida, matenesmatenes mala zisiw ni La-el-ho . La-el-ho ladayen nida ci Ce-ke' ato ci Say-men mitahaw tina sobalan. mitahaw sahenay maadih noheni ko cacaya a kiwma, ci Ce-ke' misimsim henay mangalay miala to takini' mipacok to kiwmaan, alaw han laliwan no kiwma. ci Ce-ke' saan pabaloco' anomaadih aca acaay to kayadah koni simsiman. mahka malingato masasongaay namin ko katooday, maydih tina sobalan sademad sa misalama amidang. katokoh idaw ko cacaya no sitongaway a wawa sakamo sa makaadih kako to cacaya a tabakiay no &quot;alikakay 怪獸&quot;, sisa matalaw namin ko katooday. nikodan sato o migani no Belekan ko sapitilamal (sakasaan o mabolecohay a migani), mangalay sapaka adih to makaydaay a balonga maka adih tonohenian. nika tada tabaki to ko lamal caay ka paneng makatodoh sato ko kilakilangan. yasitongaway a wawa itini nikatodohan nai' sato maadih, caay to ka tahekal (matodohay to no lamal mapatay, nika i codad nai ko kamo cinidaan. nika idaw ko sananay o talaw to mala nida sananay to anisimsimam). ci Ce-ke' miladay misimaw to lamal no apiyan, ci San-mo (山姆 ) ato ci Ay-like' miadop ko noheni panengen noheni ko lamal, tawya han to idaw ko cacaya a balongan makayda mocolil, makayda kotaw cay ka adih no taw. sisa ina tatosaay ci La-el-ho ato ci Ce-ke' masasoada to konoheni, nika sasoadaan no heni ci Ce-ke' mangalay pasayda misongaay to adiwawan picien nida ko migani ni Belekan , ya adiwawa han to hamaw sato malinga to malawlaw ko baloco caay to pitengil. idaw ko cacaya a labii malepacaw ko heni, idaw ko cacay pacolilay to hikoki mihalebot to galasang mahetik i kilakilangan mapatay. ci San-mo ato ci Ay-like' i doo'tay a kitidaan makaadih no heni ko kido, noheni sato mahida makaadihay to (alikakay), mapatay no biyalaw. sisa ci La-el-ho , ci Ce-ke' ato ziwsiw nida ci Loo-ce tayda miadih. i batad henay maadih to noheni ko malaholay a kido o alikakay haw sa. ci Ce-ke' pabaloco'ac mikinacacay misinkiw to mililiday a tademaw, nika i nai ko mitopaay cinidaan. pabaloco sato cinida miliyas to henian, patideng to no odipto a kakitidaan, katoot ko tabakiay no mihcaan adiwaw ci(Bigons)milihida ci Ce-ke' an miliyas, Ce-ke' ato mikilolay cinidaan a tademaw malamakatalay to a tademaw, ci La-el-ho sato o tada micidekay ko noheni a tademawan sa. ci Ce-ke' ato mikilolay cinidaan a tademaw ikitidaan mipacok to cacaya a olangan no paboy, ci Ce-ke' kalapen nida ko tangah no paboy sipacocok i colay, sapatata' to alikakay sa. yadah ko lalangaw i tangah no paboy milinlin, mahinisa, ci Say-men tayni itini sa mahicaay kiya–mahida makatengil to canan - matengil nida ko mapatayay a tangah no paboy (mahicaay kiya koni datengan mahida o tapang no lalangaw sa) masasakamo ko noheni paka sikawawen cinida. ci Say-men maadih nida ko alikakay ibaloco namin no tademaw , maadih to nida ko alikakay no &quot;tatengaay a bihit&quot;. Kyo madoba cinida tasasa i boyo mosakamo tina kawawan pasobana to doma a tademaw. nika makatokoh cinida i tepal no taw, doo'd henay sisa, katooday a tademaw pabaliw ci Say-men o alikakay cinida sa, sisa pacok han cinida mipatay. ci La-el-ho a tademaw haymaw sato mawada' ko tademaw, ci Ce-ke' a &quot;nipahoting a tademaw&quot; maconos maconos ko tademaw noheni. nika ci Ce-ke' inai ko sapitilamal a dogoan no heni, sisa o noheni hamaw sa to labii mikoliniw to ci La-el-ho a kitidaan, alawen no heni ko Belekan no tapiinga a migani. inai' to ko migani ni Belekan kinaia'n to no migani otiih to amaodip ci nida (saan ko coda tada micapi to meno' ko mata nida). maconos aca noheni nai ko misalamala kanaha to simakaydaay no balonga acaay ka adih ko noheni. sisa pabaloco sato ko noheni mangalay pasayda ci Ce-ke' miala to migani. tayda sa ko noheni i ci Ce-ke' a kakitidaan alaw masasolebo'. saan ci Belekan itini &quot;datengan cinidaan sa&quot; waiten ni Loo-ce to ba'to mapatay. itini ci Belekan mapatay sato, ya lalacan mapeci' to. ci Ce-ke' dakepen nida ci San-mo ato ci Ay-like' . ci Ce-ke' mangalay mikasonosa mipatay ci La-el-ho an, nika maloayaw nida a malaliw. katokoh sa to sakatosa a demiad, ci Ce-ke' a tademaw mahida mikilimay to paboy amikilim ci La-el-ho an. mangalay ko noheni misanai to cacolimekan ni La-el-ho , sisa todoh han noheni ko kilakilangan. idaw ko namakaydaay no hitay a balonga makaaih toni ka tabaki no lamal, idaw ko cacaya a hitay tayda i sobal makaadih ci La-el-ho ato masakapotay a pahotinan a tademaw . ci La-el-ho pangangan han cinida nina sobal a mililiday han. ci La-el-ho itini i sobal sayaway nida malalom moangic. ya hitay han to misodikod to nohenian pakonida han nohei ko nabalocoay anidatengan.</FORM>
    </S>
</TEXT>