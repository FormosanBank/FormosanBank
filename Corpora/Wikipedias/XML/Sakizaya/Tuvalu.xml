<?xml version="1.0" ?>
<TEXT id="Wiki_Sakizaya_Tuvalu" xml:lang="pwn" source="Paiwan Wikipedia, article: Tuvalu" copyright="CC BY-SA" citation="Tuvalu. (2024, December 07). In Wikipedia [Paiwan]. https://pwn.wikipedia.org/wiki/Tuvalu" BibTeX_citation="@misc{Wiki_pwn_Tuvalu, title = Tuvalu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Tuvalu} }">
    <S id="0">
        <FORM kindOf="original">Tuvalu u Tuvalu sa ilabu nu Tayangco, itiza i 8 00 S, 178 00 E, u ahebal nu lala' mapulung sa 26 sq km, u ahebal nu lala'ay sa 26 sq km, u ahebal nu nanumay sa 0 sq km, hamin nu tademaw sa 10,959. kakalukan umah sa 60%, kilakilangan umah sa 33.30%, zumaay henay umah sa 6.70%. tapang tusu nu kanatal u tapang tusu nu kanatal sa u Funafuti. kakininan nu kanatal demiad kakining nu kanatal demiad sa cacay a bulad cacay a batanan miad. tabakiay a tapang nu kanatal u tabakiay a tapang nu kanatal (congtung) ayza sa ci Elizabeth II, micakat a demiad sa i 1952 a mihca 2 bulad 6 demiad. Tuvalu sa u sipakay masacacayay atu sasiwaay masaliyutay a baba'tuan a subal nikasaupuan a kanatal, kitidaan sa satimulan nu Taypingyang. sikayda nu makasasaay nu lala', kiyu u nikatalakaw nu kakitidaan sa, sepat a depah ku masausiay, sisa sanu kabasawan nu demiad a kalawilaw, dadawa mulenu ku nanum nu bayu macabiyas ku kakitidaan, sikalihalawan nu Tuvalu a cumudan nu nanum, i kitakit sa u sapihacengay a kanatal ku nikalenuan nu bayu a kanatal ku Tuvalu. u Tuvalu kalalitinan a subal, i celahcan nu ayawan cacayay nu seci sa, idaw tu ku muenengay i tini. namakay i Spain O-cuoay hinatanamay tu kalihalawan a tademaw, sikaadih i 1568 a mihcaan kina kakitidaan, uyda sa nikalalacay tu kalatubangan atu mibutingay tu isu a tademaw tatukus sa, nayay ku O-cuo hananay a tademaw i tina subalan a sibalucu' mueneng. 1915 a mihcaan mala nu United Kingdom a ce-minay a kakitidaan. 1974 a mihcaan sa, namakay binacadan a kasasula'cus, masa nu Po-li-ni-si-ya a tademaw ya Ay-li-se subalay a binawlan maylunguc tu pisingkiwan a kawaw, atu ya Mi-ke-lo-ni-si-ya a tademaw sasitungusay tu Ci-el-po-te a subal a sikalcinas. nudikudan sa, ya Ci-el-po-te a subal kunida sa pabinawlan malakanatal, sipangangan han tu nikasumadan tu u Ci-el-pa-se; ina Ay-li-se kapulunga a subal sa iti 1975 a mihcaan kinacacay aca pasumad tu ngangan nu kanatal u Tuvalu han a subal, satusa i 1978 a mihcaan sipisulul nu United Kingdom kunida sa malakanatal. . ina Tuvalu sipakay nu siwaay a masaliyutay nu baba'tuan a subal kasaupu (i lalabu nu hata sa sikulit tu siwaay nu bunac sitatungus tu kalasiwaay a subal), pasay nutipan kalatimulan nu Taypingyang. ya Funafuti ku sasitudung. nikasasiwaan nu subal sa idaw ku masacacayay a subal nayi' ku muenengay itida, limaay nu subal sa idw ku banaw. nayay ku buyu' atu sauwac, satalakaway nu kakitidaan sa cay pakatibac tu sepatay a depah, u sadipasan sa makaala tu sabaw lima a ing-li (24.14 kung-li), u dadipasan sa sanisani mulenu ku nanum nu bayu, u lala sa kalawpesan nayay ku nicunusan, kiyu ina Tuvalu a cen-hu palumata tu pacekcek misahaymaw, mayedap misakapah tina sadipasan, nu kitakitay katapabaw nu demiadan atu katalakaw nu bayu, u sasakingkiwan a bunday kuyni. i 2001 a mihcaan, u Tuvalu a cen-hu pabinawlan a misuayaw tu pihacengay a katapabaw nu nikalenuan i enal, a malabayu tu a bunday, u binanawlan nu subalay hakay a hacacay asa mabulaw. ya New zealand sulul saan i paymihcaan sinikizayan a tayni sa, nika ya Australia a cen-hu sa caay pisulul tu tademaw nu Tuvalu malimad tayda a nipilunguc. Tuvalu u masaadidiay a kanatal, u lala' sa nayay ku sidamek caay katatungus a kalukan, kalainayi ku sasupedan tu nanum, u tadananum sa miida tu nikaudad sakasilacul. . u Tuvalu sa nu tabakiay nu United Kingdom a kanatal a kaput (nika a caay pilihida tu nu cen-huay a sakay nu tapangay a tatengilan), atu nu dumaay a sabaw tu lima nu masakaputay, malcadcad tu a misatapang tu hungti nu United Kingdom, masa nihulican a kanatal, u tatayna a hungtiay ku mamiuculay tu nu Tuvaluay a tapang, mamidayli tu sasikawaw nida. ina tapang nu Tuvalu sa sikining tu nu ku-ingay a miucul tu, mamiedapay masasidumaay a mamikeliday tu kawaw, nika a u nu Tuvalu amin a tademaw ku sitaneng tu sasitungus. . saku nu Tuvaluay nu tatayna a hungtiay ku nisalamitan tu nu satalakaway a mamikuwanay maycuduh tu masitudungay a tademaw mala cung-tu. u hulic a nipikilac sa, u nu Tuvalu a kanatal sa u sasitungusay, sakay nu hulic sa u sakacaay kahuyahuy nayay ku mikitalakaway, mipuhpuh tu masadumaay nu binawlan a tatungusan atu misakaku. u kakitidaan nu Tuvalu sa kahepecan, nayay ku langaw nu kakalukan tu umah, malemet u sakay nu bayu kalaidaw kasibekan, nikayadah tu kala tiya masadicemay ku laway nu buting, sakay i kitakitay a sasatungusan a kalaidaw nu sicekaay sapihpih nu buting, nika u tineng sa kalakudayan, caay kataneng ku nipalekal tu sakaidaw. miida tu nu hekalay a kanatal a mamalalacal, pacakay tu nibutingan tu salayap a kika sa, u sakahenulan a pakalisiwan a kalaidaw. milihida tu Dipun, Korea atu Roc, masasulit tu sakay nu butingay a nikaaedapan, paymihcaan sa kalaidaw nu nibutingan tu aca sa makaala tu 30 a mang nu paysu nu Australia. u nipakalisiwan sa sakay nu (lahaday a kalisiw nu ngatu), mibuting miciyuh, palumaay ku sasitudung a sakauip nu kasilacul, nipitapal tu Tuvalu a kalaungayan a sakay nu mukingay a sigotu nayay henay. i luma' ku sasikawaw tu sakay nu luma'ay a nikaudipan atu kasilacul, nikapulungan a musakawaw sa u mamibuting atu paluma tu abinung, pada, tali', atu tuudtuud i luma' amina mawawada. ina Tuvalu kaenepan i satimulan nu Taypingyang masasubalay a kanatal, u masacabayay nu Taywan a kanatal Tuvalu, i naayaw sa sipatudu' a mala kaakutian nu kitakit ku demiadan sa, a sikatalakaw nu bayu ku kakitidaan a sikalawpes sa, u lala' nu kanatal sa a mamin tu kaenepan nu bayu, nika u nu New zealand a kanatalay a tabakiay a cacudadan ya Aw-ke-lan hananay, patudu' tu sikatineng, aydaay a nikasa i hekalan nu lala' nu Tuvalu sa, i ti 43 a mihcaan kasabalad sikacelakan nu lala' tu 2.9 a palasubu. ya Aw-ke-lan tabakiay a cacudadan sa i ti "salahaday a satebul" nisacudadan nu gakakay a nipatudu', ya nipikingkiwan sipakay i tapukuan a misasing atu nu tatukuay nutineng a bunac a nipiadih sa, nipitapal tina siwaay a masaliyutay a ba'batuan atu 101 kayadah nu adidiay a subal, sipakay i 1971 katukuh i 2014 a mihcaan, kasasumadan nu hekal a lala' sa, i 43 a mihcaan sakay nu katalakaw nu nanum nu bayu sa macunus ku nikalamkaman idaw ku 200 a palasubu, nika idaw ku 75 a palasubu nu subal, atu waluay a masaliyutay a ba'batuan, caay kaselep macunus aca, sikaidaw nu Tuvalu a kanatalay sikanicelak tu 2.9% kayadah. nipaadih nu mikingkiway sa, 1971 a mihcaan u nikaahebal nu kakitidaan a lala' nu Tuvalu sa, kalaidaw 25.1 a pin-huwan kung-li, atu katukuh i 2014 a mihcaan sinicunus tu 0.72 a pin-huwan kung-li ku sasitungusan, kaala tu 25.83 a pin-huwan kung-li, nu sakay pikingkiwan tu kasasumad nu subal sa, u laying atu kabalian a maypacpac tu sikahetik nu tuud kiyu tabaki satu ku kitidaan nu subal, mamikingkiway a tademaw ci Paw-lo hananay patudu', "yadah ku nitungusan mapawacayay ku kasumad nu lala' a nisaungayan, sakay mahiniay a paymihmihcaan sa idaw tuway sa".</FORM>
        <FORM kindOf="standard">Tovalo o Tovalo sa ilabo no Tayangco, itiza i 8 00 S, 178 00 E, o ahebal no lala' mapolong sa 26 sq km, o ahebal no lala'ay sa 26 sq km, o ahebal no nanomay sa 0 sq km, hamin no tademaw sa 10,959. kakalokan omah sa 60%, kilakilangan omah sa 33.30%, zomaay henay omah sa 6.70%. tapang toso no kanatal o tapang toso no kanatal sa o Fonafoti. kakininan no kanatal demiad kakining no kanatal demiad sa cacay a bolad cacay a batanan miad. tabakiay a tapang no kanatal o tabakiay a tapang no kanatal (congtong) ayza sa ci Elizabeth II, micakat a demiad sa i 1952 a mihca 2 bolad 6 demiad. Tovalo sa o sipakay masacacayay ato sasiwaay masaliyotay a baba'toan a sobal nikasaopoan a kanatal, kitidaan sa satimolan no Taypingyang. sikayda no makasasaay no lala', kiyo o nikatalakaw no kakitidaan sa, sepat a depah ko masaosiay, sisa sano kabasawan no demiad a kalawilaw, dadawa moleno ko nanom no bayo macabiyas ko kakitidaan, sikalihalawan no Tovalo a comodan no nanom, i kitakit sa o sapihacengay a kanatal ko nikalenoan no bayo a kanatal ko Tovalo. o Tovalo kalalitinan a sobal, i celahcan no ayawan cacayay no seci sa, idaw to ko moenengay i tini. namakay i Spain O-cooay hinatanamay to kalihalawan a tademaw, sikaadih i 1568 a mihcaan kina kakitidaan, oyda sa nikalalacay to kalatobangan ato mibotingay to iso a tademaw tatokos sa, nayay ko O-coo hananay a tademaw i tina sobalan a sibaloco' moeneng. 1915 a mihcaan mala no United Kingdom a ce-minay a kakitidaan. 1974 a mihcaan sa, namakay binacadan a kasasola'cos, masa no Po-li-ni-si-ya a tademaw ya Ay-li-se sobalay a binawlan maylongoc to pisingkiwan a kawaw, ato ya Mi-ke-lo-ni-si-ya a tademaw sasitongosay to Ci-el-po-te a sobal a sikalcinas. nodikodan sa, ya Ci-el-po-te a sobal konida sa pabinawlan malakanatal, sipangangan han to nikasomadan to o Ci-el-pa-se; ina Ay-li-se kapolonga a sobal sa iti 1975 a mihcaan kinacacay aca pasomad to ngangan no kanatal o Tovalo han a sobal, satosa i 1978 a mihcaan sipisolol no United Kingdom konida sa malakanatal. . ina Tovalo sipakay no siwaay a masaliyotay no baba'toan a sobal kasaopo (i lalabo no hata sa sikolit to siwaay no bonac sitatongos to kalasiwaay a sobal), pasay notipan kalatimolan no Taypingyang. ya Fonafoti ko sasitodong. nikasasiwaan no sobal sa idaw ko masacacayay a sobal nayi' ko moenengay itida, limaay no sobal sa idw ko banaw. nayay ko boyo' ato saowac, satalakaway no kakitidaan sa cay pakatibac to sepatay a depah, o sadipasan sa makaala to sabaw lima a ing-li (24.14 kong-li), o dadipasan sa sanisani moleno ko nanom no bayo, o lala sa kalawpesan nayay ko niconosan, kiyo ina Tovalo a cen-ho palomata to pacekcek misahaymaw, mayedap misakapah tina sadipasan, no kitakitay katapabaw no demiadan ato katalakaw no bayo, o sasakingkiwan a bonday koyni. i 2001 a mihcaan, o Tovalo a cen-ho pabinawlan a misoayaw to pihacengay a katapabaw no nikalenoan i enal, a malabayo to a bonday, o binanawlan no sobalay hakay a hacacay asa mabolaw. ya New zealand solol saan i paymihcaan sinikizayan a tayni sa, nika ya Aostralia a cen-ho sa caay pisolol to tademaw no Tovalo malimad tayda a nipilongoc. Tovalo o masaadidiay a kanatal, o lala' sa nayay ko sidamek caay katatongos a kalokan, kalainayi ko sasopedan to nanom, o tadananom sa miida to nikaodad sakasilacol. . o Tovalo sa no tabakiay no United Kingdom a kanatal a kapot (nika a caay pilihida to no cen-hoay a sakay no tapangay a tatengilan), ato no domaay a sabaw to lima no masakapotay, malcadcad to a misatapang to hongti no United Kingdom, masa niholican a kanatal, o tatayna a hongtiay ko mamiocolay to no Tovaloay a tapang, mamidayli to sasikawaw nida. ina tapang no Tovalo sa sikining to no ko-ingay a miocol to, mamiedapay masasidomaay a mamikeliday to kawaw, nika a o no Tovalo amin a tademaw ko sitaneng to sasitongos. . sako no Tovaloay no tatayna a hongtiay ko nisalamitan to no satalakaway a mamikowanay maycodoh to masitodongay a tademaw mala cong-to. o holic a nipikilac sa, o no Tovalo a kanatal sa o sasitongosay, sakay no holic sa o sakacaay kahoyahoy nayay ko mikitalakaway, mipohpoh to masadomaay no binawlan a tatongosan ato misakako. o kakitidaan no Tovalo sa kahepecan, nayay ko langaw no kakalokan to omah, malemet o sakay no bayo kalaidaw kasibekan, nikayadah to kala tiya masadicemay ko laway no boting, sakay i kitakitay a sasatongosan a kalaidaw no sicekaay sapihpih no boting, nika o tineng sa kalakodayan, caay kataneng ko nipalekal to sakaidaw. miida to no hekalay a kanatal a mamalalacal, pacakay to nibotingan to salayap a kika sa, o sakahenolan a pakalisiwan a kalaidaw. milihida to Dipon, Korea ato Roc, masasolit to sakay no botingay a nikaaedapan, paymihcaan sa kalaidaw no nibotingan to aca sa makaala to 30 a mang no payso no Aostralia. o nipakalisiwan sa sakay no (lahaday a kalisiw no ngato), miboting miciyoh, palomaay ko sasitodong a sakaoip no kasilacol, nipitapal to Tovalo a kalaongayan a sakay no mokingay a sigoto nayay henay. i loma' ko sasikawaw to sakay no loma'ay a nikaodipan ato kasilacol, nikapolongan a mosakawaw sa o mamiboting ato paloma to abinong, pada, tali', ato toodtood i loma' amina mawawada. ina Tovalo kaenepan i satimolan no Taypingyang masasobalay a kanatal, o masacabayay no Taywan a kanatal Tovalo, i naayaw sa sipatodo' a mala kaakotian no kitakit ko demiadan sa, a sikatalakaw no bayo ko kakitidaan a sikalawpes sa, o lala' no kanatal sa a mamin to kaenepan no bayo, nika o no New zealand a kanatalay a tabakiay a cacodadan ya Aw-ke-lan hananay, patodo' to sikatineng, aydaay a nikasa i hekalan no lala' no Tovalo sa, i ti 43 a mihcaan kasabalad sikacelakan no lala' to 2.9 a palasobo. ya Aw-ke-lan tabakiay a cacodadan sa i ti "salahaday a satebol" nisacodadan no gakakay a nipatodo', ya nipikingkiwan sipakay i tapokoan a misasing ato no tatokoay notineng a bonac a nipiadih sa, nipitapal tina siwaay a masaliyotay a ba'batoan ato 101 kayadah no adidiay a sobal, sipakay i 1971 katokoh i 2014 a mihcaan, kasasomadan no hekal a lala' sa, i 43 a mihcaan sakay no katalakaw no nanom no bayo sa maconos ko nikalamkaman idaw ko 200 a palasobo, nika idaw ko 75 a palasobo no sobal, ato waloay a masaliyotay a ba'batoan, caay kaselep maconos aca, sikaidaw no Tovalo a kanatalay sikanicelak to 2.9% kayadah. nipaadih no mikingkiway sa, 1971 a mihcaan o nikaahebal no kakitidaan a lala' no Tovalo sa, kalaidaw 25.1 a pin-howan kong-li, ato katokoh i 2014 a mihcaan siniconos to 0.72 a pin-howan kong-li ko sasitongosan, kaala to 25.83 a pin-howan kong-li, no sakay pikingkiwan to kasasomad no sobal sa, o laying ato kabalian a maypacpac to sikahetik no tood kiyo tabaki sato ko kitidaan no sobal, mamikingkiway a tademaw ci Paw-lo hananay patodo', "yadah ko nitongosan mapawacayay ko kasomad no lala' a nisaongayan, sakay mahiniay a paymihmihcaan sa idaw toway sa".</FORM>
    </S>
</TEXT>