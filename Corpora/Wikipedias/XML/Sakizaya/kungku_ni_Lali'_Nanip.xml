<?xml version="1.0" ?>
<TEXT id="Wiki_Sakizaya_kungku_ni_Lali'_Nanip" xml:lang="szy" source="Sakizaya Wikipedia, article: kungku_ni_Lali'_Nanip" copyright="CC BY-SA" citation="kungku_ni_Lali'_Nanip. (2025, May 05). In Wikipedia [Sakizaya]. https://szy.wikipedia.org/wiki/kungku_ni_Lali'_Nanip" BibTeX_citation="@misc{Wiki_szy_kungku_ni_Lali'_Nanip, title = kungku_ni_Lali'_Nanip, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku_ni_Lali'_Nanip} }">
    <S id="0">
        <FORM kindOf="original">kungku ni Lali' Nanip u mapalaway nu Pangcah i Lidaw niyazu', isasa'ay a sulit, nasakamuan ni Lali' Nanip. lacul sakalingatu kaku i 1997 a mihcaan 9 a bulad 26 a demiad, mala mapalaway kaku. makaalatu tulu a mihecaan nikappatay nya ina. imelangtu ku tangah aku isaw. 1997 a mihcaan, micumudtu kaku. ahican kita sa kaku, mabimabi' sa kaku, tayza padekuwan kaku, caay kangaay. tayza satu kaku ci ina Kamayaan. &quot;aha! ya&quot; satu kya ina. &quot;mahica saw kaku?&quot; hanaku kya ina. &quot;ha! amicumud kisu!&quot; sa kya wina. patebu hantu kaku nuheni. ahicaen aca a micubay saw? sakamu satu ku acawama aku i &quot; amana picumud, mangeu'.&quot; ahicaen satu kaku saw? anu muculiltu i zazan, mudadiwtu kaku tu dadiw nu mapalaway. sakamu sa ku acawama aku tu simpi' aku: &quot;culculen aku kisu, azih sa.&quot; mahiza misapudahay, pasusun isaw. maydih kaku miwait satu. &quot;anu caay pisulul kisu papicumud, amaapa amaungang aku.&quot; napahanhan ci ina aku, maapa tuway. sisimpi' kaku ci ina aku, hicanan ku kasizikuc: haw sa i simpi; kya ina aku, nipaiya isaw n u ina aku. sisa cumud satu kaku. saka tulu a mihca micumud kaku, sisimpi' ciinaan. lumeniay a zikuc niza, ya makawa sa pasayza i wali tatelungsa. i panan nu luma' adidik kya pulad, u keliw, sangelacay. pazengen niza isaw, midundun satu tu zazan kya keliw. &quot;ina aw! ina!&quot; hanaku. azih han aku ku zazan, mabuwak ku nanum. makayza isasa' katukuhtu nu Pingsiang . miawza nu maku kya ina, icuwa saw ku nipacu'ub. pacekil satu kaku. katukuh ayza sa, tusa a mihca tu mala mapalaway. sasepat ku mihca, kaku matinengtu , sa ci Kamaya misalemed ku mahiniay sa. itiya katuud kya mapalaway, 14 a tademaw itiza. namakayniyan a nasulitan nasakamuwan atu natinengan nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun tina kungku namakay cudad ni Panay Mulu</FORM>
        <FORM kindOf="standard">kongko ni Lali' Nanip o mapalaway no Pangcah i Lidaw niyazo', isasa'ay a solit, nasakamoan ni Lali' Nanip. lacol sakalingato kako i 1997 a mihcaan 9 a bolad 26 a demiad, mala mapalaway kako. makaalato tolo a mihecaan nikappatay nya ina. imelangto ko tangah ako isaw. 1997 a mihcaan, micomodto kako. ahican kita sa kako, mabimabi' sa kako, tayza padekowan kako, caay kangaay. tayza sato kako ci ina Kamayaan. &quot;aha! ya&quot; sato kya ina. &quot;mahica saw kako?&quot; hanako kya ina. &quot;ha! amicomod kiso!&quot; sa kya wina. patebo hanto kako noheni. ahicaen aca a micobay saw? sakamo sato ko acawama ako i &quot; amana picomod, mangeo'.&quot; ahicaen sato kako saw? ano mocolilto i zazan, modadiwto kako to dadiw no mapalaway. sakamo sa ko acawama ako to simpi' ako: &quot;colcolen ako kiso, azih sa.&quot; mahiza misapodahay, pasoson isaw. maydih kako miwait sato. &quot;ano caay pisolol kiso papicomod, amaapa amaongang ako.&quot; napahanhan ci ina ako, maapa toway. sisimpi' kako ci ina ako, hicanan ko kasizikoc: haw sa i simpi; kya ina ako, nipaiya isaw n o ina ako. sisa comod sato kako. saka tolo a mihca micomod kako, sisimpi' ciinaan. lomeniay a zikoc niza, ya makawa sa pasayza i wali tatelongsa. i panan no loma' adidik kya polad, o keliw, sangelacay. pazengen niza isaw, midondon sato to zazan kya keliw. &quot;ina aw! ina!&quot; hanako. azih han ako ko zazan, mabowak ko nanom. makayza isasa' katokohto no Pingsiang . miawza no mako kya ina, icowa saw ko nipaco'ob. pacekil sato kako. katokoh ayza sa, tosa a mihca to mala mapalaway. sasepat ko mihca, kako matinengto , sa ci Kamaya misalemed ko mahiniay sa. itiya katood kya mapalaway, 14 a tademaw itiza. namakayniyan a nasolitan nasakamowan ato natinengan nasolitan nay paybaloco'ay a kawaw no sobana'ay a po 2018-1, nasolitan ni Toko Sayon tina kongko namakay codad ni Panay Molo</FORM>
    </S>
</TEXT>