<?xml version="1.0" ?>
<TEXT id="Wiki_Sakizaya_kungku_ni_Lali'_Nanip" xml:lang="pwn" source="Paiwan Wikipedia, article: kungku_ni_Lali'_Nanip" copyright="CC BY-SA" citation="kungku_ni_Lali'_Nanip. (2024, December 07). In Wikipedia [Paiwan]. https://pwn.wikipedia.org/wiki/kungku_ni_Lali'_Nanip" BibTeX_citation="@misc{Wiki_pwn_kungku_ni_Lali'_Nanip, title = kungku_ni_Lali'_Nanip, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kungku_ni_Lali'_Nanip} }">
    <S id="0">
        <FORM kindOf="original">kungku ni Lali' Nanip u mapalaway nu Pangcah i Lidaw niyazu', isasa'ay a sulit, nasakamuan ni Lali' Nanip. lacul sakalingatu kaku i 1997 a mihcaan 9 a bulad 26 a demiad, mala mapalaway kaku. makaalatu tulu a mihecaan nikappatay nya ina. imelangtu ku tangah aku isaw. 1997 a mihcaan, micumudtu kaku. ahican kita sa kaku, mabimabi' sa kaku, tayza padekuwan kaku, caay kangaay. tayza satu kaku ci ina Kamayaan. "aha! ya" satu kya ina. "mahica saw kaku?" hanaku kya ina. "ha! amicumud kisu!" sa kya wina. patebu hantu kaku nuheni. ahicaen aca a micubay saw? sakamu satu ku acawama aku i " amana picumud, mangeu'." ahicaen satu kaku saw? anu muculiltu i zazan, mudadiwtu kaku tu dadiw nu mapalaway. sakamu sa ku acawama aku tu simpi' aku: "culculen aku kisu, azih sa." mahiza misapudahay, pasusun isaw. maydih kaku miwait satu. "anu caay pisulul kisu papicumud, amaapa amaungang aku." napahanhan ci ina aku, maapa tuway. sisimpi' kaku ci ina aku, hicanan ku kasizikuc: haw sa i simpi; kya ina aku, nipaiya isaw n u ina aku. sisa cumud satu kaku. saka tulu a mihca micumud kaku, sisimpi' ciinaan. lumeniay a zikuc niza, ya makawa sa pasayza i wali tatelungsa. i panan nu luma' adidik kya pulad, u keliw, sangelacay. pazengen niza isaw, midundun satu tu zazan kya keliw. "ina aw! ina!" hanaku. azih han aku ku zazan, mabuwak ku nanum. makayza isasa' katukuhtu nu Pingsiang . miawza nu maku kya ina, icuwa saw ku nipacu'ub. pacekil satu kaku. katukuh ayza sa, tusa a mihca tu mala mapalaway. sasepat ku mihca, kaku matinengtu , sa ci Kamaya misalemed ku mahiniay sa. itiya katuud kya mapalaway, 14 a tademaw itiza. namakayniyan a nasulitan nasakamuwan atu natinengan nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun tina kungku namakay cudad ni Panay Mulu</FORM>
        <FORM kindOf="standard">kongko ni Lali' Nanip o mapalaway no Pangcah i Lidaw niyazo', isasa'ay a solit, nasakamoan ni Lali' Nanip. lacol sakalingato kako i 1997 a mihcaan 9 a bolad 26 a demiad, mala mapalaway kako. makaalato tolo a mihecaan nikappatay nya ina. imelangto ko tangah ako isaw. 1997 a mihcaan, micomodto kako. ahican kita sa kako, mabimabi' sa kako, tayza padekowan kako, caay kangaay. tayza sato kako ci ina Kamayaan. "aha! ya" sato kya ina. "mahica saw kako?" hanako kya ina. "ha! amicomod kiso!" sa kya wina. patebo hanto kako noheni. ahicaen aca a micobay saw? sakamo sato ko acawama ako i " amana picomod, mangeo'." ahicaen sato kako saw? ano mocolilto i zazan, modadiwto kako to dadiw no mapalaway. sakamo sa ko acawama ako to simpi' ako: "colcolen ako kiso, azih sa." mahiza misapodahay, pasoson isaw. maydih kako miwait sato. "ano caay pisolol kiso papicomod, amaapa amaongang ako." napahanhan ci ina ako, maapa toway. sisimpi' kako ci ina ako, hicanan ko kasizikoc: haw sa i simpi; kya ina ako, nipaiya isaw n o ina ako. sisa comod sato kako. saka tolo a mihca micomod kako, sisimpi' ciinaan. lomeniay a zikoc niza, ya makawa sa pasayza i wali tatelongsa. i panan no loma' adidik kya polad, o keliw, sangelacay. pazengen niza isaw, midondon sato to zazan kya keliw. "ina aw! ina!" hanako. azih han ako ko zazan, mabowak ko nanom. makayza isasa' katokohto no Pingsiang . miawza no mako kya ina, icowa saw ko nipaco'ob. pacekil sato kako. katokoh ayza sa, tosa a mihca to mala mapalaway. sasepat ko mihca, kako matinengto , sa ci Kamaya misalemed ko mahiniay sa. itiya katood kya mapalaway, 14 a tademaw itiza. namakayniyan a nasolitan nasakamowan ato natinengan nasolitan nay paybaloco'ay a kawaw no sobana'ay a po 2018-1, nasolitan ni Toko Sayon tina kongko namakay codad ni Panay Molo</FORM>
    </S>
</TEXT>