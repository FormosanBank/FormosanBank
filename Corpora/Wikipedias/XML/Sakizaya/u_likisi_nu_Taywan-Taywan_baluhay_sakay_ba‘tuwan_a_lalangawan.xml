<?xml version="1.0" ?>
<TEXT id="Wiki_Sakizaya_u_likisi_nu_Taywan-Taywan_baluhay_sakay_ba‘tuwan_a_lalangawan" xml:lang="szy" source="Sakizaya Wikipedia, article: u_likisi_nu_Taywan-Taywan_baluhay_sakay_ba‘tuwan_a_lalangawan" copyright="CC BY-SA" citation="u_likisi_nu_Taywan-Taywan_baluhay_sakay_ba‘tuwan_a_lalangawan. (2025, May 05). In Wikipedia [Sakizaya]. https://szy.wikipedia.org/wiki/u_likisi_nu_Taywan-Taywan_baluhay_sakay_ba‘tuwan_a_lalangawan" BibTeX_citation="@misc{Wiki_szy_u_likisi_nu_Taywan-Taywan_baluhay_sakay_ba‘tuwan_a_lalangawan, title = u_likisi_nu_Taywan-Taywan_baluhay_sakay_ba‘tuwan_a_lalangawan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_likisi_nu_Taywan-Taywan_baluhay_sakay_ba‘tuwan_a_lalangawan} }">
    <S id="0">
        <FORM kindOf="original">hakiya idaw ku enemay a malebut a mihcaan sa muenengay i Taywan subal makay sumamaday a tademaw matineng tuway a hicaan midademec tu i hekalay a maudip matineng ahicaen maysumad tu saka ngaay nika udipan sa madayumay a sakaluk paluma tu kakaenen a lami sika tineng henay tu sapahabay tu papahabayan sapi cunus tu sakaudip uduma sa nanamen nuheni ku wacu saka ngaay maluk tu umah sisa nikaudipan nuheni sa kilihalayan ku nu ayawan a babalaki kanahatu nayay kuni adupan sa caay tu ka lihanaw tu inayi ku kakaenen nu lumaay saka caay sikangalay nu bili. u mala sasaydangan nu sakay kinkiw ay h tunu makay sumamaday a ni kidisan sa imahida muenengay i Taywan a tademaw sa idaw tu ku sitangahay sakay pakapah tu nikaudipaw sananay a sikatining nu napunuan. mademec ku nu sumamaday a nikaudip pasu u makay laculan tu ku kalupu miedap hananay a lalangawan nu binacadan sisa nitanengaan nu aydaay sa imahida sa Taywannay a binacadan micumud tuku baluhay a tatukalan u baluhayay nu baetu'wan a ziday. i Taywannay a subal nika adihan ni kutkutan a dumadumay nika adihan idaw ku adidiay nama kutkutdan makaala tuway tu cacay a malebut nikaadihan.ninengan idaw ku natimulan atu saamisan idaw ku waliay atu nutippan mamin makaadih icuwacuwa sakasaan iniway i tuwapunkeng a kakitidaan a lalangawan ku satenesay.kitakidaan nu tuwapunkeng a lalangawan sa ahebal kuni kalaliyasan. mamin nika idaw cumudan muneng inalalangawan nipisupet sa matineng misanga tu nalimaan a tuudtuud uduma sangalebay nalimaan tunu lalaay a nalimaan. manamuh pakulit peninien nuheni i salaculan a nalimaan uduma sa sipakuliten tunu tabakiyay a lalitsapisabancal micunus tu takelalnu nalimaan u saka tangsul saanku miadihay a matineng namakaydaay i tuwapunay a nalimaan nipisangan sisa nikahini sa u lalangawan nu saka caay kalecaday nipa adihan.nika idaw henay ku caayay kalecad nu baluhay a batu'way a nalimaan atu kulitan nu lalangawan i Taypi Yinsan hananay akakitidaan nalimaan a lalangawan atu Kalingku Pusku a puyuma hananay a nalimaan a lalangawan, ayda sa pasiduma aca misiwkay tu saka caay kalecad icuwa ku nipicidekan i hekalay adihan. u yisan a lalangawan nika tepaan sa i eneng nu Taypi a enal ku sayadahay. tahekalay nalimaan a sitaneng batuay atu nu ukakay a sasiduma yadah saan idaw ku ba'tuay a tatak. pulung atu nu ba'tuay a sapipana u duma sa idaw ku nisangaan tu ukak nu buting a sacucuk atu nu ukakay a nalimaan a sitaneng mahamin namakay balucuan nipihaymawan misanga sisa mala senengaan mialaay tu balucu atu dimelan nu tademaw. nika nu makayniyay i puyuma hananay a nu ba'tuway a lalangawan sa nu ayday sika utang atudi culalsaan na i Taywan i walian a kakitidaan masaupu itida nu puyuma a midimutay mamikuwannay matineng a hicaen ku nalimaan misakapah misanga tu naba'tuwan a kawaw makay i demidemiadan sakaluk salumaan atu nikapatayan nu tademaw anikabian mamin sipatahkal u nganganan nu puyuma a lalangawan kuyni sakasiduma caay kalecad. nu puyumaay a nalimaan misanga' tunu ba'tuway a takenip sa emay kinalakuwitan tu a malebut a mihcaan satedep saan muwakang aydahan tusa hakay idaw ku sasakamuwan ititaan sakay nu ba'tuan a takenip nidimutan a kawaw matinengay hakiya nu puyuma a lalangawan nalimaan a takenip sa caay kau siduma a saan maydatem ku mapatayay a tangah mamin pasayda isikalecad a tatuduan kuni ti'nang. u duma sa idaw kuni pilaculan tu nipakelitan tu sikatekesay a sakatekesay a mudawan atu salaculan i demidemiadan a nalimaan paladayan a tuudtuud sisa katinengan tu nu aydanu tademaw kuni kahini nu sumamaday a babalaki suayaw tu mahiniyay akawaw idaw tuku bulah atu sikatiman tuni kabelec nu tademaw mahiniyay anipidateng caay kahida tunu aydaay kuni kakesem nu balucu haw sisa palutatengan kita imahida sakay sumamaday a ziday u tademaw hananay sa idaw tuku sakay nu kiwkay a singku sapakaydaan nu maytadem a nina.</FORM>
        <FORM kindOf="standard">hakiya idaw ko enemay a malebot a mihcaan sa moenengay i Taywan sobal makay somamaday a tademaw matineng toway a hicaan midademec to i hekalay a maodip matineng ahicaen maysomad to saka ngaay nika odipan sa madayomay a sakalok paloma to kakaenen a lami sika tineng henay to sapahabay to papahabayan sapi conos to sakaodip odoma sa nanamen noheni ko waco saka ngaay malok to omah sisa nikaodipan noheni sa kilihalayan ko no ayawan a babalaki kanahato nayay koni adopan sa caay to ka lihanaw to inayi ko kakaenen no lomaay saka caay sikangalay no bili. o mala sasaydangan no sakay kinkiw ay h tono makay somamaday a ni kidisan sa imahida moenengay i Taywan a tademaw sa idaw to ko sitangahay sakay pakapah to nikaodipaw sananay a sikatining no naponoan. mademec ko no somamaday a nikaodip paso o makay lacolan to ko kalopo miedap hananay a lalangawan no binacadan sisa nitanengaan no aydaay sa imahida sa Taywannay a binacadan micomod toko balohay a tatokalan o balohayay no baeto'wan a ziday. i Taywannay a sobal nika adihan ni kotkotan a domadomay nika adihan idaw ko adidiay nama kotkotdan makaala toway to cacay a malebot nikaadihan.ninengan idaw ko natimolan ato saamisan idaw ko waliay ato notippan mamin makaadih icowacowa sakasaan iniway i towaponkeng a kakitidaan a lalangawan ko satenesay.kitakidaan no towaponkeng a lalangawan sa ahebal koni kalaliyasan. mamin nika idaw comodan moneng inalalangawan nipisopet sa matineng misanga to nalimaan a toodtood odoma sangalebay nalimaan tono lalaay a nalimaan. manamoh pakolit peninien noheni i salacolan a nalimaan odoma sa sipakoliten tono tabakiyay a lalitsapisabancal miconos to takelalno nalimaan o saka tangsol saanko miadihay a matineng namakaydaay i towaponay a nalimaan nipisangan sisa nikahini sa o lalangawan no saka caay kalecaday nipa adihan.nika idaw henay ko caayay kalecad no balohay a bato'way a nalimaan ato kolitan no lalangawan i Taypi Yinsan hananay akakitidaan nalimaan a lalangawan ato Kalingko Posko a poyoma hananay a nalimaan a lalangawan, ayda sa pasidoma aca misiwkay to saka caay kalecad icowa ko nipicidekan i hekalay adihan. o yisan a lalangawan nika tepaan sa i eneng no Taypi a enal ko sayadahay. tahekalay nalimaan a sitaneng batoay ato no okakay a sasidoma yadah saan idaw ko ba'toay a tatak. polong ato no ba'toay a sapipana o doma sa idaw ko nisangaan to okak no boting a sacocok ato no okakay a nalimaan a sitaneng mahamin namakay balocoan nipihaymawan misanga sisa mala senengaan mialaay to baloco ato dimelan no tademaw. nika no makayniyay i poyoma hananay a no ba'toway a lalangawan sa no ayday sika otang atodi colalsaan na i Taywan i walian a kakitidaan masaopo itida no poyoma a midimotay mamikowannay matineng a hicaen ko nalimaan misakapah misanga to naba'towan a kawaw makay i demidemiadan sakalok salomaan ato nikapatayan no tademaw anikabian mamin sipatahkal o nganganan no poyoma a lalangawan koyni sakasidoma caay kalecad. no poyomaay a nalimaan misanga' tono ba'toway a takenip sa emay kinalakowitan to a malebot a mihcaan satedep saan mowakang aydahan tosa hakay idaw ko sasakamowan ititaan sakay no ba'toan a takenip nidimotan a kawaw matinengay hakiya no poyoma a lalangawan nalimaan a takenip sa caay kao sidoma a saan maydatem ko mapatayay a tangah mamin pasayda isikalecad a tatodoan koni ti'nang. o doma sa idaw koni pilacolan to nipakelitan to sikatekesay a sakatekesay a modawan ato salacolan i demidemiadan a nalimaan paladayan a toodtood sisa katinengan to no aydano tademaw koni kahini no somamaday a babalaki soayaw to mahiniyay akawaw idaw toko bolah ato sikatiman toni kabelec no tademaw mahiniyay anipidateng caay kahida tono aydaay koni kakesem no baloco haw sisa palotatengan kita imahida sakay somamaday a ziday o tademaw hananay sa idaw toko sakay no kiwkay a singko sapakaydaan no maytadem a nina.</FORM>
    </S>
</TEXT>