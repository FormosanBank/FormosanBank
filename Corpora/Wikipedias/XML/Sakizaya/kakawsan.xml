<?xml version="1.0" ?>
<TEXT id="Wiki_Sakizaya_kakawsan" xml:lang="pwn" source="Paiwan Wikipedia, article: kakawsan" copyright="CC BY-SA" citation="kakawsan. (2024, November 18). In Wikipedia [Paiwan]. https://pwn.wikipedia.org/wiki/kakawsan" BibTeX_citation="@misc{Wiki_pwn_kakawsan, title = kakawsan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/kakawsan} }">
    <S id="0">
        <FORM>kakawsan misakamu kya Sakizayaay ci Cencyunan, anu misalisin ku Sakizaya sa, a tayza tu ku tuas nay dapasan simay pazik a buyu' katukuh i pisalisinan, sizikuc tu sumanahay amin kya tuas, u mapalaway adada' ku makaazihay tuheniyan. mapalaway han sa, ya palaw hananay a sausi, u hamin nu katuuday mapalaw(miyuhin han ku zuma a kamu). Sakizayaay atu Pangcahay a mapalaway tanengay kuheni masasakamu tu dungi, patatenga' ku niyazu'ay payni tu mapalaway, a sapatudud atu nikaydih nu adiwawa tu nilungucan, tanengay katukuh i nababalakian. Sakizaya a lisin atu misalekuay tu kawaw u tumuk adada' ku tanengay mikawaw, anu mapalaway tu u mamisakawaw nu niyazu'zy. ayza katineng tu niyazu' tu Ciwidiyan sa, mapalaway hananay caay ku niza a nabalucu'an mala mapalaway, mahiza tu nu Pangcahay, anu caay ka ngaay ku imelang nu maimelangay, anu mangaay nu zuma a mapalaway, a taneng tu mala papili'en nu tau, zayhan izaw ku pinanam niza tulisinay atumingaayay a icelang. na matabesiw ku kalapadesan atu mabalic naimelang, izikuz sa mapabaluh mahiza u pabaluhay a mauzip. milayap tu mala mapalaway a nika uzip, uyzasa u nipalalid tu nu mapalway tu a uzip mizawis tu nay Dungiay nipabeli a icelang. namakayniay a nasulitan nasakamuan atu natinengan Ciwidiyan </FORM>
    </S>
</TEXT>
