<?xml version="1.0" ?>
<TEXT id="Wiki_Sakizaya_kakawsan" xml:lang="szy" source="Sakizaya Wikipedia, article: kakawsan" copyright="CC BY-SA" citation="kakawsan. (2025, May 05). In Wikipedia [Sakizaya]. https://szy.wikipedia.org/wiki/kakawsan" BibTeX_citation="@misc{Wiki_szy_kakawsan, title = kakawsan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kakawsan} }">
    <S id="0">
        <FORM kindOf="original">== kakawsan == misakamu kya Sakizayaay ci Cencyunan, anu misalisin ku Sakizaya sa, a tayza tu ku tuas nay dapasan simay pazik a buyu' katukuh i pisalisinan, sizikuc tu sumanahay amin kya tuas, u mapalaway adada' ku makaazihay tuheniyan. mapalaway han sa, ya palaw hananay a sausi, u hamin nu katuuday mapalaw(miyuhin han ku zuma a kamu). Sakizayaay atu Pangcahay a mapalaway tanengay kuheni masasakamu tu dungi, patatenga' ku niyazu'ay payni tu mapalaway, a sapatudud atu nikaydih nu adiwawa tu nilungucan, tanengay katukuh i nababalakian. Sakizaya a lisin atu misalekuay tu kawaw u tumuk adada' ku tanengay mikawaw, anu mapalaway tu u mamisakawaw nu niyazu'zy. ayza katineng tu niyazu' tu Ciwidiyan sa, mapalaway hananay caay ku niza a nabalucu'an mala mapalaway, mahiza tu nu Pangcahay, anu caay ka ngaay ku imelang nu maimelangay, anu mangaay nu zuma a mapalaway, a taneng tu mala papili'en nu tau, zayhan izaw ku pinanam niza tulisinay atumingaayay a icelang. na matabesiw ku kalapadesan atu mabalic naimelang, izikuz sa mapabaluh mahiza u pabaluhay a mauzip. milayap tu mala mapalaway a nika uzip, uyzasa u nipalalid tu nu mapalway tu a uzip mizawis tu nay Dungiay nipabeli a icelang.</FORM>
        <FORM kindOf="standard">== kakawsan == misakamo kya Sakizayaay ci Cencyonan, ano misalisin ko Sakizaya sa, a tayza to ko toas nay dapasan simay pazik a boyo' katokoh i pisalisinan, sizikoc to somanahay amin kya toas, o mapalaway adada' ko makaazihay toheniyan. mapalaway han sa, ya palaw hananay a saosi, o hamin no katooday mapalaw(miyohin han ko zoma a kamo). Sakizayaay ato Pangcahay a mapalaway tanengay koheni masasakamo to dongi, patatenga' ko niyazo'ay payni to mapalaway, a sapatodod ato nikaydih no adiwawa to nilongocan, tanengay katokoh i nababalakian. Sakizaya a lisin ato misalekoay to kawaw o tomok adada' ko tanengay mikawaw, ano mapalaway to o mamisakawaw no niyazo'zy. ayza katineng to niyazo' to Ciwidiyan sa, mapalaway hananay caay ko niza a nabaloco'an mala mapalaway, mahiza to no Pangcahay, ano caay ka ngaay ko imelang no maimelangay, ano mangaay no zoma a mapalaway, a taneng to mala papili'en no tao, zayhan izaw ko pinanam niza tolisinay atomingaayay a icelang. na matabesiw ko kalapadesan ato mabalic naimelang, izikoz sa mapabaloh mahiza o pabalohay a maozip. milayap to mala mapalaway a nika ozip, oyzasa o nipalalid to no mapalway to a ozip mizawis to nay Dongiay nipabeli a icelang.</FORM>
    </S>
</TEXT>