<?xml version="1.0" ?>
<TEXT id="Wiki_Sakizaya_sapibetik_a_kamu_nu_palamal" xml:lang="szy" source="Sakizaya Wikipedia, article: sapibetik_a_kamu_nu_palamal" copyright="CC BY-SA" citation="sapibetik_a_kamu_nu_palamal. (2025, May 05). In Wikipedia [Sakizaya]. https://szy.wikipedia.org/wiki/sapibetik_a_kamu_nu_palamal" BibTeX_citation="@misc{Wiki_szy_sapibetik_a_kamu_nu_palamal, title = sapibetik_a_kamu_nu_palamal, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/sapibetik_a_kamu_nu_palamal} }">
    <S id="0">
        <FORM kindOf="original">== sapibetik a kamu nu palamal-1 == ngatu cacay malawpesay nu nikalpacaw i Takubuwanan. na bililhan mukan kamu tuni patahka. izaw tu ku nipuhpuhan namakayni i nipibetik. paymihmihcaan ayza a demiad. hizan amin niyam. matumes kuni patungus tu sapatahka. na u lamal ku sakalawpes nu takubuwan. u sakasa izaw kuni pasepian nu namu. kiyu mapalamal aca ku nu uzip a lamal. sisa maka pinaay tu ku nikatules a nikauzip. i naayaw nama malpacaw. papitezepen kami. papisikaten kami. mitaneng satu ku uzip niyam tu labades atu sademsem. papiheceken i balucu' ku nika tineng nu niyam. namaka lisin papilawaden tu ku balucu' niyam. sakinacacay aca a mapatay. sakinacacay aca a mauzip. makazih tu ku uzip atu patay. makatengil tu ku namuh atu lalum. ngatu tusa u likat nu lamal namaka celas a mubahel. ma ta'mud tu nu lamal ku inaayaway u hicahicaay ku lalum atu labades. mapiwpiway a bali i duutay nu sandep malalum sa a muwangic. i labu nu balucu' izaw ku matenesay caayhenay buhati akitizaan. bahal sa mapacedet. nika caay pakasakamu tu hicahica. mauzip atu mapatay. malubic atu mabadi'. i nuayawan amin nu mata. mahiza u dadiw ku suni' nu bali i buyu'. mahiza u angic ku suni' nu nanum i sa'wac. nika lalum sa ku dadiw nu takubuwan. kapahaw kinacacay aca kami a muawaw. i lamalay nu kakawsanaw. na papilungucen kami pakay tisuwanan. mahizaay tu ku uzip malikaku' sa lalikakukaku aca. papisatiidan niyam kisu. kinacacay aca a mapuhpuh ku balucu'. ngatu tulu waw nu tapukuwan a di'tu malataw. nu tapukuwan a di'tu dungi. u di'tu nu mita.u kakawsan nu sakizaya. malawpesay i nika kalepacawan a kakawsan. kanaha tu nayay tu ku uzip namu. nika izaw tu caay kalawpes ku adingu namu. u uzip namu mapacilu' ku bakibakiyan. u adingu' namu u sa tanektekay u sa icelangay. a palisin kami tu nika satadatatama' kamu. i tini naay ku malalumay. wiza satu u icelang atu zateng ku liwan tu bakibakiyan. silusid tu kami tada lusid. nabalucuan amisilud. izaw ku tunuz da'dac bila' atu yadah ku tuudtuud itini. na katayni amin mukan. na sakapahen kuni pibetik niyam. na pialai tuni paiya nu niyam. a itini i lala' nu kakawsan niyam. mahini pasasukapah tu babalaki. pasasukapah tu wawa. padadiw tamuwanan. papalaw tamuwanan. kakawsan ita. palubicen kami tu mihmihcaan. ahizan niyam nu buyu' katalakaw ku ngiha a mudadiw. ahizan nu buyu' kaicelang ku uzip a mapalaw. na alaen kuni nabalucuan nu niyam. namakayniay a nasulitan nasakamuan atu natinenganː nasulittan ni Tuku Sayuen == malaalitin tu i hekalay atu zumaay a natinenganː ==</FORM>
        <FORM kindOf="standard">== sapibetik a kamo no palamal-1 == ngato cacay malawpesay no nikalpacaw i Takobowanan. na bililhan mokan kamo toni patahka. izaw to ko nipohpohan namakayni i nipibetik. paymihmihcaan ayza a demiad. hizan amin niyam. matomes koni patongos to sapatahka. na o lamal ko sakalawpes no takobowan. o sakasa izaw koni pasepian no namo. kiyo mapalamal aca ko no ozip a lamal. sisa maka pinaay to ko nikatoles a nikaozip. i naayaw nama malpacaw. papitezepen kami. papisikaten kami. mitaneng sato ko ozip niyam to labades ato sademsem. papiheceken i baloco' ko nika tineng no niyam. namaka lisin papilawaden to ko baloco' niyam. sakinacacay aca a mapatay. sakinacacay aca a maozip. makazih to ko ozip ato patay. makatengil to ko namoh ato lalom. ngato tosa o likat no lamal namaka celas a mobahel. ma ta'mod to no lamal ko inaayaway o hicahicaay ko lalom ato labades. mapiwpiway a bali i dootay no sandep malalom sa a mowangic. i labo no baloco' izaw ko matenesay caayhenay bohati akitizaan. bahal sa mapacedet. nika caay pakasakamo to hicahica. maozip ato mapatay. malobic ato mabadi'. i noayawan amin no mata. mahiza o dadiw ko soni' no bali i boyo'. mahiza o angic ko soni' no nanom i sa'wac. nika lalom sa ko dadiw no takobowan. kapahaw kinacacay aca kami a moawaw. i lamalay no kakawsanaw. na papilongocen kami pakay tisowanan. mahizaay to ko ozip malikako' sa lalikakokako aca. papisatiidan niyam kiso. kinacacay aca a mapohpoh ko baloco'. ngato tolo waw no tapokowan a di'to malataw. no tapokowan a di'to dongi. o di'to no mita.o kakawsan no sakizaya. malawpesay i nika kalepacawan a kakawsan. kanaha to nayay to ko ozip namo. nika izaw to caay kalawpes ko adingo namo. o ozip namo mapacilo' ko bakibakiyan. o adingo' namo o sa tanektekay o sa icelangay. a palisin kami to nika satadatatama' kamo. i tini naay ko malalomay. wiza sato o icelang ato zateng ko liwan to bakibakiyan. silosid to kami tada losid. nabalocoan amisilod. izaw ko tonoz da'dac bila' ato yadah ko toodtood itini. na katayni amin mokan. na sakapahen koni pibetik niyam. na pialai toni paiya no niyam. a itini i lala' no kakawsan niyam. mahini pasasokapah to babalaki. pasasokapah to wawa. padadiw tamowanan. papalaw tamowanan. kakawsan ita. palobicen kami to mihmihcaan. ahizan niyam no boyo' katalakaw ko ngiha a modadiw. ahizan no boyo' kaicelang ko ozip a mapalaw. na alaen koni nabalocoan no niyam. namakayniay a nasolitan nasakamoan ato natinenganː nasolittan ni Toko Sayoen == malaalitin to i hekalay ato zomaay a natinenganː ==</FORM>
    </S>
</TEXT>