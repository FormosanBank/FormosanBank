<?xml version="1.0" ?>
<TEXT id="Wiki_Sakizaya_kungku-_Sipipelacay" xml:lang="pwn" source="Paiwan Wikipedia, article: kungku-_Sipipelacay" copyright="CC BY-SA" citation="kungku-_Sipipelacay. (2024, December 07). In Wikipedia [Paiwan]. https://pwn.wikipedia.org/wiki/kungku-_Sipipelacay" BibTeX_citation="@misc{Wiki_pwn_kungku-_Sipipelacay, title = kungku-_Sipipelacay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kungku-_Sipipelacay} }">
    <S id="0">
        <FORM kindOf="original">== satangahan nu ulic == Sipipelacay ngatu ngatu-1 naayawan, sakamu sa ku di'tu nu tapuku, amana kanca pitaungi tu ipabaway atu kakawsan, uyzasa makatawal tu ku binawlan, sikaynah tu nu ipabaway, namahiza paudadan tu, mabalad tu ku sauwac, tumuk mililit tu niza ku binawlan a milaliw tayza i buyu'. sakamu sa ku tumuk "kawiza kami sakapahay a sapatudud sa tatama atu tatayna, kiya makelah ku balad", namilunguc tu maydihay nu cima, pazeng hatu i satapes kuhni atu sapatudud pulung hatu sipialul i balad. ngatu-2 namahiza tatiku tu balad kya satapes, mabiyalaw ku katuuday. u sakalawpes nu tademaw ku sasasuayawan, u tademaw amin atu tumuk sa sikatawid a malalum, miyazih amin ku katuuday tu nika biyalaw ni tumuk cayay pangiha', matatakec tu ku tatayna amin muwangic. ngatu-3 iyu nayi' heney ku wantan nu tumuk sa, cayay pangihangiha' aca ci dawa tayza i satapes. ku wawana ni tumuk ci dawa, i balucuay nu binawlan a wawana, nanilecuhan sa u kakanamuhan nu katuuday. cayay ku bangcal niza a cecay, taniktik sasipunu'ay ci dawa,tadimtim kakanamuhan naca. mahiza u bangcalay a adipapang,tacuwacuwa mubahel a palakelak tu balu i cuwacuwa, u ni tayzaan niza panihiw amin a limulak. nabalaki satu ci dawa sangalepen ku tanestes, macunus ku nikasakaying atu nikabancal niza a wayway. ngatu-4 namahiza tansul miladay ku wawama ci namuh, tatusa pasasiketen tu ku sabaway a taludu', mihaymaw pasayza i binawlan a mikawih. anilalum masamata ku binawlan, madihi amin takec panukas tiza wawana, kinatudung sa kiya satapes a miliyas tayza i labuway a nanum. naniliyasan nu tatusaay sa mabatad tu, masakatawidan masatezep ku udad, muwangic tu ku katuuday. patusuz tu kuhni i tasutasunan, lusa', udad, u lalum nu heni macamul tunu nazatengana amin. ngatu-5 midungus tu nikalawpes niya tatusaay, makazih amin ku katuuday tu kanamuhan nuheni a wawana, sazikuzay nama tapuku izaw ku bangcalay a tawa tu saayaway a likat, mahiza sakalikat nu sakuayaw tu i zikuzay a nikauzip nu sakizayaay. ngatu-6 makelah tu ku balad, tahekal ku i tepaday malatuluay kalimucu' a baetu malecad u suleda', u malebut tu ku mihcaan cayay kalimad, sakamu sa ku tademaw amin "nipasulit nu di'tu" sa. i enal nu kilay, masawantan anuicuwa a kalimucu' a miyazih tiza tepadan, u kamu sa nu i pabaway ni dawa aci namuh ani sulitan i tepad, cayay kuiza dada' ni pawacay tu nikasasumidan atu nipibakah tu uzip aca, u nipasubana' tu tademaw a kakanca kaylay a maluk u sananay, amana kakasic a misalihalay, u salaecusay ku cayay kasikaz tu di'tu. ngatu-7 na mahiza sa, kasikawaw, kasikaz tu ipabaway, kadimel tu uzip, kadihiyi ku taw, sipabeli atu dimel, kiyu mala silet nu sakizaya a tademaw, mala tuluway ku kalimucu' a baetu sa malakulit nu cacay i sakizaya. ngatu-8 maahemaw ku dadiw tunu palaw, mahaymaw ku culil. sasukapahay nu di'tu, amiteka tu ku lisin, saahemawen nu niyam ku suni' amibetik, mihalhal tuni ka tayni nu misu, tulisen a mudadiw tunu kanamuhan nu misu. ngatu-9 milunguc tuni pasepi nu misu, pasakapahen tu ku binawlan nu binacadan, caay ka uning ka lilac ku uzip atu balucu' niyam, maydih a litinan nu di'tuay a calay, muculil i tatengaay a zazan nu di'tu. ngatu-10 u nabalucuan niyam amilunguc, a diputen tu pasepian tu ku baki bai. izaw tu ku nipisilud niyam tu tumesay nu sapibetik mipes, pakay calay nu ditu amilitin, apakatengil kisuwanan tu nipibetik niyam, na cunusen namu ku icelang nu palaw niyam. milunguc a pasepi tu wawa amin, milunguc a pasepi tu payluma' amin, milunguc a pasepi tu niyazu'.</FORM>
        <FORM kindOf="standard">== satangahan no olic == Sipipelacay ngato ngato-1 naayawan, sakamo sa ko di'to no tapoko, amana kanca pitaongi to ipabaway ato kakawsan, oyzasa makatawal to ko binawlan, sikaynah to no ipabaway, namahiza paodadan to, mabalad to ko saowac, tomok mililit to niza ko binawlan a milaliw tayza i boyo'. sakamo sa ko tomok "kawiza kami sakapahay a sapatodod sa tatama ato tatayna, kiya makelah ko balad", namilongoc to maydihay no cima, pazeng hato i satapes kohni ato sapatodod polong hato sipialol i balad. ngato-2 namahiza tatiko to balad kya satapes, mabiyalaw ko katooday. o sakalawpes no tademaw ko sasasoayawan, o tademaw amin ato tomok sa sikatawid a malalom, miyazih amin ko katooday to nika biyalaw ni tomok cayay pangiha', matatakec to ko tatayna amin mowangic. ngato-3 iyo nayi' heney ko wantan no tomok sa, cayay pangihangiha' aca ci dawa tayza i satapes. ko wawana ni tomok ci dawa, i balocoay no binawlan a wawana, nanilecohan sa o kakanamohan no katooday. cayay ko bangcal niza a cecay, taniktik sasipono'ay ci dawa,tadimtim kakanamohan naca. mahiza o bangcalay a adipapang,tacowacowa mobahel a palakelak to balo i cowacowa, o ni tayzaan niza panihiw amin a limolak. nabalaki sato ci dawa sangalepen ko tanestes, maconos ko nikasakaying ato nikabancal niza a wayway. ngato-4 namahiza tansol miladay ko wawama ci namoh, tatosa pasasiketen to ko sabaway a talodo', mihaymaw pasayza i binawlan a mikawih. anilalom masamata ko binawlan, madihi amin takec panokas tiza wawana, kinatodong sa kiya satapes a miliyas tayza i laboway a nanom. naniliyasan no tatosaay sa mabatad to, masakatawidan masatezep ko odad, mowangic to ko katooday. patosoz to kohni i tasotasonan, losa', odad, o lalom no heni macamol tono nazatengana amin. ngato-5 midongos to nikalawpes niya tatosaay, makazih amin ko katooday to kanamohan noheni a wawana, sazikozay nama tapoko izaw ko bangcalay a tawa to saayaway a likat, mahiza sakalikat no sakoayaw to i zikozay a nikaozip no sakizayaay. ngato-6 makelah to ko balad, tahekal ko i tepaday malatoloay kalimoco' a baeto malecad o soleda', o malebot to ko mihcaan cayay kalimad, sakamo sa ko tademaw amin "nipasolit no di'to" sa. i enal no kilay, masawantan anoicowa a kalimoco' a miyazih tiza tepadan, o kamo sa no i pabaway ni dawa aci namoh ani solitan i tepad, cayay koiza dada' ni pawacay to nikasasomidan ato nipibakah to ozip aca, o nipasobana' to tademaw a kakanca kaylay a malok o sananay, amana kakasic a misalihalay, o salaecosay ko cayay kasikaz to di'to. ngato-7 na mahiza sa, kasikawaw, kasikaz to ipabaway, kadimel to ozip, kadihiyi ko taw, sipabeli ato dimel, kiyo mala silet no sakizaya a tademaw, mala toloway ko kalimoco' a baeto sa malakolit no cacay i sakizaya. ngato-8 maahemaw ko dadiw tono palaw, mahaymaw ko colil. sasokapahay no di'to, amiteka to ko lisin, saahemawen no niyam ko soni' amibetik, mihalhal toni ka tayni no miso, tolisen a modadiw tono kanamohan no miso. ngato-9 milongoc toni pasepi no miso, pasakapahen to ko binawlan no binacadan, caay ka oning ka lilac ko ozip ato baloco' niyam, maydih a litinan no di'toay a calay, mocolil i tatengaay a zazan no di'to. ngato-10 o nabalocoan niyam amilongoc, a dipoten to pasepian to ko baki bai. izaw to ko nipisilod niyam to tomesay no sapibetik mipes, pakay calay no dito amilitin, apakatengil kisowanan to nipibetik niyam, na conosen namo ko icelang no palaw niyam. milongoc a pasepi to wawa amin, milongoc a pasepi to payloma' amin, milongoc a pasepi to niyazo'.</FORM>
    </S>
</TEXT>