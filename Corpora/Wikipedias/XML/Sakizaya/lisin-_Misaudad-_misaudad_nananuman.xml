<?xml version="1.0" ?>
<TEXT id="Wiki_Sakizaya_lisin-_Misaudad-_misaudad_nananuman" xml:lang="pwn" source="Paiwan Wikipedia, article: lisin-_Misaudad-_misaudad_nananuman" copyright="CC BY-SA" citation="lisin-_Misaudad-_misaudad_nananuman. (2024, December 07). In Wikipedia [Paiwan]. https://pwn.wikipedia.org/wiki/lisin-_Misaudad-_misaudad_nananuman" BibTeX_citation="@misc{Wiki_pwn_lisin-_Misaudad-_misaudad_nananuman, title = lisin-_Misaudad-_misaudad_nananuman, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/lisin-_Misaudad-_misaudad_nananuman} }">
    <S id="0">
        <FORM kindOf="original">== misaudad- misaudad nananuman == 祈雨祭-飲水思源 ngatu cacay yu sumamad,u malukay amin ku niyazu'ay a tademaw, zikuz nu kaliumahansa,balaki satu amin ku nipaluman tu tipus,kubkub,lami'.palalidsa ku cilal I limaay a bulad,daanghan ku tapuku miyazih,ladayan tu nu ungay ku ladem,nayi'tu ku cecacecay a niliwanan,anu caay henay ka udad ku demiadsa,u kakangalayan kina mihcaan,sisa；bilil satu ku tumuk palecapu matatengil, amisabalucu'tu sapitakus tu mapalaway(madapunuhay寡婦) milunguc tu udad I di'tu ,a tulu demiad tawya patubeli kiya mapalaway tu pisaudad,namahiza；a ladayen tu niya ina kiya misaudaday,malingatu pakasaw a matatapesi',nipipahalhal kuyni a kawaw. ngatu tusa zikuz nu tulu demiad,situnuz amin ku mapalaway,tusa ku langaw nu tayu masaupu i luma'nu tumuk,malingatu tu misaudad han nu tumuk,saayawsa；tadi'tu ku mapalaway amin,maluyaluy ku mapalaway,misaliyut tu putah nu tumuk,nuayawan nu mapalaway ku kapah,a busbus:han ku zazan miladay,kawili a ni ina u takid kawanan u sapuhpuh,laday hantu ni ina kiya mapalaway caay pasatezp mipuhpuh miwatawat,mapalaw tu sapaudad,tanuayaw,tazikuz,pasatezep,sazikuzay,katu:kuh i bayu sa,palalid henay ku palaw,milunguc ku ina tu paudaday a di'tu,mapazazan tu ku sakatayza i luma'nu tumuk.adasay masikul tu nu udad a di'tu ku kelal a mapasenget,napatubeli'tu ku nu udad a di'tusa, mihaymaw tu kiya ina mizawais tu saka udad a sasulul, kapeten niza kiya sasulu miladay tiya mapalaway kalamkam ku culil tatiku tayza i luma'nu tumuk, a silsilen tu ku tunuz,daedac atu pah,sapahalhal tu nu udad a di'tu,kelekeleng atu di'tu amin. ngatu tulu namahiza sa,nuzikuzan nu kawaw,mapahezek tu ku kawaw nu mapalaway,mipalusimet tu nazikuzan nu mapalway,i luma' nu tumuk ku katuuday a malahuk. ngatu sepat sakatusa a demiad, kenutan tu ku tapuku,cay ka tenes, tatenga'maudad tuway,sinanum tu nipalumaan kapah tu ku langaw, mahiza ku mapalaway hananay, midiputay tu niyazu'ay kuhni,u sangaw nu di'tu atu tademaw,izaw ku mapalaway sisa madiput nu di'tu ku niyazu'. ngatu lima izaw ku tungus nu Sakizaya tu sadingsing,lalud,balangbang,kasienawan a puu',u puu'nu demiad ku piazihan tu kalukawa,u kamu nu babalaki sa,u habay ku tanusuk sapisalisin nu mita u Sakizaya sa,anu kilulen ku langaw nu habay sa sisausi tunu tapuku,lala',tademaw,di'tuay.sisa,u masikazay tu di'tu sidihiay, atu maylayay a binacada kita.</FORM>
        <FORM kindOf="standard">== misaodad- misaodad nananoman == 祈雨祭-飲水思源 ngato cacay yo somamad,o malokay amin ko niyazo'ay a tademaw, zikoz no kaliomahansa,balaki sato amin ko nipaloman to tipos,kobkob,lami'.palalidsa ko cilal I limaay a bolad,daanghan ko tapoko miyazih,ladayan to no ongay ko ladem,nayi'to ko cecacecay a niliwanan,ano caay henay ka odad ko demiadsa,o kakangalayan kina mihcaan,sisa；bilil sato ko tomok palecapo matatengil, amisabaloco'to sapitakos to mapalaway(madaponohay寡婦) milongoc to odad I di'to ,a tolo demiad tawya patobeli kiya mapalaway to pisaodad,namahiza；a ladayen to niya ina kiya misaodaday,malingato pakasaw a matatapesi',nipipahalhal koyni a kawaw. ngato tosa zikoz no tolo demiad,sitonoz amin ko mapalaway,tosa ko langaw no tayo masaopo i loma'no tomok,malingato to misaodad han no tomok,saayawsa；tadi'to ko mapalaway amin,maloyaloy ko mapalaway,misaliyot to potah no tomok,noayawan no mapalaway ko kapah,a bosbos:han ko zazan miladay,kawili a ni ina o takid kawanan o sapohpoh,laday hanto ni ina kiya mapalaway caay pasatezp mipohpoh miwatawat,mapalaw to sapaodad,tanoayaw,tazikoz,pasatezep,sazikozay,kato:koh i bayo sa,palalid henay ko palaw,milongoc ko ina to paodaday a di'to,mapazazan to ko sakatayza i loma'no tomok.adasay masikol to no odad a di'to ko kelal a mapasenget,napatobeli'to ko no odad a di'tosa, mihaymaw to kiya ina mizawais to saka odad a sasolol, kapeten niza kiya sasolo miladay tiya mapalaway kalamkam ko colil tatiko tayza i loma'no tomok, a silsilen to ko tonoz,daedac ato pah,sapahalhal to no odad a di'to,kelekeleng ato di'to amin. ngato tolo namahiza sa,nozikozan no kawaw,mapahezek to ko kawaw no mapalaway,mipalosimet to nazikozan no mapalway,i loma' no tomok ko katooday a malahok. ngato sepat sakatosa a demiad, kenotan to ko tapoko,cay ka tenes, tatenga'maodad toway,sinanom to nipalomaan kapah to ko langaw, mahiza ko mapalaway hananay, midipotay to niyazo'ay kohni,o sangaw no di'to ato tademaw,izaw ko mapalaway sisa madipot no di'to ko niyazo'. ngato lima izaw ko tongos no Sakizaya to sadingsing,lalod,balangbang,kasienawan a poo',o poo'no demiad ko piazihan to kalokawa,o kamo no babalaki sa,o habay ko tanosok sapisalisin no mita o Sakizaya sa,ano kilolen ko langaw no habay sa sisaosi tono tapoko,lala',tademaw,di'toay.sisa,o masikazay to di'to sidihiay, ato maylayay a binacada kita.</FORM>
    </S>
</TEXT>