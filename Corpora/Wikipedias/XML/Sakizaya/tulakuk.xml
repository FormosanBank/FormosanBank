<?xml version="1.0" ?>
<TEXT id="Wiki_Sakizaya_tulakuk" xml:lang="szy" source="Sakizaya Wikipedia, article: tulakuk" copyright="CC BY-SA" citation="tulakuk. (2025, May 05). In Wikipedia [Sakizaya]. https://szy.wikipedia.org/wiki/tulakuk" BibTeX_citation="@misc{Wiki_szy_tulakuk, title = tulakuk, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/tulakuk} }">
    <S id="0">
        <FORM kindOf="original">== satangahan : == tulakuk u zuma a kamu : nu Hulam :雞 nu Amilika :chicken u tulakuk mapahabay nu tademaw, mitengil tu kamu nu tademaw, mapahabay nu tademaw a tulakuk u sapakan tu tademaw a aadupan tan-pay-ce a tuud, u sayadahay a nipahabay a tuud, u saahabalay a nikalakalak. maliyuh tu ku tulakuk mabahel, nika adidi tu katinengan a mabahel, mapahabay nu tademaw, baeket satu tadakizemu tu kyu akiliyuhan ku i putahay mauzip a tikulac mabahel. u banuh nu ulang a tulakuk cacay ku kulit, u banuh nu tama sa sisimal sumanahay a banuh, u banuh nu kikul sa u langdaway ku kulit, anu caay sa u kangdaway a kulit, tanayu' aca ku kikul a banuh tasasa ku kataci. . u nu ulang a kulit cacay aca, sibanuh sa inayay ku simal, apuyu' ku banuh nu kikul, caay kahiza nu tama kabangcal ku kulit, u uzip kitabakian nu tama ku ulang tu adidi, u ulang kikizemuan ku tama. icelang ku tulakuk maduba', nika kiapuyu'an ku sapikpik tu ayam, kyu maliyuh mabahel ku tulakuk,mabahel satu caay kabatad caay katalakaw ku pibahel. u balakiay tu a tulakuk siadiping I tangah niza, u tama a tulakuk a adiping sa sumanah sa ku kulit, u nu ulang a diping caay kasiwangtan ku kulit. makalecuhan a ciwciw sa u takuliyaway ku kulit, anucaay sa u café a kulit, u nu abuay a kulit a banuh.balaki satu masumad tu ku kulit nu banuh. tiekuk ulang a tulakuk sabaw waluay a lipay kabalaki, malingatu tu sitiekuk, ayaan pahezek sitiekuk saw u kapah tu nu uzip ku aazihen. kapah ku nikan mapacilal aca ku ulang malingatu tu sitiekuk, sademidemiad satu sitiekuk, anu cacaay aca kalaledi' sitiekuk tu. nika mahiniay a tiekuk nacaay piso-cin , caay tu kapela' ku sipaw, caay tu kalaciwciw ku tiekuk, u kakanan nu tademaw a tiekuk u mahiniay amin tiekuk. tusa ku kalalamu nu tulakuk, cacay sa lalamu sananay, u cacay sau palumaan nu tademaw. u malalamuay a tiekuk kapah malaciwciw, nika u caay kalalamu a tiekuk kapah salami'en mukan, u sakapahay a tan-pay-ce nu aadupen , malalami' ku tiekuk, yadah ku cacanan a pisalami', ya i tebanay u takulyaway a tuud nu tiekuk u tanghang han kuyza, u salangcay nu tiekuk u tan-pay han kuyza. tusa a bataan izaw ku cacay a demiad midiku tu tiekuk itiya malaciwciw ku tiekuk, a sakaphen ku untu atu sanget itawya malaciwciw ku tiekuk. ulang a tulakuk midiku tu tiekuk nu uzip a tiekuk, kapah tu mikutay midiku tu taw a tieku, kapah aca midiku tu nu taduk a tiekuk. anu u tademaw ku midikuay tu tieku, a i akutiay a untu. anu caay kataneng ku akuti(37.7C∘) kapah u dingki ku sapaakuti. yu u dingki ku sapaakuti a sademiad han miwawah ku dingki, malaciwciw tu a tulu a lalipayan mipaakuti tu ciwciw. anu caay kataneng ku untu a nayay ku laleci nu kalaciwciw,anu malaciwciw tu sa hakay a mapatay tu, anu u kikay ku mamidiku, i ayawen tu misakapah ku untu(39 C∘) han ku untu, sabaw walu a demiad tu selep hantu ku untu36.7~37.2℃. pahabay u nipahabay a tulakuk, u sapahabay i tuhinian sa u cilekay, atu palamel hank u hemay, atu siliw ku sapakan tu tulakuk. makalecuhen nanay a ciwciw, caay katenes a lecuhen maduba' tu mikilul tu ulang mikilim tu kakanan. nika u ciwciw metalaw tu cuedet, limeklimek satu i sapikpik nu ulang ku ciwciw amin misadihku, kyu caay tu pakalaliw tu ulang kuheni, balaki t uku ciwciw matineng tu mukan tu alisalap, cacuecu', atikak, adidiay a edu kanen nuheni, atu adidiay a bau makan nuheni. titi' ya baluhang a titi nu tulakuk u sanglacay a titi han, zaysa ahemi ku aca, i cuwacuwa mazih tu a kakanen, izaw tu ku cacanan a pisalami'. namakayniay a nasulitan nasakamuan atu natinengan nisulitan ni 蔡宜庭 aci 高碧霞.</FORM>
        <FORM kindOf="standard">== satangahan : == tolakok o zoma a kamo : no Holam :雞 no Amilika :chicken o tolakok mapahabay no tademaw, mitengil to kamo no tademaw, mapahabay no tademaw a tolakok o sapakan to tademaw a aadopan tan-pay-ce a tood, o sayadahay a nipahabay a tood, o saahabalay a nikalakalak. maliyoh to ko tolakok mabahel, nika adidi to katinengan a mabahel, mapahabay no tademaw, baeket sato tadakizemo to kyo akiliyohan ko i potahay maozip a tikolac mabahel. o banoh no olang a tolakok cacay ko kolit, o banoh no tama sa sisimal somanahay a banoh, o banoh no kikol sa o langdaway ko kolit, ano caay sa o kangdaway a kolit, tanayo' aca ko kikol a banoh tasasa ko kataci. . o no olang a kolit cacay aca, sibanoh sa inayay ko simal, apoyo' ko banoh no kikol, caay kahiza no tama kabangcal ko kolit, o ozip kitabakian no tama ko olang to adidi, o olang kikizemoan ko tama. icelang ko tolakok madoba', nika kiapoyo'an ko sapikpik to ayam, kyo maliyoh mabahel ko tolakok,mabahel sato caay kabatad caay katalakaw ko pibahel. o balakiay to a tolakok siadiping I tangah niza, o tama a tolakok a adiping sa somanah sa ko kolit, o no olang a diping caay kasiwangtan ko kolit. makalecohan a ciwciw sa o takoliyaway ko kolit, anocaay sa o café a kolit, o no aboay a kolit a banoh.balaki sato masomad to ko kolit no banoh. tiekok olang a tolakok sabaw waloay a lipay kabalaki, malingato to sitiekok, ayaan pahezek sitiekok saw o kapah to no ozip ko aazihen. kapah ko nikan mapacilal aca ko olang malingato to sitiekok, sademidemiad sato sitiekok, ano cacaay aca kalaledi' sitiekok to. nika mahiniay a tiekok nacaay piso-cin , caay to kapela' ko sipaw, caay to kalaciwciw ko tiekok, o kakanan no tademaw a tiekok o mahiniay amin tiekok. tosa ko kalalamo no tolakok, cacay sa lalamo sananay, o cacay sao palomaan no tademaw. o malalamoay a tiekok kapah malaciwciw, nika o caay kalalamo a tiekok kapah salami'en mokan, o sakapahay a tan-pay-ce no aadopen , malalami' ko tiekok, yadah ko cacanan a pisalami', ya i tebanay o takolyaway a tood no tiekok o tanghang han koyza, o salangcay no tiekok o tan-pay han koyza. tosa a bataan izaw ko cacay a demiad midiko to tiekok itiya malaciwciw ko tiekok, a sakaphen ko onto ato sanget itawya malaciwciw ko tiekok. olang a tolakok midiko to tiekok no ozip a tiekok, kapah to mikotay midiko to taw a tieko, kapah aca midiko to no tadok a tiekok. ano o tademaw ko midikoay to tieko, a i akotiay a onto. ano caay kataneng ko akoti(37.7C∘) kapah o dingki ko sapaakoti. yo o dingki ko sapaakoti a sademiad han miwawah ko dingki, malaciwciw to a tolo a lalipayan mipaakoti to ciwciw. ano caay kataneng ko onto a nayay ko laleci no kalaciwciw,ano malaciwciw to sa hakay a mapatay to, ano o kikay ko mamidiko, i ayawen to misakapah ko onto(39 C∘) han ko onto, sabaw walo a demiad to selep hanto ko onto36.7~37.2℃. pahabay o nipahabay a tolakok, o sapahabay i tohinian sa o cilekay, ato palamel hank o hemay, ato siliw ko sapakan to tolakok. makalecohen nanay a ciwciw, caay katenes a lecohen madoba' to mikilol to olang mikilim to kakanan. nika o ciwciw metalaw to coedet, limeklimek sato i sapikpik no olang ko ciwciw amin misadihko, kyo caay to pakalaliw to olang koheni, balaki t oko ciwciw matineng to mokan to alisalap, cacoeco', atikak, adidiay a edo kanen noheni, ato adidiay a bao makan noheni. titi' ya balohang a titi no tolakok o sanglacay a titi han, zaysa ahemi ko aca, i cowacowa mazih to a kakanen, izaw to ko cacanan a pisalami'. namakayniay a nasolitan nasakamoan ato natinengan nisolitan ni 蔡宜庭 aci 高碧霞.</FORM>
    </S>
</TEXT>