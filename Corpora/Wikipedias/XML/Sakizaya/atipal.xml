<?xml version="1.0" ?>
<TEXT id="Wiki_Sakizaya_atipal" xml:lang="szy" source="Sakizaya Wikipedia, article: atipal" copyright="CC BY-SA" citation="atipal. (2025, May 05). In Wikipedia [Sakizaya]. https://szy.wikipedia.org/wiki/atipal" BibTeX_citation="@misc{Wiki_szy_atipal, title = atipal, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/atipal} }">
    <S id="0">
        <FORM kindOf="original">atipal (kamu nu Hulam:白頭翁) sakanamuhan a tengilan ku suni nu atipal. nikudan nu tangila' idaw ku sanglacay a kulita, nina masulitay atu sanglacay a kulit a lumeni', mala sanglacay nu lalielan. sanglacay a tangah katinengan ku sanglac, balakiay tu aayaman nikuda nu tangah micidek ku sanglac, sisa pangangan hantu &quot; atipal&quot; pangagnang Pycnonotus sinensis (mitesekay a ngangan)Pycnonotus sinensis sakatusa a kasasidumaan Pycnonotus sinensis hainanus (Swinhoe 1897).海南 亞種 (mitesakay a ngangan)Pycnonotus sinensis hainanus (Swinhoe 1897) Hai-nan (liang-guang) sakatusa a kasasidumaan Pycnonotus sinensis formosae (Hartert, 1910) (mitesekay a ngangan)Pycnonotus sinensis formosae (Hartert, 1910) pe̍h-thâu-khok-á (kamu nu layak)pe̍h-thâu-khok-á 鵯屬小型鳴禽 (mikeliday nu ngangan)Bei adidiay a aadupan kaliwasak . i Cong-guo a Si-cuan, Yun-nan, Gui-cou, An-hui, Ciang-su, Ce-ciang, San-si, He-nan, San-dong, Ciang-si, Kuang-dong, Hu-bei, Hu-nan, Hu-cian, Kuang-si atu Hai-nan. atipal Taywan nu aidiay a kasidumaan kaliwasak han i Taywan nu niyaduan (caay pilihida ku timulan nu Taruku sia-ku atu walitimulan nu lilis nu bayu), u micidekay sakatusaay a sasiduma nu Taywan. atipal nika liwasak a maudip han itini i walian nu Ya-cup kitidaan, taamis katukuh i Cong-guo a Sen-yang, tatimul katukuh i Hai-nan-dao, Siang-gang, Taywan, amisan nu Yue-nan, atu Dipun Liu-ciu cun-dao (Ba-song-san cun-dao, Okinawa). kasienawan nu amisan a ayam mabahel tayda i timul kuni ka bahel, Taywan nu adidiay a ayawman i Taywan nu liwan a ayawman, nikaudip ninaayaw han makaala tu cacay a bataan katuku tu sabaw tu lima a mihcaan kunika udip. atipal hina adih kita i Dongya, Taywan nu habung nutipan atu wali amisan nu mililis tu bayu a kitidaan, -cungguo-ren-dalu itida i Changjiang timulan a yadahay nu kitidaan, atu siang-gang, Liuqiu subal, makankan kinaayawm , caay katalaw tu tademaw. . masakaput kunuheni amabahel i masaenalay nu kilangkilangan, buyubuyuan a kilakilangan, atu cacudadan, aidangan, hinaputah, dadan nu talakaway a telayan atu kilangan. Taywan manamuhan miadih tu atipal a ayam, cilukciluk, lu-tou-yan pulung han pangangan u &quot;kaydihan nu maciay a tuluay nu ayaman&quot; itini i Sanghai a atipal atu ciluciluk, -congguo-hei-dong atu -cu-jing-banjiu u &quot; si-da-jingang&quot;, ina atipal itini i kaliwasakan nu kitidaan hina adih i macimacian.. atipal a ayaman tanayu nu udip han sabaw tu pitu katukuh tu tusa a bataan idaw ku tusa a congfen, dais han makatukuh i tukung han lumeni' malikad, pabaw nu mataan katukuh i nikudan nu tangah u sanglacay a banuh kala abuabuan nu langdaw ku kulitan. sakubad atu kikul kala lawlawan nu langdaw ku kulitan, ngaduy, takulaw sanglacay, baluwan abuan nu hese, mala caaya nu katinengan a ahebal nu baluwangan, bili han sanglacay ku kulit atu abuwan sanglacay a kulitan, malamel tu kalawlawan langdawan nu sulit, pabaw han hese abuabuan atu cukanaan abuabuan nu kulitan, idaw ku kalawlawan langdawan nu kulit a banuh nu lilisan, sisa u pabawan nu udiphan caay a katinengan kunika duu'd nu mabalatay a sulitan. . Kikul atu sakubad lumeni' nu hese idaw ku kalawlawan langdawan ku lilis nu banuh. mata hese, laway lumeniay ku kulit, kuku' u lumeniay tu a kulitan. wawa nuayam tangahan abuabuan nu hese', kulu u cukanaan a kulitan, baluwan han kalaabuan nu hese, bili atu kikul nu sasa a banuhan abuabuan salacay ku kulit. cilekay ku kanen nuheni, pa'nu atu heci, u cancanan ku makanay nuheni, tamaan a atipalan u baluwan idaw ku lumeniay ku abuabuan nu kulitan, taynaan a atipalan nu kala abuabuwan ku kulit, tamaan nu nikuda a tangahan katinengan ku pimicidek nu sanglac. matenes i buyubuyuan, ahebalay nu papahan, aidangan, kilkilngan, u heci nu sikabiay atu pa'nu ku kanen, sawni micumud i bawbi nipalumaan tu hecian miubi mukan, mukan tu mangaduay a papahan, micidek tu mangaduay nu Hudie-lan amukanen, alahican u cilekay ku kanen. Pasabaan nu sadingsing palaludan malingatu asidibu, atipal malingatu asidibu sa kanca mapulung kunuheni i kilakilangan mudadiw, mangalay pakatineng tu tademaw.nika saupuan nina ayaman, katukuhan tu palalutan balngbangan kasienawan sa maliwasak tu kunu heni. atipal manamuh i siciciwan atu titican asidibu, imacian han imabadiay nu lutukan atu luciklucikan sidibu mahida u kaysing u wayway iluma han itida inipalumaan i kabing nu balu atu kilang, tu mihcaan nu sadingsing nu tuluay a bulad katukuh tu lima a buladan atipal han kabuwahan nuheni itawya. nikahida, anu makaadih kita tunika sacacaysa i ciitciitan atu kilakilanga mudadiw, caay katenes, idaw tu ku caay tayni pacabay, tusa tu ku ayam pakunida satu mudadiw, mahida mudadiway tu saka namuhan a cabayan a dadiwan. nika sidibuan nuheni sa kanca patiden kunuheni tu luman tu nuhen, adidi ku kitidaan , sidibusa kunuheni miki talakaw tu lala atudi' nu damuddamudan atu macebetay nu langawan, wina, wama a ayaman mapulun midiput kunuheni tu wawa, nu cacaya a puu'an kina cacay kinatusa asidi'kuk, nu cacaya a dibuan tulu, sepat ku ti'kuk, kasi ti'kukan nuheni u cilekay ku kanen nuhenin. matiti' tu ayam sa amakaala tu cacay a bataan katukuh tu tusa a lalipayan kunipi titi' tu ti'kuk kiya matiti' tahekal ku wawa, sa makaala tu cacay a bataan katuku tu tusa, tulu alalipayan a pakan, sa kapah tu tahekal mubahel. micapi tu lalumaan idaw ku cacayay a ayaman masasengi ku nuheni mahida u lalumaan, u &quot;u kalutipal&quot;, u tukun acacay ku lumeniay, dumasatu malecad nami atu atipal, nu Taywan picidekan nu ayaman, itini sa i Tay-tung, Kalingku atu Heng-cun-ban-dao. namakayniay a nasulitan</FORM>
        <FORM kindOf="standard">atipal (kamo no Holam:白頭翁) sakanamohan a tengilan ko soni no atipal. nikodan no tangila' idaw ko sanglacay a kolita, nina masolitay ato sanglacay a kolit a lomeni', mala sanglacay no lalielan. sanglacay a tangah katinengan ko sanglac, balakiay to aayaman nikoda no tangah micidek ko sanglac, sisa pangangan hanto &quot; atipal&quot; pangagnang Pycnonotos sinensis (mitesekay a ngangan)Pycnonotos sinensis sakatosa a kasasidomaan Pycnonotos sinensis hainanos (Swinhoe 1897).海南 亞種 (mitesakay a ngangan)Pycnonotos sinensis hainanos (Swinhoe 1897) Hai-nan (liang-goang) sakatosa a kasasidomaan Pycnonotos sinensis formosae (Hartert, 1910) (mitesekay a ngangan)Pycnonotos sinensis formosae (Hartert, 1910) pe̍h-thâo-khok-á (kamo no layak)pe̍h-thâo-khok-á 鵯屬小型鳴禽 (mikeliday no ngangan)Bei adidiay a aadopan kaliwasak . i Cong-goo a Si-coan, Yon-nan, Goi-coo, An-hoi, Ciang-so, Ce-ciang, San-si, He-nan, San-dong, Ciang-si, Koang-dong, Ho-bei, Ho-nan, Ho-cian, Koang-si ato Hai-nan. atipal Taywan no aidiay a kasidomaan kaliwasak han i Taywan no niyadoan (caay pilihida ko timolan no Taroko sia-ko ato walitimolan no lilis no bayo), o micidekay sakatosaay a sasidoma no Taywan. atipal nika liwasak a maodip han itini i walian no Ya-cop kitidaan, taamis katokoh i Cong-goo a Sen-yang, tatimol katokoh i Hai-nan-dao, Siang-gang, Taywan, amisan no Yoe-nan, ato Dipon Lio-cio con-dao (Ba-song-san con-dao, Okinawa). kasienawan no amisan a ayam mabahel tayda i timol koni ka bahel, Taywan no adidiay a ayawman i Taywan no liwan a ayawman, nikaodip ninaayaw han makaala to cacay a bataan katoko to sabaw to lima a mihcaan konika odip. atipal hina adih kita i Dongya, Taywan no habong notipan ato wali amisan no mililis to bayo a kitidaan, -conggoo-ren-dalo itida i Changjiang timolan a yadahay no kitidaan, ato siang-gang, Lioqio sobal, makankan kinaayawm , caay katalaw to tademaw. . masakapot konoheni amabahel i masaenalay no kilangkilangan, boyoboyoan a kilakilangan, ato cacodadan, aidangan, hinapotah, dadan no talakaway a telayan ato kilangan. Taywan manamohan miadih to atipal a ayam, cilokcilok, lo-too-yan polong han pangangan o &quot;kaydihan no maciay a toloay no ayaman&quot; itini i Sanghai a atipal ato cilocilok, -conggoo-hei-dong ato -co-jing-banjio o &quot; si-da-jingang&quot;, ina atipal itini i kaliwasakan no kitidaan hina adih i macimacian.. atipal a ayaman tanayo no odip han sabaw to pito katokoh to tosa a bataan idaw ko tosa a congfen, dais han makatokoh i tokong han lomeni' malikad, pabaw no mataan katokoh i nikodan no tangah o sanglacay a banoh kala aboaboan no langdaw ko kolitan. sakobad ato kikol kala lawlawan no langdaw ko kolitan, ngadoy, takolaw sanglacay, balowan aboan no hese, mala caaya no katinengan a ahebal no balowangan, bili han sanglacay ko kolit ato abowan sanglacay a kolitan, malamel to kalawlawan langdawan no solit, pabaw han hese aboaboan ato cokanaan aboaboan no kolitan, idaw ko kalawlawan langdawan no kolit a banoh no lilisan, sisa o pabawan no odiphan caay a katinengan konika doo'd no mabalatay a solitan. . Kikol ato sakobad lomeni' no hese idaw ko kalawlawan langdawan ko lilis no banoh. mata hese, laway lomeniay ko kolit, koko' o lomeniay to a kolitan. wawa noayam tangahan aboaboan no hese', kolo o cokanaan a kolitan, balowan han kalaaboan no hese, bili ato kikol no sasa a banohan aboaboan salacay ko kolit. cilekay ko kanen noheni, pa'no ato heci, o cancanan ko makanay noheni, tamaan a atipalan o balowan idaw ko lomeniay ko aboaboan no kolitan, taynaan a atipalan no kala aboabowan ko kolit, tamaan no nikoda a tangahan katinengan ko pimicidek no sanglac. matenes i boyoboyoan, ahebalay no papahan, aidangan, kilkilngan, o heci no sikabiay ato pa'no ko kanen, sawni micomod i bawbi nipalomaan to hecian miobi mokan, mokan to mangadoay a papahan, micidek to mangadoay no Hodie-lan amokanen, alahican o cilekay ko kanen. Pasabaan no sadingsing palalodan malingato asidibo, atipal malingato asidibo sa kanca mapolong konoheni i kilakilangan modadiw, mangalay pakatineng to tademaw.nika saopoan nina ayaman, katokohan to palalotan balngbangan kasienawan sa maliwasak to kono heni. atipal manamoh i siciciwan ato titican asidibo, imacian han imabadiay no lotokan ato lociklocikan sidibo mahida o kaysing o wayway iloma han itida inipalomaan i kabing no balo ato kilang, to mihcaan no sadingsing no toloay a bolad katokoh to lima a boladan atipal han kabowahan noheni itawya. nikahida, ano makaadih kita tonika sacacaysa i ciitciitan ato kilakilanga modadiw, caay katenes, idaw to ko caay tayni pacabay, tosa to ko ayam pakonida sato modadiw, mahida modadiway to saka namohan a cabayan a dadiwan. nika sidiboan noheni sa kanca patiden konoheni to loman to nohen, adidi ko kitidaan , sidibosa konoheni miki talakaw to lala atodi' no damoddamodan ato macebetay no langawan, wina, wama a ayaman mapolon midipot konoheni to wawa, no cacaya a poo'an kina cacay kinatosa asidi'kok, no cacaya a diboan tolo, sepat ko ti'kok, kasi ti'kokan noheni o cilekay ko kanen nohenin. matiti' to ayam sa amakaala to cacay a bataan katokoh to tosa a lalipayan konipi titi' to ti'kok kiya matiti' tahekal ko wawa, sa makaala to cacay a bataan katoko to tosa, tolo alalipayan a pakan, sa kapah to tahekal mobahel. micapi to lalomaan idaw ko cacayay a ayaman masasengi ko noheni mahida o lalomaan, o &quot;o kalotipal&quot;, o tokon acacay ko lomeniay, domasato malecad nami ato atipal, no Taywan picidekan no ayaman, itini sa i Tay-tong, Kalingko ato Heng-con-ban-dao. namakayniay a nasolitan</FORM>
    </S>
</TEXT>