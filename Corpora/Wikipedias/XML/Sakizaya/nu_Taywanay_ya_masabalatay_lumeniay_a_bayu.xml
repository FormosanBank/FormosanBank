<?xml version="1.0" ?>
<TEXT id="Wiki_Sakizaya_nu_Taywanay_ya_masabalatay_lumeniay_a_bayu" xml:lang="szy" source="Sakizaya Wikipedia, article: nu_Taywanay_ya_masabalatay_lumeniay_a_bayu" copyright="CC BY-SA" citation="nu_Taywanay_ya_masabalatay_lumeniay_a_bayu. (2025, May 05). In Wikipedia [Sakizaya]. https://szy.wikipedia.org/wiki/nu_Taywanay_ya_masabalatay_lumeniay_a_bayu" BibTeX_citation="@misc{Wiki_szy_nu_Taywanay_ya_masabalatay_lumeniay_a_bayu, title = nu_Taywanay_ya_masabalatay_lumeniay_a_bayu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/nu_Taywanay_ya_masabalatay_lumeniay_a_bayu} }">
    <S id="0">
        <FORM kindOf="original">u bayu nu Taywan ( nipangangan Tayhay han: u ouco hananay sa i kasumamadan nipangangan u Huelmusa a bayu) nipatudu sa i tebanay nu Cungko Talu pasay walian atu timulannu Huciyen atu Taywanay a nikahida a bayu. pasu ya kitidaan nu subal nu Taywan pasay waliay atu timulan nu bayu, i nu Tunghay bayuay kakaydaan nu mi mawyiay kasahenulan a bayu , itini i teban nu Yaco atu waliyu a bayu, kakayda satu mala nu aydaay sangayawan nu cenceay a kakitidaan. idaw ku masulitay ya waliyu atu nutipan a waliyu ya taypinyan hananay sa, i Amisay nu Taywan Sinpiseay ya Santiyawciyaw micaliway tu Tiyaw yi tahay a subal atu huwan liye yi atu i huciyen sennay i Pintan a subal malalitin , makay timul sa mayni i Pingtung a kakitidaan ya E'luwanpi atu Huciyen sennay ya Tungsan hananay a subal malalitin sakaybalad, nikatanayaan makay nutimulan katukuh i nu'tipan nikapulungan makaala tu 180 cacay a malebut a depah kuni ka ahebal, hakya hatida nika ahebalan nu Taywan idaw ku enem tu cacay sa. u sakasan sa awu nu Tayliwku masaatiladay , nikalabu sa makaala tu pituway a dipah . liwliw nu bayu a subal sa , idaw kya micapiyay tu Huciyen a Talutaw hananay, duma sa idaw henay ku malalitinlitinay a Punghu a subal atu i hekalay nu Pintung ya adidingay a okinawa hananay a subal. ina Taywanay a bayu u salikecuay a baladsa itini nu Huciyen sen hananay ya Pintan a subal atu nu Singcuay sasiwbayan a minatu kunikahida, nikapatelekan a balad sa makaala tu 130 cacay a malebut a dipah kuni ka ahebal, u saahebalay sa i Pintungayay ya Mawpitu' hananay katukuh i Huciyen Tungsan a subalay a Awuciyaw, nipatelekan a laed sa makaala tu 410 cacay a malebut a dipah. nika ahebalan nu bayu sa makaala tu 8000 a pihuwan kungli, nu Taywanay micapiyay satabakiay a bayu. laylay i 16 a celahcan mayteban imahida, ya Putawya a binacadan pabalunga maycapi tu Taywanay a bayu micaliway, makaadih tuya langdaw sananay a subal nu Taywan, tanumata sa mapaengaw makadih tu nisalungan nu subal sa, pangiha tunu kamu nu heni ( ilha Fermosa ) , ukamu nu Putawya sa ( salunganay a imin ( Formosa ) subal ( llha ) ) . sisa kasumamadan sa idaw kya panganganay nu Ocuoay nu ( Hulmusa hananay a bayu han ) . inaayaw kasumamadan sa ina Taywan hananay a bayu sipangangan tu ( lumeniay masabalatay a cilis han ) . ( zayhan idaw ku masalumeniay a balad mucaliway ), sisa yadah kunu makayniyay i mim ye a mabulaway a binacadan milakec tu Taywanay a bayu sa, mapaelul mapalit nu balad, idaw ku kasumamadan a dadiw nu Holo* layak * atu nu ngayngay( lakec tu Taywan kalaluman a dadiw ) paysakamu tu kalabadesan nu milakecay tu bayu tayni i Taywan i mahida sananay, nikapalit a mabelec a kakawawan, ( enem ku mabelecay tatulu ku munengay cacay ku pananukasay ), u sakusaan anu cacay a bataan a tademaw sa aenem ku mapatayay mapalid nu balat, tatulu ku samenmen sananay muneng i Taywan, cacay ku matalaway makayi milakuwit tiya lumeniay a balad nu bayu pahnanukas taluma i Tayliwku . u nikahida sa hina pacelcel ku miubiyay nu tawki a pabalungaay sisa mahida . 1949 a mihcaan enemey a bulad, cunghuwa mimku a cenhu micuduh tu sakacaay ka lalacal nu siwbay atu tuudtuud sisa caay katenes sa kakayda satu malatusa tuku mamikuwan. 1950 a mihecaan enemay a bulad tusa a bataan idaw ku tusa ademiadan, ya kuliya hananay a kanatal malalais ku labuway nu sakacaay kalecad nu masakaputay, ya Amuhuwan nu bayuay sakapituay a hitay taynien i Taywan a buyu micumud mipulu tu nipisubana nu Tayliwku a kanatalay a nuhitayay a balunga, matalaw midebung tu Tawan. nipiidepan caay tu kalalacal sa i nu bayuwan nu Taywan, nu Tayliwku misiubayay pabalungaay a kawaw sipakaydaen i nutimulan nutipan padadan, nu Tayliwku a tuud a sipicaliw tu nu dumaay a kanatal nu balunga sika lalacal a maysiubay tu nutaway a nipitupin. Nipalatusaan a bayu hekalay nu bayu a kakitidaan kalibutan sa kunikahida, maylabuway nu nanum yadah ku maysasaay tanudadipasan sa, masacilisay nu bayu ihekalay a ungcung,yadah henay ku cacumudan nu sauwac atu masalikakuay nu bayuay a dadipasan, nikalalikeluhan nu makacuwacuwaay a nanum yadah, u babutingan atu sakaidaw nu buting masibek nikaala. sisa nu Taywanay a bayu sakatinengan nu makaydaay micidek katabaki ku laying atu bali sa, pasu nikabalad nu nanum kalamkam ku nipalid u sakatalawan nu pabalungaay maycaliway.</FORM>
        <FORM kindOf="standard">o bayo no Taywan ( nipangangan Tayhay han: o ooco hananay sa i kasomamadan nipangangan o Hoelmosa a bayo) nipatodo sa i tebanay no Congko Talo pasay walian ato timolanno Hociyen ato Taywanay a nikahida a bayo. paso ya kitidaan no sobal no Taywan pasay waliay ato timolan no bayo, i no Tonghay bayoay kakaydaan no mi mawyiay kasahenolan a bayo , itini i teban no Yaco ato waliyo a bayo, kakayda sato mala no aydaay sangayawan no cenceay a kakitidaan. idaw ko masolitay ya waliyo ato notipan a waliyo ya taypinyan hananay sa, i Amisay no Taywan Sinpiseay ya Santiyawciyaw micaliway to Tiyaw yi tahay a sobal ato howan liye yi ato i hociyen sennay i Pintan a sobal malalitin , makay timol sa mayni i Pingtong a kakitidaan ya E'lowanpi ato Hociyen sennay ya Tongsan hananay a sobal malalitin sakaybalad, nikatanayaan makay notimolan katokoh i no'tipan nikapolongan makaala to 180 cacay a malebot a depah koni ka ahebal, hakya hatida nika ahebalan no Taywan idaw ko enem to cacay sa. o sakasan sa awo no Tayliwko masaatiladay , nikalabo sa makaala to pitoway a dipah . liwliw no bayo a sobal sa , idaw kya micapiyay to Hociyen a Talotaw hananay, doma sa idaw henay ko malalitinlitinay a Pongho a sobal ato i hekalay no Pintong ya adidingay a okinawa hananay a sobal. ina Taywanay a bayo o salikecoay a baladsa itini no Hociyen sen hananay ya Pintan a sobal ato no Singcoay sasiwbayan a minato konikahida, nikapatelekan a balad sa makaala to 130 cacay a malebot a dipah koni ka ahebal, o saahebalay sa i Pintongayay ya Mawpito' hananay katokoh i Hociyen Tongsan a sobalay a Awociyaw, nipatelekan a laed sa makaala to 410 cacay a malebot a dipah. nika ahebalan no bayo sa makaala to 8000 a pihowan kongli, no Taywanay micapiyay satabakiay a bayo. laylay i 16 a celahcan mayteban imahida, ya Potawya a binacadan pabalonga maycapi to Taywanay a bayo micaliway, makaadih toya langdaw sananay a sobal no Taywan, tanomata sa mapaengaw makadih to nisalongan no sobal sa, pangiha tono kamo no heni ( ilha Fermosa ) , okamo no Potawya sa ( salonganay a imin ( Formosa ) sobal ( llha ) ) . sisa kasomamadan sa idaw kya panganganay no Ocooay no ( Holmosa hananay a bayo han ) . inaayaw kasomamadan sa ina Taywan hananay a bayo sipangangan to ( lomeniay masabalatay a cilis han ) . ( zayhan idaw ko masalomeniay a balad mocaliway ), sisa yadah kono makayniyay i mim ye a mabolaway a binacadan milakec to Taywanay a bayo sa, mapaelol mapalit no balad, idaw ko kasomamadan a dadiw no Holo* layak * ato no ngayngay( lakec to Taywan kalaloman a dadiw ) paysakamo to kalabadesan no milakecay to bayo tayni i Taywan i mahida sananay, nikapalit a mabelec a kakawawan, ( enem ko mabelecay tatolo ko monengay cacay ko pananokasay ), o sakosaan ano cacay a bataan a tademaw sa aenem ko mapatayay mapalid no balat, tatolo ko samenmen sananay moneng i Taywan, cacay ko matalaway makayi milakowit tiya lomeniay a balad no bayo pahnanokas taloma i Tayliwko . o nikahida sa hina pacelcel ko miobiyay no tawki a pabalongaay sisa mahida . 1949 a mihcaan enemey a bolad, conghowa mimko a cenho micodoh to sakacaay ka lalacal no siwbay ato toodtood sisa caay katenes sa kakayda sato malatosa toko mamikowan. 1950 a mihecaan enemay a bolad tosa a bataan idaw ko tosa ademiadan, ya koliya hananay a kanatal malalais ko laboway no sakacaay kalecad no masakapotay, ya Amohowan no bayoay sakapitoay a hitay taynien i Taywan a boyo micomod mipolo to nipisobana no Tayliwko a kanatalay a nohitayay a balonga, matalaw midebong to Tawan. nipiidepan caay to kalalacal sa i no bayowan no Taywan, no Tayliwko misiobayay pabalongaay a kawaw sipakaydaen i notimolan notipan padadan, no Tayliwko a tood a sipicaliw to no domaay a kanatal no balonga sika lalacal a maysiobay to notaway a nipitopin. Nipalatosaan a bayo hekalay no bayo a kakitidaan kalibotan sa konikahida, maylaboway no nanom yadah ko maysasaay tanodadipasan sa, masacilisay no bayo ihekalay a ongcong,yadah henay ko cacomodan no saowac ato masalikakoay no bayoay a dadipasan, nikalalikelohan no makacowacowaay a nanom yadah, o babotingan ato sakaidaw no boting masibek nikaala. sisa no Taywanay a bayo sakatinengan no makaydaay micidek katabaki ko laying ato bali sa, paso nikabalad no nanom kalamkam ko nipalid o sakatalawan no pabalongaay maycaliway.</FORM>
    </S>
</TEXT>