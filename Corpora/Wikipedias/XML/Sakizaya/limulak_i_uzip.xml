<?xml version="1.0" ?>
<TEXT id="Wiki_Sakizaya_limulak_i_uzip" xml:lang="pwn" source="Paiwan Wikipedia, article: limulak_i_uzip" copyright="CC BY-SA" citation="limulak_i_uzip. (2024, December 07). In Wikipedia [Paiwan]. https://pwn.wikipedia.org/wiki/limulak_i_uzip" BibTeX_citation="@misc{Wiki_pwn_limulak_i_uzip, title = limulak_i_uzip, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/limulak_i_uzip} }">
    <S id="0">
        <FORM kindOf="original">limulak ilabu nu uzip nu mita lacul i uzip nu mita, izaw ku silimulakay a heci. anu pabalucu'en nita pananum, pacialalen, pakulitan, nika yadah ku kalimulak kadihkuhay a kawaw. anu mangelu' satu kaku, mataenang i kapahay a kakbian , nengneng han naku ku badahong. hakay padadiwen hakay mukan tu asu'ay, paceba'an musimpi'. tataytay hanaku, lihalay ku balucu' nu maku atu uzip. i sandeb, mihalhal ci ama taluma', nalanam pulung tu laluma'an. musaliyud tu kimulmulay a takal, musakamu tu katawaan atu mabalakasay a kawaw. u limulakay a lawad kuyni, lalikeluh ku laluma'an. anu mangalaytu, misanga'tu ku kakaenan cina aku, tinaku u walay, pacunusen tu ti'kuk atu lami', a'su bangsis atu bangcal tina kakaenan. i cacudadan nu maku, taneng kaku atu kaput nu maku micudad, misullit, minanam tu canacanan. haca sawsawni masasukaynah tuway, kabilil mapawantu sasukapahtu aca. u zuma a demiad, izaw ku da'cusay a kawaw ku kaput, sasukaedap kami, alaw mapawazay tu kya kawaw, mabalakitu ku balucu' niyam. izaw ku sabana aku, cacay ku calakaka aku. pulung kami tala cacudadan, pulung kami taluma', kapah ku nazatengan kami. anu mautang kaku mipantang, mihalhal tu takuwanan ku sabana aku. salungan ku sabana aku, maydih matawa ciniza, izaw ku tanayaay a bukes ciniza. anu maazih ciniza sa, limulaktu kaku. tatenga', salangawan kya sapaluma nu balucu', caay kasasadakayan, izaw ku kapahay a balucu', izawtu ku lihalay, sakamusa ku babalaki. namakayniyan a nasulitan nasakamuwan atu natinengan nasulitan nay paybalucu'ay a kawaw nu subana'ay a pu 2018-1, nasulitan ni Tuku Sayun</FORM>
        <FORM kindOf="standard">limolak ilabo no ozip no mita lacol i ozip no mita, izaw ko silimolakay a heci. ano pabaloco'en nita pananom, pacialalen, pakolitan, nika yadah ko kalimolak kadihkohay a kawaw. ano mangelo' sato kako, mataenang i kapahay a kakbian , nengneng han nako ko badahong. hakay padadiwen hakay mokan to aso'ay, paceba'an mosimpi'. tataytay hanako, lihalay ko baloco' no mako ato ozip. i sandeb, mihalhal ci ama taloma', nalanam polong to laloma'an. mosaliyod to kimolmolay a takal, mosakamo to katawaan ato mabalakasay a kawaw. o limolakay a lawad koyni, lalikeloh ko laloma'an. ano mangalayto, misanga'to ko kakaenan cina ako, tinako o walay, paconosen to ti'kok ato lami', a'so bangsis ato bangcal tina kakaenan. i cacodadan no mako, taneng kako ato kapot no mako micodad, misollit, minanam to canacanan. haca sawsawni masasokaynah toway, kabilil mapawanto sasokapahto aca. o zoma a demiad, izaw ko da'cosay a kawaw ko kapot, sasokaedap kami, alaw mapawazay to kya kawaw, mabalakito ko baloco' niyam. izaw ko sabana ako, cacay ko calakaka ako. polong kami tala cacodadan, polong kami taloma', kapah ko nazatengan kami. ano maotang kako mipantang, mihalhal to takowanan ko sabana ako. salongan ko sabana ako, maydih matawa ciniza, izaw ko tanayaay a bokes ciniza. ano maazih ciniza sa, limolakto kako. tatenga', salangawan kya sapaloma no baloco', caay kasasadakayan, izaw ko kapahay a baloco', izawto ko lihalay, sakamosa ko babalaki. namakayniyan a nasolitan nasakamowan ato natinengan nasolitan nay paybaloco'ay a kawaw no sobana'ay a po 2018-1, nasolitan ni Toko Sayon</FORM>
    </S>
</TEXT>