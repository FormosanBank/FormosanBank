<?xml version="1.0" ?>
<TEXT id="Wiki_Sakizaya_kungku-u_malacabayay" xml:lang="szy" source="Sakizaya Wikipedia, article: kungku-u_malacabayay" copyright="CC BY-SA" citation="kungku-u_malacabayay. (2025, May 05). In Wikipedia [Sakizaya]. https://szy.wikipedia.org/wiki/kungku-u_malacabayay" BibTeX_citation="@misc{Wiki_szy_kungku-u_malacabayay, title = kungku-u_malacabayay, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/kungku-u_malacabayay} }">
    <S id="0">
        <FORM kindOf="original">malacabay matenes tu ku demiiad maudad, milimeek tu ku a'adupen amin, caay katahekal, caay tu kaazih misahicahica saw. mangalay tu ku bili, caay kanga'ay a tapudah mikilim tu kakaenen. makahalhal tu ku cilal musadak, mipawali tu zumazumaen a'adupen. sakapahay ku demiad i tawya, sa cacaycacay sa masadak tapudah,mahhica tu! sa mallawidang,satu a mikilim tu kakaenen a mitena' tu ngala. izaw ku cacay a pawalil, a mikilim tu kaydihen a kakaenen niza, sakaliyuhan sadak sa ku cacay a tabakiay a kuyu,a mizakep tu pawalil pikaenn nu kuyu,tatebud sa kya pawalil cumikay saduba sa milaliw,&quot;alaen kaku!, alaen kaku!&quot; mi awaw tu cabbay. idawya satu makatengil ku cacay a katalalan tu pakaeka nu pawalil,pasakayca nu ngiha a miazih,makaazih ku kuyu, tezep sa a milaliw,pasayda sa ku mancel ma kaazih pilalaba' nu kuyu tu pawalil,kasenun sa mulaliw a milimek, ya ngabul mitaung misawantan maheca sa, makaazih tu pilalaba nu kuyu tu pawalil,pihaymaw satu muawas salikelun,micaliway ku sizi i tiza,makatengil ku nikadalaw nikabiyalaw nu pawalil, makaazih yaza ku kuyu,&quot;may&quot; sa mulaliw tu. aku sa caay pakapupu tu uzip nu maku saan, makatengil ku babuy tu pakaeka nu pawalil, tezep sa pasuni ciniza a milaiw. paketengil tu ku wacu i niyazu' tu pakaeka nu pawalil, &quot;u cima ku manuluwaay saw.&quot; matatengil amin sa. matinge tu militiuay nu kuyu ku pawalil, amakayca tu sa cangla,&quot; natu! natu! natu! kabili kita&quot;sa,milakec tu sauwac, mikayakay tu buyu, miawas tu cebecebedan, &quot;wang! wang! wang!&quot; sa atatulu, cumikay a mi awaw, katukuh satu kalat hantu i lie'l nu kuyu kelem han &quot; awang! awang!&quot; sa tu kya kuyu, apaengil haw ku wacu, u pikalat nu heni. ya kuyu sa kanikihen beluc satu milaliw. maduka mangeluh tu tatilengan nu pawalil,haymaw satu mu culil taluma '.alaw i luma' ku yadahay a cabay masaupu mihalhal a maydih matineng mahica tu kya pawalil sa. &quot;ka i takuwan saw? anga'ay cuka' han aku,ngay ma cuka' ku tinay nu ya kuyu.&quot; musakamu ku mancel &quot;nasawni aca kaku matineng kya caay pasubana kisu saw?&quot; a tukud han aku mipeleng tu tangaah niza. mi pa-pa ku ngabul tu baluwang sa kamu sa&quot; kya caay kisu pasubana' i takuwanan saw, mitakus tu yadahay a widang mamitena' tu zazan nu kuyu, a papilaliw tisuwan.&quot; caka sakapidahan ku sizi, sakamu satu &quot;sazikuzay kaku makatineng tu kawaw nu misu, a kelid han nu maku ku katuuday a sizi a mizakep tu kuyu, cuzuh han mapulin i lilis nu dangkay.&quot; i zikuzan tu pangiha ku babuy,&quot; sazikuzan tu kaku matineng tina kawaw,anu ayawan matineng sa, &quot;kukuh&quot; han nu maku,aa pasawaliwalian kuya kuyu,ku talaww a taza i mapilisay a buyu&quot; saan. salaawaw sa kiya katuuday a'adupen, nayay ku patebeliay, u ya pawalil taung sa azihazih sa, caay henay pakaazih kya tuluay a wacu, azihan maka maduka'duka kuheni,tihuway sa muculil taluma', u pacuay nu pawalil tu pauzip nu niza sa,a hicaan pacuay nu maku saw? palida sa kya tuluay a wacu &quot; u hatiniay a kawaw, amana paibalucuan, mipadang kami ku papadangan a kawaw&quot; sa. makayni tu mahiniay a kungku sa,u canan ku sacabayen saw,caay ku tineng,kasalungan ka asu' aca ku kamu, a caay pisausi kuni sakawawan, a caay kaydih nipacuay nu mipadang niza sanay, tezap sa mipadang tisuwan paayaw i tisuwan,u mahiniay ku a sacabayen nu mita!</FORM>
        <FORM kindOf="standard">malacabay matenes to ko demiiad maodad, milimeek to ko a'adopen amin, caay katahekal, caay to kaazih misahicahica saw. mangalay to ko bili, caay kanga'ay a tapodah mikilim to kakaenen. makahalhal to ko cilal mosadak, mipawali to zomazomaen a'adopen. sakapahay ko demiad i tawya, sa cacaycacay sa masadak tapodah,mahhica to! sa mallawidang,sato a mikilim to kakaenen a mitena' to ngala. izaw ko cacay a pawalil, a mikilim to kaydihen a kakaenen niza, sakaliyohan sadak sa ko cacay a tabakiay a koyo,a mizakep to pawalil pikaenn no koyo,tatebod sa kya pawalil comikay sadoba sa milaliw,&quot;alaen kako!, alaen kako!&quot; mi awaw to cabbay. idawya sato makatengil ko cacay a katalalan to pakaeka no pawalil,pasakayca no ngiha a miazih,makaazih ko koyo, tezep sa a milaliw,pasayda sa ko mancel ma kaazih pilalaba' no koyo to pawalil,kasenon sa molaliw a milimek, ya ngabol mitaong misawantan maheca sa, makaazih to pilalaba no koyo to pawalil,pihaymaw sato moawas salikelon,micaliway ko sizi i tiza,makatengil ko nikadalaw nikabiyalaw no pawalil, makaazih yaza ko koyo,&quot;may&quot; sa molaliw to. ako sa caay pakapopo to ozip no mako saan, makatengil ko baboy to pakaeka no pawalil, tezep sa pasoni ciniza a milaiw. paketengil to ko waco i niyazo' to pakaeka no pawalil, &quot;o cima ko manolowaay saw.&quot; matatengil amin sa. matinge to militioay no koyo ko pawalil, amakayca to sa cangla,&quot; nato! nato! nato! kabili kita&quot;sa,milakec to saowac, mikayakay to boyo, miawas to cebecebedan, &quot;wang! wang! wang!&quot; sa atatolo, comikay a mi awaw, katokoh sato kalat hanto i lie'l no koyo kelem han &quot; awang! awang!&quot; sa to kya koyo, apaengil haw ko waco, o pikalat no heni. ya koyo sa kanikihen beloc sato milaliw. madoka mangeloh to tatilengan no pawalil,haymaw sato mo colil taloma '.alaw i loma' ko yadahay a cabay masaopo mihalhal a maydih matineng mahica to kya pawalil sa. &quot;ka i takowan saw? anga'ay coka' han ako,ngay ma coka' ko tinay no ya koyo.&quot; mosakamo ko mancel &quot;nasawni aca kako matineng kya caay pasobana kiso saw?&quot; a tokod han ako mipeleng to tangaah niza. mi pa-pa ko ngabol to balowang sa kamo sa&quot; kya caay kiso pasobana' i takowanan saw, mitakos to yadahay a widang mamitena' to zazan no koyo, a papilaliw tisowan.&quot; caka sakapidahan ko sizi, sakamo sato &quot;sazikozay kako makatineng to kawaw no miso, a kelid han no mako ko katooday a sizi a mizakep to koyo, cozoh han mapolin i lilis no dangkay.&quot; i zikozan to pangiha ko baboy,&quot; sazikozan to kako matineng tina kawaw,ano ayawan matineng sa, &quot;kokoh&quot; han no mako,aa pasawaliwalian koya koyo,ko talaww a taza i mapilisay a boyo&quot; saan. salaawaw sa kiya katooday a'adopen, nayay ko patebeliay, o ya pawalil taong sa azihazih sa, caay henay pakaazih kya toloay a waco, azihan maka madoka'doka koheni,tihoway sa mocolil taloma', o pacoay no pawalil to paozip no niza sa,a hicaan pacoay no mako saw? palida sa kya toloay a waco &quot; o hatiniay a kawaw, amana paibalocoan, mipadang kami ko papadangan a kawaw&quot; sa. makayni to mahiniay a kongko sa,o canan ko sacabayen saw,caay ko tineng,kasalongan ka aso' aca ko kamo, a caay pisaosi koni sakawawan, a caay kaydih nipacoay no mipadang niza sanay, tezap sa mipadang tisowan paayaw i tisowan,o mahiniay ko a sacabayen no mita!</FORM>
    </S>
</TEXT>