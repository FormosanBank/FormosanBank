<?xml version="1.0" ?>
<TEXT id="Wiki_Sakizaya_Tiway_Sayiun" xml:lang="szy" source="Sakizaya Wikipedia, article: Tiway_Sayiun" copyright="CC BY-SA" citation="Tiway_Sayiun. (2025, May 05). In Wikipedia [Sakizaya]. https://szy.wikipedia.org/wiki/Tiway_Sayiun" BibTeX_citation="@misc{Wiki_szy_Tiway_Sayiun, title = Tiway_Sayiun, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Tiway_Sayiun} }">
    <S id="0">
        <FORM kindOf="original">== u siwkay niza == Tiway Sayuen (1931.10.1-2003.9.24), u ngangan nu Hulam sa ci 李來旺, na i 1996.8.24 misumad tatiku ku Sakizaya a ngangan ci Tiway Sayiun . wawa niza sa pulung pasumad tuway. nay i ka Lipunay a demad, si Lipun a ngangan ciniza 木原武一, napangangan ku saydang niza. nalecuhan i Kilayking Sou-feng-siang Ciwidiyan niyazu'. u Sakizaya a cidekay. siwa ku mihca, tayza micudad nu ka Lipunan a cacudadan. 25 ku mihcaan mala tu saydan. 27 ku mihca macakat tu mala sasaydan tu. u sasaayaway a sasaydan nu yincumin. namisasaydan i Ciwidiyan ,Lisan , Ruysi , Sywlin , Yuemei , Tapalung (Peifu北富) a cacudadan. matenes ku kawaw niza, mamikuwan tu saydan 39 a mihcaan. 1994 a mihcaan, pasumad ku ngangan nu Peifu cacudadan ta Tapalung, u saayaway pangangan nu yincuminay a cacudadan. 1996 a mihcaan, pasumad ku ngangan niza tu nu Sakizayaay. 1990 a mihcaan 7 a bulad 30 a demiad, misaupu ku Sakizaya a tademaw misalisin i Takubuwan, pakan tu Sakizaya a tuas, namingayaw mapatay i 1878 a mihcaan Takubuwan Lais sananay. midebung ku Cingping, sisa sakalawpes tu ku Sakizaya, inayi'nayi' tu ku nasulitan atu nazipaan nu Sakizaya. nazikuzan patizeng ciniza ku kamu nu Sakizaya, misulit tu Sakizaya a cudad atu lalangawan. saicel ciniza apatizeng ku ngangan nu Sakizaya. namabelec ciniza sepat a mihcaan, patizeng tu ku Sakizaya a cidekay(binacadan). matineng ciniza cima ciniza, sisa misumad ciniza ku ngangan nu Peifu cacudadn, misumad ku ngangan cinizaan, pasumad tu Sakizaya cidekay a ngangan. 1999 a mihcaan, pulung han ci Sun Cong-san , Cyang Cong-cen , Lien Heng , Ceng-yan mapalaway ... 200 a tademaw patinengen ku Taywan 400 a mihcaan salawilaw a tademaw. patinengen nu Kuang-hwa cudad ku Taywan satangahay a tademaw. BBC mizizaw atu palita cinizaan, patineng tu satabakiaya a tademaw . mapapili' nu Satalakawaway sakasepat yincumin palekal painiay a tademaw. 2003 a mihcaan, 72 ku mihcaan, 7.22 napapelu &quot;lusa' ni ina&quot; sa, satezep ku balucu' niza, mabayu' 65 a demiad. 9.24 23:40 i Ce-ci padekuwan mabelec, palitemuh midiput ci Tumuk Kumud Pazik tatiku kakawsanay a minaluan . lalumaan acawana: Uul Taywawn (Kenuy niyazu'), wawama: Tuku Tiway o Sayiun atu Yiyang Tiway o Sayiun, ina: Sela Aniw, ama: Tuku Tiway, midiputay a wina: Lengus Tiway, bakima: Kalang Tuku o Sayiuni, Kulihuysin Tuku o Sayiun, Bakah Tuku o Sayiun,Taywan Yiyang o Sayiun, Kilang Yiyang o Sayiun, kadabu: Lisin Cudad (acawa ni Tuku), Hong Mansan(acawa ni Yiyang), sipitu ku calekakaan. u sapuyuay a nasulitan etul:tatama nalecuhan a demiad:1931.10.13 mabelecay a demiad:2003.09.24 uzip:72 a mihcaan cidekay:Sakizaya (Pangcah, caay pasumad cidekay tu Amis) ngangasawan:Pazik, Katangka(Kasiwsiwan) niyazu':Ciwidiyan nalecuhanan: Ciwidiyan selal nu niyazu':Alamay matinengay a kamu:Sakizaya, Hulam, Lipun, Pangcah kawaw:sasaydan(kakelitan nu cacudadan) 39 mihcaan midiputay a wina:Lengus Tiway cacudadan:Ciwidiyan ku kuwanay a cacudadan, Kilayking Minci u kuwanay a cacudadan, Kalingku kang u kuwanay a cacudadan, Kalingku Maluk cacudadan, Kalingku Saydan cacudadan sepat mihcan Sapuyuay a Ke, Hucu Saydan a Ke, Kalingku Saydan mistesekay a cacudadan Laluday a Pu makatinengan:mikulit,misulit,yakiw,piano,dadiw mala sasaydan a cacudadan:Ciwidiyan, Lisan, Ruysi, Siwlin, Yuwmei, Tapalung, 39 a mihcan ku kawaw. nazipa'an nu nikauzip 1931 a mihcan, 1 ku mihca: 10.13 nalecuhan i Kalingku a kuwan Shoufeng siang Ciwidiyan a niyazu'. pangangan ci Lais Tuku. 1933 a mihcan, 3 ku mihca: baki ci Tiway Kalag mabelec. 1934 a mihcan, 4 ku mihca: ci Lengus Tiway midiput, yu imelang mangaleb,sisa sumaden ku ngangan, miliyaw pangangan ci Balah Tuku(Bakah Tuku). 1939 a mihcan, 9 ku mihca: micudad tu i Ciwidiyan ku kuwanay a cacudadan. 1940 a mihcan, 10 ku mihca: nikasumad ku cacudadan tayza i Kalingku Minci u kuwanay a cacudadan. panganganen ku Lipun saydang niza ci Muyuenwuyi . 1943 a mihcan, 13 ku mihca: nikasumad aca ku cacudadan tayza i Kalingku kang u kuwanay a cacudadan. 1944 a mihcan, 14 ku mihca: nikasumad ku cacudadan tatiku Ciwidiyan u kuwanay a cacudadan. 1945 a mihcan, 15 ku mihca: pahezekay nay Ciwidiyan u kuwanay a cacudadan. 1946 a mihcan, 16 ku mihca: mikilul ci Lin Cingsiu sadang minanam cacay a mihca. 1947 a mihcan, 17 ku mihca: maala ku seking nu Kalingku Maluk cacudadan. 1948 a mihcan, 18 ku mihca: maala ku seking nu Kalingku Saydang cacudadan sepat mihcan Sapuyuay a Ke. pangangan ku Hulam a ngangan nu kuwanay ci Li Laiwang 1952 a mihcan, 22 ku mihca: pahezek nay Kalingku Saydang cacudadan. padungus tayza i Hucu Saydang a Ke sakatusa kasaselal micudad. 1954 a mihcan, 24 ku mihca: pahezek nay Hucu Saydang a Ke. patizengen i Kalingku Buyuen cacudadan mala saydang. tayza mihitay i Chenkongling mala Sekuwan. 1955 a mihcan, 25 ku mihca: patizengen tayza i Ciwidiyan cacudadan mala saydang. 1956 a mihcan, 26 ku mihca: pacakat Ciwidiyan cacudadan Subaba'ay-Patuzuay a Culen 1957 a mihcan, 27 ku mihca: patizengen Ciwidiyan cacudadan mitayli Sasaydang. 1958 a mihcan, 28 ku mihca: maala ku uzumaay saydang a kawlah nay Subana'ay a Ting. 9.7 mabelec ciama Tuku Tiway. 10 a bulad patizengen tatengaay nu Ciwidiyan cacudadan Sasaydang. 11 a bulad mabelec cibayi Lutuk Sayiun. 1964 a mihcan, 34 ku mihca: 12.15 palaacawa atu ci Uul Taywan namakay Pukpuk niyazu'. 1965 a mihcan, 35 ku mihca: nalecuhan sakakaay a wawama ci Tuku. 1967 a mihcan, 37 ku mihca: nalecuhan sasabaay a wawama ci Sayan(Yiyang). 1968 a mihcan, 38 ku mihca: micudad i Kalingku Saydang mistesekay a cacudadan Laluday a Pu. 1970 a mihcan, 40 ku mihca: 9 a bulad, pabalic tayza i Lisan cacudadan mala sasaydang. 1972 a mihcan, 42 ku mihca: pahezek nay Kalingku Saydang mistesekay a cacudadan Laluday a Pu. mabelec cina Sela Aniw. 1973 a mihcan, 43 ku mihca: 9 a bulad, pabalic tayza i Ruysi cacudadan mala sasaydang. 1974 a mihcan, 44 ku mihca: mamikuwan tu Kalingku sanpaw kauzipay atu subana'ay a sapililiday. 1975 a mihcan, 45 ku mihca: mamikuwan tu Kalingku Pangcah mapatizeng putiput Congkanse. nipatizeng ku Kalingku Pangcah saydang musaungay putiput. 1980 a mihcan, 50 ku mihca: 5 a bulad, pabalic tayza i Yuemei cacudadan mala sasaydang. 1984 a mihcan, 54 ku mihca: insac Yuemei cacudadan patizeng cacudadan 70 a mihcan a cudad. mabelec cina Lengus Tiway (midiputay a wina). 1988 a mihcan, 58 ku mihca: pizawis Subana'ay a Pu Sanpaw subana' wiyuenhuy sakacacayaya a wiyuen. 1990 a mihcan, 60 ku mihca: 2 a bulad, pabalic tayza i Yuemei cacudadan mala sasaydang. 1991 a mihcan, 61 ku mihca: insac &quot;Tayan naayaway a nikauzip kingkiw&quot;(pulung misanga' ci Lin Fangrong). Subana'ay a Pu Sanpaw subana' wiyuenhuy palabang i Yinni, Niwzilen, Awco, Amilika, Kanata... u kapapinaay a cidekay. 1992 a mihcan, 62 ku mihca: insac &quot;Kalalitin Saangangan &quot;(pulung misanga' ci Wu Minyi atu ci Huang Tungciw) 1993 a mihcan, 63 ku mihca: 8 a bulad, pabalic tayza i Peifu cacudadan mala sasaydang. tayza China palabang, mitapal kapapina cidekay a lalangawan atu subana'ay. 1994 a mihcan, 64 ku mihca: 9 a bulad, pasumad ku ngangan nu Peifu cacudadan ta Tapalung. maala kanatal tuetu' a kawlah sakacacay katukuh sakatulu a kawlah. Tapalung cacudadan tatayna kuku'-mali a putiput maala kitakitay sakacacay a kawlah. sakakaay a wawama ci Tuku maala Taywan Tabakiay a cacudadan kingkiwsu Sose. insca &quot;u kungku atu sakamuwan nu Pangcah&quot;. 1995 a mihcan, 65 ku mihca: Tapalung cacudadan tatayna kuku'-mali a putiput maala kitakitay sakacacay a kawlah. mipalaw ku tilibiay a palaway&quot; Labang&quot;. sasabaay a wawama ci Sayan(Yiyang) (Yiyang)maala Taywan Tabakiay cacudadan maluk kingkiwsa Sose. 1996 a mihcan, 66 ku mihca: 8 a bulad, patatiku ku Sakizaya a ngangan ci Tiway Sayiun. Tapalung cacudadan tatayna kuku'-mali a putiput maala kitakitay sakacacay a kawlah. sakakaaya a wawama ci Tuku palaacawa, siacawa ci Lisin Cudad, namakay Kenuy niyazu'. 1997 a mihcan, 67 ku mihca: 2.1 pahanhanan tu kawaw, tatiku Ciwidiyan niyazu' mueneng. mamikuwan Ceci padekuwan cacudadan Yincumin sakakumced kingkiw se a kingkiw wiyuen. mamikuwan Yincumin lalangawan kingkiw putiput sakacacayay a Lisecang. mamikuwan Ceci padekuay cacudadan pasubana' ku Pangcah lalangawan a sapicudad. mikileh pauzipay a saungay apaculi tu Ciwidiyan padingkiay a kakawawan. 4.30 nalecuhan sakakaay a sunama ci Kalang. 1998 a mihcan, 68 ku mihca: misulit tu Pangcah laylay a kamu. 1999 a mihcan, 69 ku mihca: pulung ci Sun Congsan, Ciang Congcen,Lien Heng,Cengyan mapalaway…200 a tademaw patinengen ku Taywan 400 a mihcan salawilaw a tademaw. 3.12 nalecuhan sakatusa a sunama ci Kulihuysin 2000 a mihcan, 70 ku mihca: patinengen nu Kuanghwa cudad ku Taywan satangahay a tademaw. patinengen nu BBC satabakiaya a tademaw mizizaw. mapapili' nu Satalakawaway sakasepat Yincumin palekal painiay a tademaw. mikileh Kangko niyazu' mukuwanan a kingkiw. mamikuwan Cinmintang Yincumin tuancang. 2001 a mihcan, 71 ku mihca: mamikuwan satalakawaway Yincumincu wiyuenhuy wiyuen. mamikuwan cidekay kamu sapangangan a wiyuen. sasabaay a wawama ci Sayan(Yiyang) maala Taywan Tabakiay cacudadan Sasaydang.acawa ci Uul pahanhanan tu kawaw namakay Yican cacudadan. 2002 a mihcan, 72 ku mihca: mikelih niyzau' tabakiay cacudadan pasubana' cidekay a kamu atu lalangawan. mamipatizeng ku Sakizaya a kamu. mamikuwan Sakizaya kamu a mikawaway-kalumyitiay. 2003 a mihcan, 73 ku mihca: 7.22 napapelu &quot;lusa' ni ina&quot; sa, satezep ku balucu' niza, mabayu' 65 a demiad. 9.24 23:40 i Ceci padekuwan mabelec, palitemuh midiput citumuk Kumud Pazik tatiku kakawsanay a minaluan. insac nasulitan atu misabaluhay sanga'an 1950, misanga' baluhay a dadiw &quot;mibuting&quot;, pulung ku kaput niza misanga' 1971, misanga' baluhay a dadiw &quot; Pangcah wawa, sakilemelen&quot; 1980, misanga' baluhay a dadiw &quot; u Pangcah hanay a tademaw&quot; 1991, &quot;Tayan naayaway a nikauzip kingkiw&quot;, pulung misanga' ci Lin Fangrong, insac nay Taluku Kanatal Aidangan mikuwanan a Chu 1992, &quot;Kalalitin Saangangan &quot;, pulung misanga' ci Wu Minyi atu ci Huang Tungciw, insac nay Padadanay a Pu Papidangay a Ci Sawaliyan makaazihay kakitizaan mikuwanan a Chu 1994, &quot;u kungku atu sakamuwan nu Pangcah&quot;, insac nay Padadanay a Pu Papidangay a Ci Sawaliyan makaazihay kakitizaan mikuwanan a Chu 1995, &quot;kamu nu Pangcah- sapinanamay a cudad&quot;, pulung zuma a saydang misulit, insac nay Kalingku kensefu 2004, &quot;cidekay a kamu sapinanamay a cudad- Sakizaya - sakacacay a cakat&quot;, pulung zuma a saydang misulit, insac nay Subana'ay a Pu 2004, &quot;Pangcah laylay a kamu&quot;, insac nay Teying Kanatal Kongse 2005, &quot;cidekay a kamu sapinanamay a cudad- Sakizaya - sakatusa a cakat&quot;, pulung zuma a saydan misulit, insac nay Subana'ay a Pu u sapikiningay a ulic ngatu cacayː pitekaan nu kawaw nasulitan ni Lisin Cudad, namibelih ni Chen Yulan nikauzip nu maku a makalitemuh ci nizaan tada u kazahkezan, mapawpaway tahkal i balucu', tini i kasaluimeng nina cah nayay ku pahezekan. i lilies nu sauwac nu Sintian a niyazu' , salangdaw sa ku lutuk, tanu balu sa tu takuliyaway a balu. i lalud sabahebahel sa ku ayam. pinapinaay a badakuwang mibalakas i sauwac, tatusaay a wawa aku mueneng i sakapitu a tundud nu luma' i sasingalan matatawa, pacekcek sa i sasa miazih, mituzu' a pasakamu i takuwan, caay ka hamin ku sasakamuen nu maku tu limulak nu balucu'. i tawya a mihca, sakakaay a wawa nu maku ci Kayang enemay ku mihcaan niza, sakatusa a wawa ci Kuli sepatay ku mihcaan niza, i balucu' nu maku kuhni ,u kasaetiman u kanamuhan naku a kilay. sandeb satu, salabi sa nayi' ku tekiteki', sakalawlawan ku piazih tu canacanan, miazih dada' tu asu' nubi' nuheni, itawya a manengi l masamata kaku. micekul tu bihid nuhni mabi', tada salungan azihen. 2002﹙91﹚a mihcaan, sakakaay a wawa nu maku kalaimelang, atu canan a kawaw, pacena' miliyas tuyza i Sintian a luma', atu miliyas tu kawaw i Taybak taluma' sa tayni i niyazu' misakakawaw. mananamay takuwan a maninaay atu cabay, mabiyalaw tu piliyas nu maku, mizateng kaku, anu naynayi' tu ku canan nu maku, anu izaw tu ku luma', anu tanektek tu a kapah ku uzip nu wawa.., cay katinengan, cacay henay a mihca milihiza tu ama niyam, misaydang ci Tiway Sayiun pahezek napapelu mapatay tu, wini sa u kabiyalawan naku atu pulung nu binacadan, u nikataluma' nu maku itawya sa, malecad u pataliayaway pazazan nu nayay mazih. nanu tawya katukuh ayza pitu tu a mihcaan, caay kapahay limulakay a luma' dada', izaw henay ku namalawpesay tu mihcaan a binacadan- sakizaya, nayi' tu ku mikikakaay tu mahiniay. makulahay tu a micudadan tatipelok i takal, wiza sa u nacudadan ni sasaydang﹙Tiway Sayiun﹚. inacadad naming mapazeng i takal, malecad u makabaatay a nipatayni, malecad u sadingsing sakalaluman. kapah ku nalimaan a cadad, malecad u miinsacan kakapah macudad i makulahay tu a tatipeluk, yu miasip kaku sa mahiza u makaazihay tu kanuneng niza micudad, malecad u nazikuzan muculil a nasazipa'an. ayza kaku atu ci Tuku﹙sakakaay a wawa ni Tiway Sayiun﹚haymaw han niyam milusimet ku nacudadan niza, u ngelu' milusimet caay ka hamin ku kamu, saliyaliyaw han a miazih ku nacudadan niza, makek talalusa' ku balucu' aku, unika sikaz, unika bulah, unika kek hakiza kaliyuhan tu. patatenga' kaku, i nikauzip nu maku masasukazih ci nizaan sa u tadakalimulakan, sakapahan naku ku balucu caay pasikul pabesuc han ku culil . i naayaw, piazih nu maku tu binacadan atu niyazu'ay a tademaw, caay ka ba'ket ku nipizateng, i tuseay a yancumin kaku,kapah lihalay ku nikauzip nu maku. kataluma'an nu maku a mihca i niyazu', madimukus ku pililid ni misaydang takuwan, naumaliyuhay tu kawaw katukuh i katineng misaicelang tu kawaw, sadakadakay ku binacadan i tuse atu baeket nu uzip i siyakay , macuzuh kaku a masazuma mabalic ku nikauzip. sazikuzay a mihca niza a mauzip, caay ka hacica ku demiad milihiza cinizaan, mapawacay nu maku ku namuh niza tu binacadan atu dihi niza tu katuuday, hakay maliyuh,ciniza tu pibuhat niza tu panan nu laylay nu binacadan, mapauzip niza ku malecaday i takuwan u cudetay tu a adingu. yu talaayaw kaku atu ci tuku pangangan tu sakizaya sa, yu mangelu' nayay tu ku icelang sa, mazateng nu maku u sakakaay niza a kadabu kaku atu mazateng aku ku pidiput niza. u namuh atu wayway niza, i uzip nu maku tada u kasatiman a kawaw. ayzaay u kawaw nu binacadan, pacici han niyam pademiad misakawaw tu binacadan akawaw, namiazih tu cudad ni misaydang, mazateng ku ibalucu'ay a nizatengan. micudadan niza mahiza u buyu' ka tanektek azihen , masazuma ku piazih nu maku tu, mapenecay a adingu, caay henay pakaazih kita tu mahiniay a misaydang. i labu nu uzip niza sakanamuhan sa,u tabakiay a pihima atu sapadaesu kitaan. malecad tu katanektek nu tabakiay a kilang, mitena' tu sienaway a bali, midihung tu binacadan. u picudad nu maku tuyni sa, u mikilimay, masawantan tu pasayca ku culil niyam, atu mingaay tu cayay kaazih a duka, pacakat henay i kitaan a miazih micekul tu kitakit. cayay ka pahezek ku kakangelu'an, kaliyuhan, mitena'ay tu kawaw, u mahiniay sa u sakaicelang niyam, adasay u ngelu' nu kawaw tu sakibinacadan, makadungdung tu pabekbek nu tau, maleku ku nabalucu'an nu misaydang, malalid a mulekal ku binacadan ita, mapaedil ku ngangan nu nababalaki. ayza a mihca , cecay bataan izaw ku tulu a mihcaan nu wawa aku kilay, tanuhtuh ku uip niza ayza, u kataluma niyam miteka a patizeng tu laylay nu sakizaya, namakayni i nipabalucu' nu wawa, mapabalucu' kaku, tatenga' u kapahay tu ku kataluma' aku. i nizateng aku uyza henay ililisay nu sauwac a wawa kuheni, kanamuhan naku a wawa , u pabalucu'ay kamu i takuwan tu sakaicelang nu maku a taayaw ku culil. ngatu cacayː micumud tayza i kilay a enal nasulitan ni Lisin Cudad, namibelih ni Chen Yulan caay kau lecuh balaki imelang patay a dada' haw, namizateng tu kisu, izaw henay ku mitesekay a sakauzip? i umaumahan nu kalinku, zazan sakatabuyu' u pinanaman nu tatuluay a wawa aku ci kilay, ci Balah muculil itiza, kakatekuhan nu zazan sa u enal nu kilay, inakilay usinganganay i tawya a niyazu' takubuwan hananay, ayaw nu pinapina malebut a mihca itiza mauzip ku sakizaya a tademaw. itizaay a lala' tusa bataan mihca mitutuy a pauzip i takuwan, imahiza masakapah heney kaku, laliw han naku milalaba' ku nizateng, mahini misamula' henay ku masakapahay a nizateng , caay pizateng tu babalaki, nayi' tu ku wantan a mauzip, itawya a mazateng ku babalaki, zikuz tunu cacay bataan izaw ku lima mihca muliyaw a taluma' ku nieneng, micapi tu niyazu' sikaz sa ku nizateng, caay katinengan ku kabalic nu maku, maliyas tu nu maku ku nu Taypak a sakauzip,mitamuzung tu nu binacadan ita a kawaw, misuayaw henay tu mata nu tau, laluma'an, cabay mikuli a piazih, mahiza sa u mungangaway tu ku nizateng aku, zayhan cima kaku, malatalaw kaku, mapacekil kaku nu katalawan a sinpi, mangelu' ku wawa kabi' satu, zateng sa kaku a pabaliw u mahiniay ku kakaydihan niyam? ayaw nuyni, milecad tu katuuday kaku, uzuma itiza sa i kalimucumucu'an , suayaw tu kacaay kasasikul nu tademaw angic sa talalusa' , wiza u sakakapah nu uzip kuhan a dada', caay katineng tu u mahicaay ku buyu' mahicaay ku bayu nu niyazu'. niay ku hicanan a kawaw linges sa lihalaw sa, uzuma beluh sa ku balucu' mibulibul sa, lupay sa ku balucu'. kita uyza lucuh balaki imelang patay adada' haw, namizateng kisu ucanan ku mitesekay a sakauzip?izaw ku cecay a demiad, sakamu sa ku wawa nu maku. cecay a lekad ku uzip nu mita, ucanan ku mazakepay, caay kazakep ku itawyaay, lubang sa tu, zikuz tu sa inayinayi' ku hahul. &quot;katuuday matinengay sitangahay a tademaw matabihkud ku canan a kawaw sakanayay tu ku wantan tu nikauip, uzuma sa anu kapah tu ku nikauip aku&quot;anu kakitaan tu kaku&quot;yu mauzip henay nayay ku nazikuzan tu kasenengan.&quot; tengil tu kamuniza mahiza nayay ku angil, maydih kaku misakamu nika caay katahal ku sasakamuen naku. u lalum tu kainayay nu wama pasayzaen niza i katineng manamuh madihi tu tademademaw, mahiniay a kawaw caay ku mamadayum, wini u lalid hananay a midapu madihi tu binacadan, nanu itawyatawyaay a taneng, u mitebingay mibuhat tu nu zikuz a kawaw, wini sa u nipacekil pabalucu' ni ama niza ci misaydang. caay kapapina ku mauzipay i balucu' nu wawa a babalaki, ci ama niza mauzip i balucu' niza, halukaku mahiza. bahal mazateng nu maku, nabalucu'an naku sikul han mipaengaw, micekul tu namikitinan itawya a mihca a wawa, nayay ku talaw misadubaduba' matatawa itini i enal nu kilay, u luma' niyam kuyni. enal nu kilay sepat bataan izaw ku tusa a naniyazuan nu pangcah, itini a milihiza caay pangiha' caay pangangan ku sakizaya, cecay lasubu izaw ku piapina a mihca madadapu maaedap a siluma' i tini, payniyazu' katinengan ku pilakalak nu sakizaya a tademaw, pilihiza nu maku tu misaydang mitengil tu laylay nu payniyazu', matapal nu maku ku hatizaay a tenes labades a mangelu'ku uzip a milihiza tu zuma a binacadan, malecad sa u kacacubelis nu itawyaay a tademaw ayza a mauzip, matineng tu kaku tu imataay nu misaydang a binacadan ita, ibalucu' niza sasaetim sa a madihi tu kakawaw nu takubuan itawya, midungdung tu adada makelap ku heci nu uzip misamsam tu tumuk ci kumud pazikan, yu mahiza mulaliw tu ku binacadan ita malupisak mikilim tu sakauip, sademiamiad sa tu mizateng tu kilay…sakalecalecadan sa u matengilay nu maku ku ngiha' nu nababalaki. u kamu niza 1991: itiniay a bali, mulitemuh ku sakacacay a hanhan nu baki aku, zumasatu padungus sazikuzay a hanhan niza. itiniay a saewac u suni nu likit caykatabaki, 2000: sakamu sa ku kakawsan &quot;u canan ku kawaw nu misu?&quot;, patubeli kaku sa &quot; namakayniay a nasulitan nasakamuan atu natinengan ː malaalitin tu i hekalay atu zumaay a natinengan ː masumadtu ku Wikipayke a ngangan nu Sakizaya i 2019.1.26 4:56</FORM>
        <FORM kindOf="standard">== o siwkay niza == Tiway Sayoen (1931.10.1-2003.9.24), o ngangan no Holam sa ci 李來旺, na i 1996.8.24 misomad tatiko ko Sakizaya a ngangan ci Tiway Sayion . wawa niza sa polong pasomad toway. nay i ka Liponay a demad, si Lipon a ngangan ciniza 木原武一, napangangan ko saydang niza. nalecohan i Kilayking Soo-feng-siang Ciwidiyan niyazo'. o Sakizaya a cidekay. siwa ko mihca, tayza micodad no ka Liponan a cacodadan. 25 ko mihcaan mala to saydan. 27 ko mihca macakat to mala sasaydan to. o sasaayaway a sasaydan no yincomin. namisasaydan i Ciwidiyan ,Lisan , Roysi , Sywlin , Yoemei , Tapalong (Peifo北富) a cacodadan. matenes ko kawaw niza, mamikowan to saydan 39 a mihcaan. 1994 a mihcaan, pasomad ko ngangan no Peifo cacodadan ta Tapalong, o saayaway pangangan no yincominay a cacodadan. 1996 a mihcaan, pasomad ko ngangan niza to no Sakizayaay. 1990 a mihcaan 7 a bolad 30 a demiad, misaopo ko Sakizaya a tademaw misalisin i Takobowan, pakan to Sakizaya a toas, namingayaw mapatay i 1878 a mihcaan Takobowan Lais sananay. midebong ko Cingping, sisa sakalawpes to ko Sakizaya, inayi'nayi' to ko nasolitan ato nazipaan no Sakizaya. nazikozan patizeng ciniza ko kamo no Sakizaya, misolit to Sakizaya a codad ato lalangawan. saicel ciniza apatizeng ko ngangan no Sakizaya. namabelec ciniza sepat a mihcaan, patizeng to ko Sakizaya a cidekay(binacadan). matineng ciniza cima ciniza, sisa misomad ciniza ko ngangan no Peifo cacodadn, misomad ko ngangan cinizaan, pasomad to Sakizaya cidekay a ngangan. 1999 a mihcaan, polong han ci Son Cong-san , Cyang Cong-cen , Lien Heng , Ceng-yan mapalaway ... 200 a tademaw patinengen ko Taywan 400 a mihcaan salawilaw a tademaw. patinengen no Koang-hwa codad ko Taywan satangahay a tademaw. BBC mizizaw ato palita cinizaan, patineng to satabakiaya a tademaw . mapapili' no Satalakawaway sakasepat yincomin palekal painiay a tademaw. 2003 a mihcaan, 72 ko mihcaan, 7.22 napapelo &quot;losa' ni ina&quot; sa, satezep ko baloco' niza, mabayo' 65 a demiad. 9.24 23:40 i Ce-ci padekowan mabelec, palitemoh midipot ci Tomok Komod Pazik tatiko kakawsanay a minaloan . lalomaan acawana: Uol Taywawn (Kenoy niyazo'), wawama: Toko Tiway o Sayion ato Yiyang Tiway o Sayion, ina: Sela Aniw, ama: Toko Tiway, midipotay a wina: Lengos Tiway, bakima: Kalang Toko o Sayioni, Kolihoysin Toko o Sayion, Bakah Toko o Sayion,Taywan Yiyang o Sayion, Kilang Yiyang o Sayion, kadabo: Lisin Codad (acawa ni Toko), Hong Mansan(acawa ni Yiyang), sipito ko calekakaan. o sapoyoay a nasolitan etol:tatama nalecohan a demiad:1931.10.13 mabelecay a demiad:2003.09.24 ozip:72 a mihcaan cidekay:Sakizaya (Pangcah, caay pasomad cidekay to Amis) ngangasawan:Pazik, Katangka(Kasiwsiwan) niyazo':Ciwidiyan nalecohanan: Ciwidiyan selal no niyazo':Alamay matinengay a kamo:Sakizaya, Holam, Lipon, Pangcah kawaw:sasaydan(kakelitan no cacodadan) 39 mihcaan midipotay a wina:Lengos Tiway cacodadan:Ciwidiyan ko kowanay a cacodadan, Kilayking Minci o kowanay a cacodadan, Kalingko kang o kowanay a cacodadan, Kalingko Malok cacodadan, Kalingko Saydan cacodadan sepat mihcan Sapoyoay a Ke, Hoco Saydan a Ke, Kalingko Saydan mistesekay a cacodadan Laloday a Po makatinengan:mikolit,misolit,yakiw,piano,dadiw mala sasaydan a cacodadan:Ciwidiyan, Lisan, Roysi, Siwlin, Yowmei, Tapalong, 39 a mihcan ko kawaw. nazipa'an no nikaozip 1931 a mihcan, 1 ko mihca: 10.13 nalecohan i Kalingko a kowan Shoofeng siang Ciwidiyan a niyazo'. pangangan ci Lais Toko. 1933 a mihcan, 3 ko mihca: baki ci Tiway Kalag mabelec. 1934 a mihcan, 4 ko mihca: ci Lengos Tiway midipot, yo imelang mangaleb,sisa somaden ko ngangan, miliyaw pangangan ci Balah Toko(Bakah Toko). 1939 a mihcan, 9 ko mihca: micodad to i Ciwidiyan ko kowanay a cacodadan. 1940 a mihcan, 10 ko mihca: nikasomad ko cacodadan tayza i Kalingko Minci o kowanay a cacodadan. panganganen ko Lipon saydang niza ci Moyoenwoyi . 1943 a mihcan, 13 ko mihca: nikasomad aca ko cacodadan tayza i Kalingko kang o kowanay a cacodadan. 1944 a mihcan, 14 ko mihca: nikasomad ko cacodadan tatiko Ciwidiyan o kowanay a cacodadan. 1945 a mihcan, 15 ko mihca: pahezekay nay Ciwidiyan o kowanay a cacodadan. 1946 a mihcan, 16 ko mihca: mikilol ci Lin Cingsio sadang minanam cacay a mihca. 1947 a mihcan, 17 ko mihca: maala ko seking no Kalingko Malok cacodadan. 1948 a mihcan, 18 ko mihca: maala ko seking no Kalingko Saydang cacodadan sepat mihcan Sapoyoay a Ke. pangangan ko Holam a ngangan no kowanay ci Li Laiwang 1952 a mihcan, 22 ko mihca: pahezek nay Kalingko Saydang cacodadan. padongos tayza i Hoco Saydang a Ke sakatosa kasaselal micodad. 1954 a mihcan, 24 ko mihca: pahezek nay Hoco Saydang a Ke. patizengen i Kalingko Boyoen cacodadan mala saydang. tayza mihitay i Chenkongling mala Sekowan. 1955 a mihcan, 25 ko mihca: patizengen tayza i Ciwidiyan cacodadan mala saydang. 1956 a mihcan, 26 ko mihca: pacakat Ciwidiyan cacodadan Sobaba'ay-Patozoay a Colen 1957 a mihcan, 27 ko mihca: patizengen Ciwidiyan cacodadan mitayli Sasaydang. 1958 a mihcan, 28 ko mihca: maala ko ozomaay saydang a kawlah nay Sobana'ay a Ting. 9.7 mabelec ciama Toko Tiway. 10 a bolad patizengen tatengaay no Ciwidiyan cacodadan Sasaydang. 11 a bolad mabelec cibayi Lotok Sayion. 1964 a mihcan, 34 ko mihca: 12.15 palaacawa ato ci Uol Taywan namakay Pokpok niyazo'. 1965 a mihcan, 35 ko mihca: nalecohan sakakaay a wawama ci Toko. 1967 a mihcan, 37 ko mihca: nalecohan sasabaay a wawama ci Sayan(Yiyang). 1968 a mihcan, 38 ko mihca: micodad i Kalingko Saydang mistesekay a cacodadan Laloday a Po. 1970 a mihcan, 40 ko mihca: 9 a bolad, pabalic tayza i Lisan cacodadan mala sasaydang. 1972 a mihcan, 42 ko mihca: pahezek nay Kalingko Saydang mistesekay a cacodadan Laloday a Po. mabelec cina Sela Aniw. 1973 a mihcan, 43 ko mihca: 9 a bolad, pabalic tayza i Roysi cacodadan mala sasaydang. 1974 a mihcan, 44 ko mihca: mamikowan to Kalingko sanpaw kaozipay ato sobana'ay a sapililiday. 1975 a mihcan, 45 ko mihca: mamikowan to Kalingko Pangcah mapatizeng potipot Congkanse. nipatizeng ko Kalingko Pangcah saydang mosaongay potipot. 1980 a mihcan, 50 ko mihca: 5 a bolad, pabalic tayza i Yoemei cacodadan mala sasaydang. 1984 a mihcan, 54 ko mihca: insac Yoemei cacodadan patizeng cacodadan 70 a mihcan a codad. mabelec cina Lengos Tiway (midipotay a wina). 1988 a mihcan, 58 ko mihca: pizawis Sobana'ay a Po Sanpaw sobana' wiyoenhoy sakacacayaya a wiyoen. 1990 a mihcan, 60 ko mihca: 2 a bolad, pabalic tayza i Yoemei cacodadan mala sasaydang. 1991 a mihcan, 61 ko mihca: insac &quot;Tayan naayaway a nikaozip kingkiw&quot;(polong misanga' ci Lin Fangrong). Sobana'ay a Po Sanpaw sobana' wiyoenhoy palabang i Yinni, Niwzilen, Awco, Amilika, Kanata... o kapapinaay a cidekay. 1992 a mihcan, 62 ko mihca: insac &quot;Kalalitin Saangangan &quot;(polong misanga' ci Wo Minyi ato ci Hoang Tongciw) 1993 a mihcan, 63 ko mihca: 8 a bolad, pabalic tayza i Peifo cacodadan mala sasaydang. tayza China palabang, mitapal kapapina cidekay a lalangawan ato sobana'ay. 1994 a mihcan, 64 ko mihca: 9 a bolad, pasomad ko ngangan no Peifo cacodadan ta Tapalong. maala kanatal toeto' a kawlah sakacacay katokoh sakatolo a kawlah. Tapalong cacodadan tatayna koko'-mali a potipot maala kitakitay sakacacay a kawlah. sakakaay a wawama ci Toko maala Taywan Tabakiay a cacodadan kingkiwso Sose. insca &quot;o kongko ato sakamowan no Pangcah&quot;. 1995 a mihcan, 65 ko mihca: Tapalong cacodadan tatayna koko'-mali a potipot maala kitakitay sakacacay a kawlah. mipalaw ko tilibiay a palaway&quot; Labang&quot;. sasabaay a wawama ci Sayan(Yiyang) (Yiyang)maala Taywan Tabakiay cacodadan malok kingkiwsa Sose. 1996 a mihcan, 66 ko mihca: 8 a bolad, patatiko ko Sakizaya a ngangan ci Tiway Sayion. Tapalong cacodadan tatayna koko'-mali a potipot maala kitakitay sakacacay a kawlah. sakakaaya a wawama ci Toko palaacawa, siacawa ci Lisin Codad, namakay Kenoy niyazo'. 1997 a mihcan, 67 ko mihca: 2.1 pahanhanan to kawaw, tatiko Ciwidiyan niyazo' moeneng. mamikowan Ceci padekowan cacodadan Yincomin sakakomced kingkiw se a kingkiw wiyoen. mamikowan Yincomin lalangawan kingkiw potipot sakacacayay a Lisecang. mamikowan Ceci padekoay cacodadan pasobana' ko Pangcah lalangawan a sapicodad. mikileh paozipay a saongay apacoli to Ciwidiyan padingkiay a kakawawan. 4.30 nalecohan sakakaay a sonama ci Kalang. 1998 a mihcan, 68 ko mihca: misolit to Pangcah laylay a kamo. 1999 a mihcan, 69 ko mihca: polong ci Son Congsan, Ciang Congcen,Lien Heng,Cengyan mapalaway…200 a tademaw patinengen ko Taywan 400 a mihcan salawilaw a tademaw. 3.12 nalecohan sakatosa a sonama ci Kolihoysin 2000 a mihcan, 70 ko mihca: patinengen no Koanghwa codad ko Taywan satangahay a tademaw. patinengen no BBC satabakiaya a tademaw mizizaw. mapapili' no Satalakawaway sakasepat Yincomin palekal painiay a tademaw. mikileh Kangko niyazo' mokowanan a kingkiw. mamikowan Cinmintang Yincomin toancang. 2001 a mihcan, 71 ko mihca: mamikowan satalakawaway Yincominco wiyoenhoy wiyoen. mamikowan cidekay kamo sapangangan a wiyoen. sasabaay a wawama ci Sayan(Yiyang) maala Taywan Tabakiay cacodadan Sasaydang.acawa ci Uol pahanhanan to kawaw namakay Yican cacodadan. 2002 a mihcan, 72 ko mihca: mikelih niyzao' tabakiay cacodadan pasobana' cidekay a kamo ato lalangawan. mamipatizeng ko Sakizaya a kamo. mamikowan Sakizaya kamo a mikawaway-kalomyitiay. 2003 a mihcan, 73 ko mihca: 7.22 napapelo &quot;losa' ni ina&quot; sa, satezep ko baloco' niza, mabayo' 65 a demiad. 9.24 23:40 i Ceci padekowan mabelec, palitemoh midipot citomok Komod Pazik tatiko kakawsanay a minaloan. insac nasolitan ato misabalohay sanga'an 1950, misanga' balohay a dadiw &quot;miboting&quot;, polong ko kapot niza misanga' 1971, misanga' balohay a dadiw &quot; Pangcah wawa, sakilemelen&quot; 1980, misanga' balohay a dadiw &quot; o Pangcah hanay a tademaw&quot; 1991, &quot;Tayan naayaway a nikaozip kingkiw&quot;, polong misanga' ci Lin Fangrong, insac nay Taloko Kanatal Aidangan mikowanan a Cho 1992, &quot;Kalalitin Saangangan &quot;, polong misanga' ci Wo Minyi ato ci Hoang Tongciw, insac nay Padadanay a Po Papidangay a Ci Sawaliyan makaazihay kakitizaan mikowanan a Cho 1994, &quot;o kongko ato sakamowan no Pangcah&quot;, insac nay Padadanay a Po Papidangay a Ci Sawaliyan makaazihay kakitizaan mikowanan a Cho 1995, &quot;kamo no Pangcah- sapinanamay a codad&quot;, polong zoma a saydang misolit, insac nay Kalingko kensefo 2004, &quot;cidekay a kamo sapinanamay a codad- Sakizaya - sakacacay a cakat&quot;, polong zoma a saydang misolit, insac nay Sobana'ay a Po 2004, &quot;Pangcah laylay a kamo&quot;, insac nay Teying Kanatal Kongse 2005, &quot;cidekay a kamo sapinanamay a codad- Sakizaya - sakatosa a cakat&quot;, polong zoma a saydan misolit, insac nay Sobana'ay a Po o sapikiningay a olic ngato cacayː pitekaan no kawaw nasolitan ni Lisin Codad, namibelih ni Chen Yolan nikaozip no mako a makalitemoh ci nizaan tada o kazahkezan, mapawpaway tahkal i baloco', tini i kasaloimeng nina cah nayay ko pahezekan. i lilies no saowac no Sintian a niyazo' , salangdaw sa ko lotok, tano balo sa to takoliyaway a balo. i lalod sabahebahel sa ko ayam. pinapinaay a badakowang mibalakas i saowac, tatosaay a wawa ako moeneng i sakapito a tondod no loma' i sasingalan matatawa, pacekcek sa i sasa miazih, mitozo' a pasakamo i takowan, caay ka hamin ko sasakamoen no mako to limolak no baloco'. i tawya a mihca, sakakaay a wawa no mako ci Kayang enemay ko mihcaan niza, sakatosa a wawa ci Koli sepatay ko mihcaan niza, i baloco' no mako kohni ,o kasaetiman o kanamohan nako a kilay. sandeb sato, salabi sa nayi' ko tekiteki', sakalawlawan ko piazih to canacanan, miazih dada' to aso' nobi' noheni, itawya a manengi l masamata kako. micekol to bihid nohni mabi', tada salongan azihen. 2002﹙91﹚a mihcaan, sakakaay a wawa no mako kalaimelang, ato canan a kawaw, pacena' miliyas toyza i Sintian a loma', ato miliyas to kawaw i Taybak taloma' sa tayni i niyazo' misakakawaw. mananamay takowan a maninaay ato cabay, mabiyalaw to piliyas no mako, mizateng kako, ano naynayi' to ko canan no mako, ano izaw to ko loma', ano tanektek to a kapah ko ozip no wawa.., cay katinengan, cacay henay a mihca milihiza to ama niyam, misaydang ci Tiway Sayion pahezek napapelo mapatay to, wini sa o kabiyalawan nako ato polong no binacadan, o nikataloma' no mako itawya sa, malecad o pataliayaway pazazan no nayay mazih. nano tawya katokoh ayza pito to a mihcaan, caay kapahay limolakay a loma' dada', izaw henay ko namalawpesay to mihcaan a binacadan- sakizaya, nayi' to ko mikikakaay to mahiniay. makolahay to a micodadan tatipelok i takal, wiza sa o nacodadan ni sasaydang﹙Tiway Sayion﹚. inacadad naming mapazeng i takal, malecad o makabaatay a nipatayni, malecad o sadingsing sakalaloman. kapah ko nalimaan a cadad, malecad o miinsacan kakapah macodad i makolahay to a tatipelok, yo miasip kako sa mahiza o makaazihay to kanoneng niza micodad, malecad o nazikozan mocolil a nasazipa'an. ayza kako ato ci Toko﹙sakakaay a wawa ni Tiway Sayion﹚haymaw han niyam milosimet ko nacodadan niza, o ngelo' milosimet caay ka hamin ko kamo, saliyaliyaw han a miazih ko nacodadan niza, makek talalosa' ko baloco' ako, onika sikaz, onika bolah, onika kek hakiza kaliyohan to. patatenga' kako, i nikaozip no mako masasokazih ci nizaan sa o tadakalimolakan, sakapahan nako ko baloco caay pasikol pabesoc han ko colil . i naayaw, piazih no mako to binacadan ato niyazo'ay a tademaw, caay ka ba'ket ko nipizateng, i toseay a yancomin kako,kapah lihalay ko nikaozip no mako. kataloma'an no mako a mihca i niyazo', madimokos ko pililid ni misaydang takowan, naomaliyohay to kawaw katokoh i katineng misaicelang to kawaw, sadakadakay ko binacadan i tose ato baeket no ozip i siyakay , macozoh kako a masazoma mabalic ko nikaozip. sazikozay a mihca niza a maozip, caay ka hacica ko demiad milihiza cinizaan, mapawacay no mako ko namoh niza to binacadan ato dihi niza to katooday, hakay maliyoh,ciniza to pibohat niza to panan no laylay no binacadan, mapaozip niza ko malecaday i takowan o codetay to a adingo. yo talaayaw kako ato ci toko pangangan to sakizaya sa, yo mangelo' nayay to ko icelang sa, mazateng no mako o sakakaay niza a kadabo kako ato mazateng ako ko pidipot niza. o namoh ato wayway niza, i ozip no mako tada o kasatiman a kawaw. ayzaay o kawaw no binacadan, pacici han niyam pademiad misakawaw to binacadan akawaw, namiazih to codad ni misaydang, mazateng ko ibaloco'ay a nizatengan. micodadan niza mahiza o boyo' ka tanektek azihen , masazoma ko piazih no mako to, mapenecay a adingo, caay henay pakaazih kita to mahiniay a misaydang. i labo no ozip niza sakanamohan sa,o tabakiay a pihima ato sapadaeso kitaan. malecad to katanektek no tabakiay a kilang, mitena' to sienaway a bali, midihong to binacadan. o picodad no mako toyni sa, o mikilimay, masawantan to pasayca ko colil niyam, ato mingaay to cayay kaazih a doka, pacakat henay i kitaan a miazih micekol to kitakit. cayay ka pahezek ko kakangelo'an, kaliyohan, mitena'ay to kawaw, o mahiniay sa o sakaicelang niyam, adasay o ngelo' no kawaw to sakibinacadan, makadongdong to pabekbek no tao, maleko ko nabaloco'an no misaydang, malalid a molekal ko binacadan ita, mapaedil ko ngangan no nababalaki. ayza a mihca , cecay bataan izaw ko tolo a mihcaan no wawa ako kilay, tanohtoh ko oip niza ayza, o kataloma niyam miteka a patizeng to laylay no sakizaya, namakayni i nipabaloco' no wawa, mapabaloco' kako, tatenga' o kapahay to ko kataloma' ako. i nizateng ako oyza henay ililisay no saowac a wawa koheni, kanamohan nako a wawa , o pabaloco'ay kamo i takowan to sakaicelang no mako a taayaw ko colil. ngato cacayː micomod tayza i kilay a enal nasolitan ni Lisin Codad, namibelih ni Chen Yolan caay kao lecoh balaki imelang patay a dada' haw, namizateng to kiso, izaw henay ko mitesekay a sakaozip? i omaomahan no kalinko, zazan sakataboyo' o pinanaman no tatoloay a wawa ako ci kilay, ci Balah mocolil itiza, kakatekohan no zazan sa o enal no kilay, inakilay osinganganay i tawya a niyazo' takobowan hananay, ayaw no pinapina malebot a mihca itiza maozip ko sakizaya a tademaw. itizaay a lala' tosa bataan mihca mitotoy a paozip i takowan, imahiza masakapah heney kako, laliw han nako milalaba' ko nizateng, mahini misamola' henay ko masakapahay a nizateng , caay pizateng to babalaki, nayi' to ko wantan a maozip, itawya a mazateng ko babalaki, zikoz tono cacay bataan izaw ko lima mihca moliyaw a taloma' ko nieneng, micapi to niyazo' sikaz sa ko nizateng, caay katinengan ko kabalic no mako, maliyas to no mako ko no Taypak a sakaozip,mitamozong to no binacadan ita a kawaw, misoayaw henay to mata no tao, laloma'an, cabay mikoli a piazih, mahiza sa o mongangaway to ko nizateng ako, zayhan cima kako, malatalaw kako, mapacekil kako no katalawan a sinpi, mangelo' ko wawa kabi' sato, zateng sa kako a pabaliw o mahiniay ko kakaydihan niyam? ayaw noyni, milecad to katooday kako, ozoma itiza sa i kalimocomoco'an , soayaw to kacaay kasasikol no tademaw angic sa talalosa' , wiza o sakakapah no ozip kohan a dada', caay katineng to o mahicaay ko boyo' mahicaay ko bayo no niyazo'. niay ko hicanan a kawaw linges sa lihalaw sa, ozoma beloh sa ko baloco' mibolibol sa, lopay sa ko baloco'. kita oyza locoh balaki imelang patay adada' haw, namizateng kiso ocanan ko mitesekay a sakaozip?izaw ko cecay a demiad, sakamo sa ko wawa no mako. cecay a lekad ko ozip no mita, ocanan ko mazakepay, caay kazakep ko itawyaay, lobang sa to, zikoz to sa inayinayi' ko hahol. &quot;katooday matinengay sitangahay a tademaw matabihkod ko canan a kawaw sakanayay to ko wantan to nikaoip, ozoma sa ano kapah to ko nikaoip ako&quot;ano kakitaan to kako&quot;yo maozip henay nayay ko nazikozan to kasenengan.&quot; tengil to kamoniza mahiza nayay ko angil, maydih kako misakamo nika caay katahal ko sasakamoen nako. o lalom to kainayay no wama pasayzaen niza i katineng manamoh madihi to tademademaw, mahiniay a kawaw caay ko mamadayom, wini o lalid hananay a midapo madihi to binacadan, nano itawyatawyaay a taneng, o mitebingay mibohat to no zikoz a kawaw, wini sa o nipacekil pabaloco' ni ama niza ci misaydang. caay kapapina ko maozipay i baloco' no wawa a babalaki, ci ama niza maozip i baloco' niza, halokako mahiza. bahal mazateng no mako, nabaloco'an nako sikol han mipaengaw, micekol to namikitinan itawya a mihca a wawa, nayay ko talaw misadobadoba' matatawa itini i enal no kilay, o loma' niyam koyni. enal no kilay sepat bataan izaw ko tosa a naniyazoan no pangcah, itini a milihiza caay pangiha' caay pangangan ko sakizaya, cecay lasobo izaw ko piapina a mihca madadapo maaedap a siloma' i tini, payniyazo' katinengan ko pilakalak no sakizaya a tademaw, pilihiza no mako to misaydang mitengil to laylay no payniyazo', matapal no mako ko hatizaay a tenes labades a mangelo'ko ozip a milihiza to zoma a binacadan, malecad sa o kacacobelis no itawyaay a tademaw ayza a maozip, matineng to kako to imataay no misaydang a binacadan ita, ibaloco' niza sasaetim sa a madihi to kakawaw no takoboan itawya, midongdong to adada makelap ko heci no ozip misamsam to tomok ci komod pazikan, yo mahiza molaliw to ko binacadan ita malopisak mikilim to sakaoip, sademiamiad sa to mizateng to kilay…sakalecalecadan sa o matengilay no mako ko ngiha' no nababalaki. o kamo niza 1991: itiniay a bali, molitemoh ko sakacacay a hanhan no baki ako, zomasato padongos sazikozay a hanhan niza. itiniay a saewac o soni no likit caykatabaki, 2000: sakamo sa ko kakawsan &quot;o canan ko kawaw no miso?&quot;, patobeli kako sa &quot; namakayniay a nasolitan nasakamoan ato natinengan ː malaalitin to i hekalay ato zomaay a natinengan ː masomadto ko Wikipayke a ngangan no Sakizaya i 2019.1.26 4:56</FORM>
    </S>
</TEXT>