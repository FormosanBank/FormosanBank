<TEXT id="Wiki_Sakizaya_i_kitakit_lima_ku_malangatay_a_kakitizaan" xml:lang="pwn" source="" copyright="" citation="" BibTeX_citation="">
    <S id="0">
        <FORM>kakiliman i kitakit lima ku malangatay a kakitizaan. nilaculan saka tulu: uyni masatezip tu sepat bataan a mihcaan nai'ay a tademaw a niyazu' singangan tu "Ruidao" aca tu "TripAdviso" 2014 a mihcaan namaala au i "kitakid cacay bataan sidituay a niyazu'" zipun iayaw naniedebantu kuyni sadipasan u tanaya'1200 depah tulu a bataan izaw ku lima a subal, anu izaw ku paceba sanay micumud, ama baking malubu tu tulu bataan a demiad, katukuh 2009 a mihcaan kuyni nisatezipan kya pawasay hatu, ayaw pinaaytu a mihcaan, kuyni a subal i laylay u satalakaway a niyazu' mapetpet ku tademaw, "Ruido" situngusay tina subal zayhan pakazih tunian a subal situngus masibek ku celas a kalamkam satu patadas, itawya masibek ku talu atu hangku a misakakaway pacici han miala patayni tunian a didiay a subal a misakakawaw, u satada mapades mangelu'ay caay kunu tademawan a pikulian ani kauzip, mapakutay ku dimiad katukuh i 1960 a mihcaan siabelay a subal mahamin tu maedeb, palaliwan mintu ku i subalal a tademaw, lacus tu amicumud tina subal, namaedeh hawsa, tademaw amana kakuniza sa micumud, amacunus ku tesek nasubal a kaliyuha a kulit, 2009 a mihcaan uyni itiniay a cenbu amalingatu taiza i minatu misabaluhay misanga tu minatu, misapawazay tu nisatezepan tunipatahekalan a kamu, tanengaytu amisakamu tunian a subal u laculaculan nu kitakit tu cacayay. saka sepat" "Namibia" likenlikenan nau mamin yadah ku melitmelit sanay a batu i likenlikenan, sisa sabeleng sa ku situngusay melitmelit batu kakaydihan nu siningkay a tademaw masaupu tayni, i tini munengay a tademaw mabuwah ku balucu'tumahiniay a melitmelit a batu, alihalay sasa kanca amatenes satu muneng i tini, sisa i tini patizeng tu cacudadan, padekuan,kalipahakan uyni izaw henay u pienengan, nika caay katenes, zikuzan namikilul ngangayaw ku kitakit hawsa makelup tu kuaca nu melitmelit a ba'tu, uyni a niyazu' nau kakitaan lihalayay kunikauzip cay katenes hawsa haymaw satu macelem, na tusa bataan izaw ku lima bataan a mihcaan u kanaayantu, maenep tu i likenlikenan, satusa ya melitmelit ba'tu likelikenan mamintu mala ditu tu ku niyazu'an u saayaw nai' ku melitmelit batu, uyni a likenlikenan akay ayzaannay a lutuk, sadingsingan kadihekuan mabutelak ku balu hawsa, i tiniay a mahiza u kungku tu cacay cacay a ladaway kulit a niyazu' azihan u pienengan i'k tu ku tademaw tayza i katalawanay. saka lima: "Yeouido" asubal i kitakit u masipulultay a subal, nika situngusay u satatengaay a nisakamwan, ciniza aca mapaak nu United kingdom a "sinbun" ku kamu nialesan u salunganay a piidangan, i tiniay a nanu bayu atu tapuku u sumilaway min ku kulit, uyni cacay a niyazu' u landaway mabusuk kabalucu'ay, mahiza salunganay a luma' izay kya kanaayan nu tademaw saw? lalekalan i kasumamadan tu siwa bataan a mihcaan tusaayaway a ziday, "Yeouido" a subal palekal tu mibutingay, katuud satu ku kakitaan a tademaw nu niyazu' pakayni i nikauzip a lihalay atu misukay tu cay kadayum a zazan, niyazu'ay a tademaw kakilul satu mabulaw i tini, niyazu'ay a tademaw mabulaw tayza i baluhay a luma' hawsa, i tini amala pinaay tu a mihcaan nai' ku muenengay nu tademaw, satu nialesan a luma' mulalad tu min nu masay atu canancanan matahputu tunu landaway a mulangaway a lutuk, i kitakit u sasa kahemekan nalimaan a tademaw.</FORM>
    </S>
</TEXT>
