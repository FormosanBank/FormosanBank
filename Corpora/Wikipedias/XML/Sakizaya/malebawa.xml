<?xml version="1.0" ?>
<TEXT id="Wiki_Sakizaya_malebawa" xml:lang="pwn" source="Paiwan Wikipedia, article: malebawa" copyright="CC BY-SA" citation="malebawa. (2024, December 07). In Wikipedia [Paiwan]. https://pwn.wikipedia.org/wiki/malebawa" BibTeX_citation="@misc{Wiki_pwn_malebawa, title = malebawa, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/malebawa} }">
    <S id="0">
        <FORM kindOf="original">malebawa sapuelac ngatu cacay anu masetul tu atekakay a tuud ku tangah nu misa sa, namasetulay a tangah amalebawa. izay malebawa saw? u kagak a sapuelac sakamusa, anu masetul, isasa' nu banges, amapela' ku siekuan .izikuz sa, ilabu'ay a izang malusa' tuway. tina izang masaupu i capi nu mapela'ay a siekuan, sayadahay tu ku izang, sisa, malebawa tuway. anu masetul ku lima saca bilil, caay malebawa. izay ku tangah a cacay ku malebawa saw? kapeten ku tangah nu mita, caay kalecad tu bilil , atekak ku tangah nu mita, dawmi ku bilil nu mita. u lakelalan, usakasa isasa' nu banges, atekak ku wukak nu tangah. mazepit ku banges tu tangah a wukak. caay kakiptul ku banges ipabaw nu tangah, sisa, masaupuay a izang tatizengan tehekal kya banges. anu masetul tu pakamalan, patelaw saca bilil, dawmiay a kidu, kay izang makiwasak isasa' nu bangesm, matunatun tuway. ilabu'ay a izang nu tunatun atu lebawa, maalaen tu nu banges, hamawsa inayi' tuway. ngatu tusa anu malebawa, pacuededen , kalamkam mangaay tu. anu matunatun sa, paakutiay , kalamkam mangaay tu. pacuededen tusa a demiad, mangay tu. anu masetul malebawa, amana miluciluc . katuud ku tademaw pakuhica palucilucen kapah tu. mungangaw a kawaw kuyni. anu miluciluc tu lebawa, mangaleb mapela' ku siekuan , mangaleb tabaki tu kya lebawa. anu pacueded sa, mahepec ku siekuan, adidi' tu ku lebawa. anu adidi' tu ku lebawa, paakutiay tu, kapah tu ku zazan nu izang. namakayniyan a nasulitan nasakamuan atu natinengan -Wikipayek paybalucu'ay pulungamin a cudad-malebawa腫 nasulitan nay pabalucu'ay a kawaw nu subana'ay a pu 2018-1, nasulitan ni Tuku Sayun.</FORM>
        <FORM kindOf="standard">malebawa sapoelac ngato cacay ano masetol to atekakay a tood ko tangah no misa sa, namasetolay a tangah amalebawa. izay malebawa saw? o kagak a sapoelac sakamosa, ano masetol, isasa' no banges, amapela' ko siekoan .izikoz sa, ilabo'ay a izang malosa' toway. tina izang masaopo i capi no mapela'ay a siekoan, sayadahay to ko izang, sisa, malebawa toway. ano masetol ko lima saca bilil, caay malebawa. izay ko tangah a cacay ko malebawa saw? kapeten ko tangah no mita, caay kalecad to bilil , atekak ko tangah no mita, dawmi ko bilil no mita. o lakelalan, osakasa isasa' no banges, atekak ko wokak no tangah. mazepit ko banges to tangah a wokak. caay kakiptol ko banges ipabaw no tangah, sisa, masaopoay a izang tatizengan tehekal kya banges. ano masetol to pakamalan, patelaw saca bilil, dawmiay a kido, kay izang makiwasak isasa' no bangesm, matonaton toway. ilabo'ay a izang no tonaton ato lebawa, maalaen to no banges, hamawsa inayi' toway. ngato tosa ano malebawa, pacoededen , kalamkam mangaay to. ano matonaton sa, paakotiay , kalamkam mangaay to. pacoededen tosa a demiad, mangay to. ano masetol malebawa, amana milociloc . katood ko tademaw pakohica palocilocen kapah to. mongangaw a kawaw koyni. ano milociloc to lebawa, mangaleb mapela' ko siekoan , mangaleb tabaki to kya lebawa. ano pacoeded sa, mahepec ko siekoan, adidi' to ko lebawa. ano adidi' to ko lebawa, paakotiay to, kapah to ko zazan no izang. namakayniyan a nasolitan nasakamoan ato natinengan -Wikipayek paybaloco'ay polongamin a codad-malebawa腫 nasolitan nay pabaloco'ay a kawaw no sobana'ay a po 2018-1, nasolitan ni Toko Sayon.</FORM>
    </S>
</TEXT>