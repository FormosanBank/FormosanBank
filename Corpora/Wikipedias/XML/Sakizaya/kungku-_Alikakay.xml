<?xml version="1.0" ?>
<TEXT id="Wiki_Sakizaya_kungku-_Alikakay" xml:lang="pwn" source="Paiwan Wikipedia, article: kungku-_Alikakay" copyright="CC BY-SA" citation="kungku-_Alikakay. (2024, December 07). In Wikipedia [Paiwan]. https://pwn.wikipedia.org/wiki/kungku-_Alikakay" BibTeX_citation="@misc{Wiki_pwn_kungku-_Alikakay, title = kungku-_Alikakay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kungku-_Alikakay} }">
    <S id="0">
        <FORM kindOf="original">== Alikakay == u tatengaay a kungku nu babalaki nu Sakizaya, tina kungku sa namakay Pazik a buyu. mueneng ku Alikakay i Pazik. musawacu tu Sakizaya a niyazu' atu tademaw. tina kungku sa, sitengil tu nu Pangpangcahay a niyzau'. metineng tu tina kungku, musakamu tu i niyazu' nuheni. ngatu-1 i niyazu' nu Sakizaya sa, izaw aca ku kungku nu babalaki tunu Alikakay tu sapatalaw tu caayay pitengil a wawa atu lingatu nu laedis atu lisin nu Sakizaya. mahiza ku kamu i niyazu' sa, izaw kiya pihacengay ku takalaw misa'uya'uyaannay a mapayi'ay, micidekay a tamdaw, pangangn han nu heintu "ci Alikakay" han, tatenga sademiad saan a miidang caay kasikawaw, matuka henaca, sademiad saan a makulec i buyu nu Pazik. na u awaayay kutekiteki a niyazu' pihaceng tuwaca ku kawaw cungdus han. Yalingatu izaw kiya tataynaay kelid han niza kiza tatusaay a wawa niza a talabuyu, kakatukuh tu a pacucu kiza. ngatu-2 satusa satu a kawaw militawal kila Alikakay tu tahekalay a tataynaay a miidang tu tatayna nu luma'. milingelu tu nikamabi'nu acawana a mikuliniw, pacekilsa inayi' tu itepal kila milediay a acawana nu luma'. saka tulu niza kawaw:itiya iawaawaayay ku ma'uzipay a sa'uwac, alaw yadah saca ku butibuting atu uzang, tuna mahaen tayza ku wamin ku babainay atu wawa a mapapaliy a milepel i sa'uwac, u acawana hantu i lumu'a mitala tu sakalabi'. ngatu-3 A sikawaw kaw nasahen, alaw similatuhay tu tapang nu niyazu'tu sapikisa tiza kawawaan, tatengay kakibana'ay tu nikawawaan niza Alikakay. Tunamahiza u sapatayaw tu ku linges niza niyazu'. izaw takalaw izaw icelang nu Alikakay inayi' ku makademecay, maduka ku madukaay, katuud ku mapatayay atu madukaay niza Sakizaya, katuud temangicay niza Sakizayaan. tuluma satu ademiad, u nisimsim ni Malang tu sapidemec tiza Alikakayan, kaw salakalakat sa cila alaw katukuh i bayu' ku lakat, alu'sai tataakay a uncung, tada mangelu'tu kiya i, mabisa i nikamalu' tuway, kataletihan nila kiza dietu nu bayu' ci Kabid, sianadaen kiyali paduwal satu i ngitih: wawaaw! u dietu ku Alikakay, caay kaw tademaw, sisa samaanen namu a miletaes caay tu pakademec hantu, tuliken ku pulung a paluec i salapet nu namu hantu. Salemedaw nu mita satu. ngatu-4 iza mahaen, mitengil kiza tapang tu nasuwalan a papipacabay tu sikawasay a milatuh a pakaen tu timulay a Malataw, i waliay a Kabid tu sapakaicelangen nu heni. tatenga izaw sakakaay nu Alikakay keba'sa a patusul i aayaw ni Malang, a papisulul! akaa patahekal tiza pulungan, sululen kami satu. Tuna miliyas kiza Alikakay pasakamu satu: kukay han kamu, izaw aca ku nipalemed nu niyam i tamuwan, tu enemay nu mihemihecaan, katayza i bayu' i talawadaw a patata tu dadac, epah, tuluay nu kaliti a tunuc atu pulung a pakaen i tamiyanan, mapalemed nu niyam kamu satu! makayni tina kungkuan sulinay u lingatu nu "laedis atu lisin" nu Sakizaya.</FORM>
        <FORM kindOf="standard">== Alikakay == o tatengaay a kongko no babalaki no Sakizaya, tina kongko sa namakay Pazik a boyo. moeneng ko Alikakay i Pazik. mosawaco to Sakizaya a niyazo' ato tademaw. tina kongko sa, sitengil to no Pangpangcahay a niyzao'. metineng to tina kongko, mosakamo to i niyazo' noheni. ngato-1 i niyazo' no Sakizaya sa, izaw aca ko kongko no babalaki tono Alikakay to sapatalaw to caayay pitengil a wawa ato lingato no laedis ato lisin no Sakizaya. mahiza ko kamo i niyazo' sa, izaw kiya pihacengay ko takalaw misa'oya'oyaannay a mapayi'ay, micidekay a tamdaw, pangangn han no heinto "ci Alikakay" han, tatenga sademiad saan a miidang caay kasikawaw, matoka henaca, sademiad saan a makolec i boyo no Pazik. na o awaayay kotekiteki a niyazo' pihaceng towaca ko kawaw congdos han. Yalingato izaw kiya tataynaay kelid han niza kiza tatosaay a wawa niza a talaboyo, kakatokoh to a pacoco kiza. ngato-2 satosa sato a kawaw militawal kila Alikakay to tahekalay a tataynaay a miidang to tatayna no loma'. milingelo to nikamabi'no acawana a mikoliniw, pacekilsa inayi' to itepal kila milediay a acawana no loma'. saka tolo niza kawaw:itiya iawaawaayay ko ma'ozipay a sa'owac, alaw yadah saca ko botiboting ato ozang, tona mahaen tayza ko wamin ko babainay ato wawa a mapapaliy a milepel i sa'owac, o acawana hanto i lomo'a mitala to sakalabi'. ngato-3 A sikawaw kaw nasahen, alaw similatohay to tapang no niyazo'to sapikisa tiza kawawaan, tatengay kakibana'ay to nikawawaan niza Alikakay. Tonamahiza o sapatayaw to ko linges niza niyazo'. izaw takalaw izaw icelang no Alikakay inayi' ko makademecay, madoka ko madokaay, katood ko mapatayay ato madokaay niza Sakizaya, katood temangicay niza Sakizayaan. toloma sato ademiad, o nisimsim ni Malang to sapidemec tiza Alikakayan, kaw salakalakat sa cila alaw katokoh i bayo' ko lakat, alo'sai tataakay a oncong, tada mangelo'to kiya i, mabisa i nikamalo' toway, kataletihan nila kiza dieto no bayo' ci Kabid, sianadaen kiyali padowal sato i ngitih: wawaaw! o dieto ko Alikakay, caay kaw tademaw, sisa samaanen namo a miletaes caay to pakademec hanto, toliken ko polong a paloec i salapet no namo hanto. Salemedaw no mita sato. ngato-4 iza mahaen, mitengil kiza tapang to nasowalan a papipacabay to sikawasay a milatoh a pakaen to timolay a Malataw, i waliay a Kabid to sapakaicelangen no heni. tatenga izaw sakakaay no Alikakay keba'sa a patosol i aayaw ni Malang, a papisolol! akaa patahekal tiza polongan, sololen kami sato. Tona miliyas kiza Alikakay pasakamo sato: kokay han kamo, izaw aca ko nipalemed no niyam i tamowan, to enemay no mihemihecaan, katayza i bayo' i talawadaw a patata to dadac, epah, toloay no kaliti a tonoc ato polong a pakaen i tamiyanan, mapalemed no niyam kamo sato! makayni tina kongkoan solinay o lingato no "laedis ato lisin" no Sakizaya.</FORM>
    </S>
</TEXT>