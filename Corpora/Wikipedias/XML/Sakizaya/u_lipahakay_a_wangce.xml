<?xml version="1.0" ?>
<TEXT id="Wiki_Sakizaya_u_lipahakay_a_wangce" xml:lang="szy" source="Sakizaya Wikipedia, article: u_lipahakay_a_wangce" copyright="CC BY-SA" citation="u_lipahakay_a_wangce. (2025, May 05). In Wikipedia [Sakizaya]. https://szy.wikipedia.org/wiki/u_lipahakay_a_wangce" BibTeX_citation="@misc{Wiki_szy_u_lipahakay_a_wangce, title = u_lipahakay_a_wangce, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_lipahakay_a_wangce} }">
    <S id="0">
        <FORM kindOf="original">== Sakizaya a kamu == u lipahakay a wangce kuyni, u kim ku mitabuay tu uzip niza, u landaway a budawen ku mata niza, si hawan tu, paduhpicen aca tu sumanahay a budawen. a iniw tu ku kasienawan, cacay a padaicaw a mabahel tayza i Ayci, satezep sa ciniza i kuku' nu lipahakay a wangce mipacena'. mabi' ku padaicaw mapacekil nu telatela', mazih niza silusa ci lipahakay a wanngce, tengil han nu padaicaw, &quot;cima kisu saw? kya muangic kisu saw?&quot; han nu niza. patubeli han ni lipahakay a wangce, &quot;i ayaw u wangce kaku, kapah ku nikauzip aku, lipahak tu demidemiad. mutizeng kaku i tini mazih aku yadah ku pakuyucay a tademaw, i ayaw maliyuh kaku i tini i tuse katuud ku aedaapen a tademaw.&quot; tengil han ni wangce ku padaicaw pakah kisu miedap tu pakuyucay a tademaw haw? hang han ni padaicaw. sayaway a sansandeb, maazih ni lipahakay a wangce ku i tukayay a matinengay mitenun a tatayna, mitenun ciniza tu zikuc nu kakitaan. uningay hantu ni lipahakay a wangce ku padaicaw, &quot;u nu hawanay aku a sumanahay a budawen kuyni, pataduen kaku pabeli tya mitenunay tu zikuc a tatayna.&quot; sakatusa a sansandeb, maazih ni lipahakay a wangce i putah nu tukay a masakapahay, misulit tu cudad ciniza, inaay ku kasuy nu luma' niza, daecus misalamal, sienaw sa ciniza daecus tu misulit. uningay han ni lipahakay a wangce ku padaicaw, &quot;u landaway a budawen ku mata aku, pabelien kya masakapahay tu cacay a landaway a budawen.&quot; sakatulu a sansandeb, mazih ni wangce ku pacakayay tu teking i zazan a tatayna a wawa, mahetik i nanum ku teking nya tatayna a wawa, anu inaay ku kalisiw taluma' kiza tatayna a wawa, a masekung ni ama niza ciniza. uningayen aca ni lipahakay a wangce ku padaicaw pabelien tu cacay a landaway a budawen kiza tatayna a wawa. inaay tu ku mata ni lipahakay a wangce, sakamu han ni padaicaw ku wangce, &quot;u mata aku sa u nu misu tu a mata, edapen aku kisu miazih tina tukay.&quot; sakamu han ni padaicaw ku wangce yadah ku mia'amay atu mangalayay ku bili a adiwawa i tukay, miunigay aca ci lipahakay a wangce tu padaicaw pabelien ku pakuyucay a tademaw tu i uzipay aku a kim. lipahakay a wangce inaay tu ku budawen atu kim i uzip niza, kalamkamen mulaliw han niza ku padaicaw. nika iniw tu ku kasienawan, caay pakazengang ku padaicaw tu ngalay atu sienaw, patay satu i kuku' ni wangce. cila, maazih nu angangan nu itizaay caay tu kabangcal ku uzip ni wangce, pabalucu' satu a milebuh tu bacu ni wangce. mikilim ku dungi tu kasaetiman a tusaay a tuud, zikuz u balucu' ni wangce atu uzip nu padaicaw ku pataluma'en. kamu nu Hulam .&quot;</FORM>
        <FORM kindOf="standard">== Sakizaya a kamo == o lipahakay a wangce koyni, o kim ko mitaboay to ozip niza, o landaway a bodawen ko mata niza, si hawan to, padohpicen aca to somanahay a bodawen. a iniw to ko kasienawan, cacay a padaicaw a mabahel tayza i Ayci, satezep sa ciniza i koko' no lipahakay a wangce mipacena'. mabi' ko padaicaw mapacekil no telatela', mazih niza silosa ci lipahakay a wanngce, tengil han no padaicaw, &quot;cima kiso saw? kya moangic kiso saw?&quot; han no niza. patobeli han ni lipahakay a wangce, &quot;i ayaw o wangce kako, kapah ko nikaozip ako, lipahak to demidemiad. motizeng kako i tini mazih ako yadah ko pakoyocay a tademaw, i ayaw maliyoh kako i tini i tose katood ko aedaapen a tademaw.&quot; tengil han ni wangce ko padaicaw pakah kiso miedap to pakoyocay a tademaw haw? hang han ni padaicaw. sayaway a sansandeb, maazih ni lipahakay a wangce ko i tokayay a matinengay mitenon a tatayna, mitenon ciniza to zikoc no kakitaan. oningay hanto ni lipahakay a wangce ko padaicaw, &quot;o no hawanay ako a somanahay a bodawen koyni, patadoen kako pabeli tya mitenonay to zikoc a tatayna.&quot; sakatosa a sansandeb, maazih ni lipahakay a wangce i potah no tokay a masakapahay, misolit to codad ciniza, inaay ko kasoy no loma' niza, daecos misalamal, sienaw sa ciniza daecos to misolit. oningay han ni lipahakay a wangce ko padaicaw, &quot;o landaway a bodawen ko mata ako, pabelien kya masakapahay to cacay a landaway a bodawen.&quot; sakatolo a sansandeb, mazih ni wangce ko pacakayay to teking i zazan a tatayna a wawa, mahetik i nanom ko teking nya tatayna a wawa, ano inaay ko kalisiw taloma' kiza tatayna a wawa, a masekong ni ama niza ciniza. oningayen aca ni lipahakay a wangce ko padaicaw pabelien to cacay a landaway a bodawen kiza tatayna a wawa. inaay to ko mata ni lipahakay a wangce, sakamo han ni padaicaw ko wangce, &quot;o mata ako sa o no miso to a mata, edapen ako kiso miazih tina tokay.&quot; sakamo han ni padaicaw ko wangce yadah ko mia'amay ato mangalayay ko bili a adiwawa i tokay, mionigay aca ci lipahakay a wangce to padaicaw pabelien ko pakoyocay a tademaw to i ozipay ako a kim. lipahakay a wangce inaay to ko bodawen ato kim i ozip niza, kalamkamen molaliw han niza ko padaicaw. nika iniw to ko kasienawan, caay pakazengang ko padaicaw to ngalay ato sienaw, patay sato i koko' ni wangce. cila, maazih no angangan no itizaay caay to kabangcal ko ozip ni wangce, pabaloco' sato a mileboh to baco ni wangce. mikilim ko dongi to kasaetiman a tosaay a tood, zikoz o baloco' ni wangce ato ozip no padaicaw ko pataloma'en. kamo no Holam .&quot;</FORM>
    </S>
</TEXT>