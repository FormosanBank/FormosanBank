<?xml version="1.0" ?>
<TEXT id="Wiki_Sakizaya_ya_calehu_hananay_tabakiyay_a_misiwbayay_pacakay_tu_tuudtuud" xml:lang="szy" source="Sakizaya Wikipedia, article: ya_calehu_hananay_tabakiyay_a_misiwbayay_pacakay_tu_tuudtuud" copyright="CC BY-SA" citation="ya_calehu_hananay_tabakiyay_a_misiwbayay_pacakay_tu_tuudtuud. (2025, May 05). In Wikipedia [Sakizaya]. https://szy.wikipedia.org/wiki/ya_calehu_hananay_tabakiyay_a_misiwbayay_pacakay_tu_tuudtuud" BibTeX_citation="@misc{Wiki_szy_ya_calehu_hananay_tabakiyay_a_misiwbayay_pacakay_tu_tuudtuud, title = ya_calehu_hananay_tabakiyay_a_misiwbayay_pacakay_tu_tuudtuud, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/ya_calehu_hananay_tabakiyay_a_misiwbayay_pacakay_tu_tuudtuud} }">
    <S id="0">
        <FORM kindOf="original">ciyalehu hananay ( Hulansi : Carrefour ) u satabakiyay i Hulansi a kanatalay u pacakayay tu tuudtuud, itini i O'cou malasayaway, ikitakitay sakatusa nu nika tabaki a pacakayay, mahidaay tu u pabaway a ( HYPermarket ) nikahini a nipisiwbay a mikelitay. katukuh i 2017a mihcaan sabaw tusa a bulad sa, ina Calehuhananay i 30 a kanatalan pulanghan sa makaala tu 12,300 ku nikayadah a patideng tu nipatiyam. musakawaway nu tademaw sa kiadidian dada' kya uwolma hananay a kusi , itini i kitakitay limaay a bataan nu saicelangay nipilalitin sa u sakay 18 a satabakiyay a nisausian. aydaay a mamikelitay nu tauki sa ci Luke.huwante u'wete ku ngangan ( Luc Vandevelde ) ; u mamikuwanay tu kalisiway sa ci Tuce zuwye ( Jose' Luis Duran ). nikasayadah a papacakayan nipatiyamam u maupu a yadahay nipicakay a nipipatiyam tungusay ( yingu : Hypermarket ), caaysa sipangangan han tu satabakiyay paci hananay a iciba ) u nikasaan tungusay pulunghan kunu nipacakay nu cawci secang atu nu lasubuay tabakiay a pa tiyamay a tuudtuud, mahamim ku nutipanay atu nutimulay a tuud pacakay pasudikuc idaw amim, u sakalihalay nu lalabu nu luma tu cacayay a lalipayan maycunus nikaydih tu kakanan. yadah ku mahiniyay u misayadahay a nipaanin a pacakay tu sakaydihan, caay kahatini dada ku nipacakay, idaw henay ku nipacakay tunu piyatay atu nutinengay a tuud pasuya sakay nu tataynaay a nikaydihan pasasidumahan a pasilad, adihan sa kitabakian ku mahidaay ya cawci secang hananay ku nipisiwbay, unikahinisa a idawaca ku sapatideng tu kadedeng a nipitekel, nipacakayan tu tuudtuud sa kiahemian ku nu lasubuay a kusi nipacakayan. inasikayadahay a nipatiyam u nipikuwan tu kalisiw sangaleb a talakaw ku nipikuwan, nudumaay katuuday a kanatal sa, nipipatideng tu papacakayan a kakitidaan micapiamim i tuse atu idaway ku bunacay si wayfayay a cengse, maydihay nu tademaw micakay tu tuudtuud sa sakunida saan paculil tu kadideng kinacacay han amisayadah micakay. u kakitidaan mahini ku nikatekesan nu sa'esuyan tu nipisiwbay paaca, nika unipitang sa mangaleb ku kapah, uzuma ya pacakayay tu misasengiay nipipatiyam u mahidaay matekesay atu nu kapahay ku nikaudipan a tademaw ku melitmelit sananay ku sapalingling tu mitekel tu balucu nu makacakayay, itawya idaw ku sikadademec a misiwbay, umahiniyay misayadahay a nipisubay sa caay pakataekal tu nikatekesan nipisuiyan tu yadahay a kalisiw, sisa u misiubayay a tawki makayi taynien i nabakuwan misui tu papacakayan a kakitidaan, nutuud a nipicalap tu sipadeng tada ahebal tu, pasumatenes aca ku nipasulit tu sae'suyan, nipacakayan nipitang sa caay kataneng matalaw a masipun. zayhan u mamikuwanay nu cenhu sa mipulu aca tu mahiniyay yadahay ku tuud nipacakayan a miaiwbayay, amana kaitini a nabakuwan padideng sa, u sakasaan maydih a misimaw tu sakatenes nu adidiay pacakayay nipisiwbay. ayaydaay tu a mihcaan ina mikalisiway masumad ku nipatuduan adadan, tinaku ya wanglu' hananay nipalekal ilabunu nipacakay tu kaydihan nu mamicakayay, ya cauci a iciba nipacakay tada yadah inuayaw, ayda hantu yadah ku caay kakah kunipisiwbay, malingatu mitudng tu pasadumaduma mikilim tu sakalihalay a nipicepcep tu labang, nikahini sa idaw ku pasay masakaputay pacumud malingatu misaliyut tunadatengan a micuduh tu tuud, u nu makay nu kitakitay a tuud ku sakaseneng sapicepcep tu mata atu balucu nu maydihay, u dumasa idawaca ku mitudungay tu cawci a icibaay misadimel misulubang nipisiwbay, inaka misayadah patideng tu papacakayan, mahsasiduma sisa sikakek nu micaliwayay atu nipacekcek miadih inasinganganay a nipisiwbay sa ya Calehu hananay a kusi ku sakasenengan.</FORM>
        <FORM kindOf="standard">ciyaleho hananay ( Holansi : Carrefoor ) o satabakiyay i Holansi a kanatalay o pacakayay to toodtood, itini i O'coo malasayaway, ikitakitay sakatosa no nika tabaki a pacakayay, mahidaay to o pabaway a ( HYPermarket ) nikahini a nipisiwbay a mikelitay. katokoh i 2017a mihcaan sabaw tosa a bolad sa, ina Calehohananay i 30 a kanatalan polanghan sa makaala to 12,300 ko nikayadah a patideng to nipatiyam. mosakawaway no tademaw sa kiadidian dada' kya owolma hananay a kosi , itini i kitakitay limaay a bataan no saicelangay nipilalitin sa o sakay 18 a satabakiyay a nisaosian. aydaay a mamikelitay no taoki sa ci Loke.howante o'wete ko ngangan ( Loc Vandevelde ) ; o mamikowanay to kalisiway sa ci Toce zowye ( Jose' Lois Doran ). nikasayadah a papacakayan nipatiyamam o maopo a yadahay nipicakay a nipipatiyam tongosay ( yingo : Hypermarket ), caaysa sipangangan han to satabakiyay paci hananay a iciba ) o nikasaan tongosay polonghan kono nipacakay no cawci secang ato no lasoboay tabakiay a pa tiyamay a toodtood, mahamim ko notipanay ato notimolay a tood pacakay pasodikoc idaw amim, o sakalihalay no lalabo no loma to cacayay a lalipayan mayconos nikaydih to kakanan. yadah ko mahiniyay o misayadahay a nipaanin a pacakay to sakaydihan, caay kahatini dada ko nipacakay, idaw henay ko nipacakay tono piyatay ato notinengay a tood pasoya sakay no tataynaay a nikaydihan pasasidomahan a pasilad, adihan sa kitabakian ko mahidaay ya cawci secang hananay ko nipisiwbay, onikahinisa a idawaca ko sapatideng to kadedeng a nipitekel, nipacakayan to toodtood sa kiahemian ko no lasoboay a kosi nipacakayan. inasikayadahay a nipatiyam o nipikowan to kalisiw sangaleb a talakaw ko nipikowan, nodomaay katooday a kanatal sa, nipipatideng to papacakayan a kakitidaan micapiamim i tose ato idaway ko bonacay si wayfayay a cengse, maydihay no tademaw micakay to toodtood sa sakonida saan pacolil to kadideng kinacacay han amisayadah micakay. o kakitidaan mahini ko nikatekesan no sa'esoyan to nipisiwbay paaca, nika onipitang sa mangaleb ko kapah, ozoma ya pacakayay to misasengiay nipipatiyam o mahidaay matekesay ato no kapahay ko nikaodipan a tademaw ko melitmelit sananay ko sapalingling to mitekel to baloco no makacakayay, itawya idaw ko sikadademec a misiwbay, omahiniyay misayadahay a nipisobay sa caay pakataekal to nikatekesan nipisoiyan to yadahay a kalisiw, sisa o misiobayay a tawki makayi taynien i nabakowan misoi to papacakayan a kakitidaan, notood a nipicalap to sipadeng tada ahebal to, pasomatenes aca ko nipasolit to sae'soyan, nipacakayan nipitang sa caay kataneng matalaw a masipon. zayhan o mamikowanay no cenho sa mipolo aca to mahiniyay yadahay ko tood nipacakayan a miaiwbayay, amana kaitini a nabakowan padideng sa, o sakasaan maydih a misimaw to sakatenes no adidiay pacakayay nipisiwbay. ayaydaay to a mihcaan ina mikalisiway masomad ko nipatodoan adadan, tinako ya wanglo' hananay nipalekal ilabono nipacakay to kaydihan no mamicakayay, ya caoci a iciba nipacakay tada yadah inoayaw, ayda hanto yadah ko caay kakah konipisiwbay, malingato mitodng to pasadomadoma mikilim to sakalihalay a nipicepcep to labang, nikahini sa idaw ko pasay masakapotay pacomod malingato misaliyot tonadatengan a micodoh to tood, o no makay no kitakitay a tood ko sakaseneng sapicepcep to mata ato baloco no maydihay, o domasa idawaca ko mitodongay to cawci a icibaay misadimel misolobang nipisiwbay, inaka misayadah patideng to papacakayan, mahsasidoma sisa sikakek no micaliwayay ato nipacekcek miadih inasinganganay a nipisiwbay sa ya Caleho hananay a kosi ko sakasenengan.</FORM>
    </S>
</TEXT>