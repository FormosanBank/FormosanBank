<?xml version="1.0" ?>
<TEXT id="Wiki_Sakizaya_piyang_a_luma'" xml:lang="szy" source="Sakizaya Wikipedia, article: piyang_a_luma'" copyright="CC BY-SA" citation="piyang_a_luma'. (2025, May 05). In Wikipedia [Sakizaya]. https://szy.wikipedia.org/wiki/piyang_a_luma'" BibTeX_citation="@misc{Wiki_szy_piyang_a_luma', title = piyang_a_luma', year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/piyang_a_luma'} }">
    <S id="0">
        <FORM kindOf="original">piyang a luma' (kamu nu Hulam: :Hänsel und Gretel), . &quot;piyang luma'&quot; pebelin aca &quot;Han-say-al atu Ke-li-te&quot; (Te-kow a kamu: Hansel und Gretel) u cacay cusil ni Ke-lin a calakakaan ni sulupan milu nu Te-kow nu wawa a kungku. kungku Han-say-al atu ci Ke-li-te u pakuyucay miketunay tu kilang a tademaw a wawaan. matalaw a acaay kataneng ku kakanan, mikilangay a acawaw, uyza u padek nu wawa, saasu' sa ku kamu patayzaen kya wawa i kilakilangan, bakahen ku heni. ci Han-say-al atu ci Ke-li-te matengil tu ku lekakawaw nu heni, satu ayaw ku heni misuped tu adidi'ay ba'tu, sapiwai't i isasa, maheza u heni taneng miduduc tu adidi'ay a ba'tu a matepa ku sakataluma' a zazan. i taluma' ku heni hawsa, u padek a winaan nu heni muliyaw haca misaasu' tu kamu tu ya mikilangay bakahen i kilakilangan, uyni ayzaay, miduduc tu zazan kuheni tu nisanga'an tu laslas nu men-paw. caay ka lemed, laslas nu men-paw makaen nu i kilakilangay a ayam, satusa ci Han-say-al atu ci Ke-li-te i kilakilangan tu mungangaw. i kilakilangan, maazih tu nu heni ku nu men-paway a nisanga'an a luma' u sasingalan nu piying nisanga'an. angangan nu luma' a tademaw u balakiay tu a tatayna, mitakus ciniza tuhenian micumud i labu nu luma' pakucisu tu heni, nika, uyza balakiay tu a tatayna tatenga' u makatalay a mapalaway, patizeng tu luma' ciniza amisabana' tu wawa, mahiza taneng tu ciniza pahabay a kizemu kya wawa, a pacuk hen mukan. lubu han niza ci Han-say-al, a maydih papikawaw ciniza ci Ke-li-tean, a maydih pabeli pakaen ci Han-say-al tu yahay a kakanan papikizemu cinizaan, ya makatalay a mapalaway tayza tu ci Han-say-alan i pipululan a kakabi'an musakamu cinizaan patahkalen ku taludu' sa, miazih kizemu tu haw asaan, ci Han-say-al pateng sunuk sa patahkal tu adidi'ay a ukak. zayhan balaki tu ku mihcaan niya makatalay a mapalaway, caaytu kakapah ku mata, nasa uysa adidi'ay a ukak ni Han-say-al a taludu' sa, yadah tu ku nikan caay tu kakizemu, caay tu pakahalhal kya makatalay a mapalaway, paketun sa kakayza hantu mingaay mukan ci Han-say-al. yu misiluc ciniza a mingaan mukan ci Han-say-al hawsa, maydih cinizaa ci Ke-li-tean pakayakay micumud tya palud a palatatenga' nika ci Ke-li-te a cimasa a i't'i'ten niza mukan, mahinisa sakungaen niza kya makatalay a mapalaway mukayakay micumud tya paludan, mahinisa a pasemsem han paludas mipatay tya makatalay a mapalaway. wawa amin matepa satu hamin budawan niya makatalay a mapalaway amaala kiya budawab, matepa tu nu heni ku sakataluma' a zazan, a malecapu tu ama nu heni, ayza satu wawa amin u padek a winaan mapatay tu, namahiza kapah lipahak tu kunikauzip nu heni. mipudac tu namakayzaan atu piyang a luma' a kungku malecaday izaw ku cacay nakamuan nu Uow-cu. i mahiniay a nakamuan, u wawa itiza tu i makatalay a tademawan, zikuz misakunga' aca tu henian. u heni malabades mahiniay caay ku nu balucu'ay. uyni atu zumaay a iyung a nisulitan tu nakamuan caay ka lecad. uyzaanay a nakamuan, u iyung a pakala tu kalisiw budawan, milihiza tu maizangay a watawat hakay mikilim tu sakasenengaw sakaku sa mingayaw tu micidekay a waway hakay u makatalay a tademaw. Ke-lin a malekakay i capi nu Ka-say-al u wakayay a tataynaan Dortchen Wild itiza pakala tuynian a kungku &quot; uyni a tataynaan zikuz mala acawa tu ni Wi-lin- Ka-lin&quot;, nika mala tuynian a kungkuan izaw amin i kitakit, uyni a lalekalan a kungku caay tu ka hapinang. uyni a kungku nu Ke-lin a calekakaan nisulitan a cudad mala u cacayaytu pakay 19 a lasubu a mihcaan u miasipay a tademaw tu kamu u lihalayay lipahakay a kungku. satu katuud ku misalikabay a tademaw ahicasa u saayaway a kungku nisulitan a cudad hakay makay i kasumamadan henay a kangelu' nu nikauzipan uyza u kangalayan a nikauzip amalilid males, u sapitudawa tu wawa ku mahiniay. i Ke-li a calekaka u saayaway nisulitan a cudadan, nayi' ku saigian nu padek a winaan, musakamu tu ama mibakah tu tatusaay a wawa sa u wawa tu nu ina. zikuz makayzu kya saigian a cudad mala u padek a wina huntu a misapinang tu amacayat ku syakay, malecaday tu nikayzuan tu nu Salengacay suleda a kung-cu&quot;. i kungkuan, ina nu wawa hakay padek a wina tatungusa i wawaan amin mipatay tya tatayna a mapalaway zikuz pataysatu. uyni mahiza musakamuay tu wina anucay u padek a winaan atu mapalaway a tatayna nauyzaanay malecaday a igian a tademaw. uyni a kungku u cacay nu E-lu-s tu pasazumaay a uzipan, Di'tu a padek a wina nu wawa &quot;mimukungay a acawa&quot; maydih ciniza tu padek a tatayna a wawaan tayza i kilakilangan micaliw tu likat nu nilecuhan a tatayna a wawaan niza, nilecuhan a tatayna a wawa niza sa ci Pa-pa-ya-ka, uzumaay mukanay tu tademaw a tatayna a mapalaway. salahad 這個童話按照AT分類法屬於327A類, . uyni a kungku malecad macayat ku kakanan, mangalay, atu pakaen tu wawa tu luma' a mukaen ku tatayna a mapalaway tu wawa ku kahini. uyni a kungku mikilulay tu AT a pasasizuma tungusa 327A a kasasuma, uyni a kasasuma a kungku mahiniay macayat ku i kakaay a lalayan a Di'tu. uyni a kungku nu Te-kow nu mitesakay misanga'ay tu dadiw ci Hung-pey-al-tin ku mipatatungusay tu dadiw amala u miigiay a dadiw &quot;Han-say-al atu ci Ke-li-te&quot;. miadupay tu tademaw tatayna a mapalaway, 2013 a mihcaan a iga. musakamuay tu &quot;piyang a luma&quot; kungku tahkal i 15 a mihcaan, ci Han-say-al atu ci Ke-lye-te uyni a calekakaan mala u simungay nu palawpesay tu kitakit paykitikit nu mapalaway a tatayna a kawlah tu miadupay a tademaw. Syang-kang sakaput a dadiw per se uyni a kungaku nuyzaanay tu a cudad a dadiw &quot;mamelmelay a piyang a luma'&quot; &quot;feat Scerrini&quot;. nakamuan ci Pa-pa-ya-ka u wayway u lacu'say makatalay a balakiay a tatayna, mueneng tu ba'tuay a naba &quot;kilang a naba&quot; i byu'byu'an musaungay ancaay sa mubahel i tapuku, u saasik atu culay ku sakungkung u ba'tuay a naba a misumad tu sakadadaw atu paysayzaan, a milimek mikacaw tu naba ci Pa-pa-ya-ka hakay caayay tu kya, zayhan anu dadaw ku kaduba' makaletep tu ku naba niza . sakukamu, muenengan i zaway ku tayayu'ay a kuku' a tulakuk i labu nu cacay adidi'ay a luma', sasingalan pasayza i kilakilangan, u panan pasayza i cabeng, anu matinge azizaw ku mungangayaw i kilakilangan a wawa, maniyul pasayza tu kya luma', wawahan ku sasingalan, caluway a miadup. izaw ku nakamuan ci Pa-pa-ya-ka i buyu'buyu'an nisangay tu adidi'ay a luma' izaw ku ukak nu tademaw ku a nipatizengan tu langa't, u tau taneng makay i langa't miazih ci Pa-pa-ya-kaan pinaay tu kunikan tu tademaw.</FORM>
        <FORM kindOf="standard">piyang a loma' (kamo no Holam: :Hänsel ond Gretel), . &quot;piyang loma'&quot; pebelin aca &quot;Han-say-al ato Ke-li-te&quot; (Te-kow a kamo: Hansel ond Gretel) o cacay cosil ni Ke-lin a calakakaan ni solopan milo no Te-kow no wawa a kongko. kongko Han-say-al ato ci Ke-li-te o pakoyocay miketonay to kilang a tademaw a wawaan. matalaw a acaay kataneng ko kakanan, mikilangay a acawaw, oyza o padek no wawa, saaso' sa ko kamo patayzaen kya wawa i kilakilangan, bakahen ko heni. ci Han-say-al ato ci Ke-li-te matengil to ko lekakawaw no heni, sato ayaw ko heni misoped to adidi'ay ba'to, sapiwai't i isasa, maheza o heni taneng midodoc to adidi'ay a ba'to a matepa ko sakataloma' a zazan. i taloma' ko heni hawsa, o padek a winaan no heni moliyaw haca misaaso' to kamo to ya mikilangay bakahen i kilakilangan, oyni ayzaay, midodoc to zazan koheni to nisanga'an to laslas no men-paw. caay ka lemed, laslas no men-paw makaen no i kilakilangay a ayam, satosa ci Han-say-al ato ci Ke-li-te i kilakilangan to mongangaw. i kilakilangan, maazih to no heni ko no men-paway a nisanga'an a loma' o sasingalan no piying nisanga'an. angangan no loma' a tademaw o balakiay to a tatayna, mitakos ciniza tohenian micomod i labo no loma' pakociso to heni, nika, oyza balakiay to a tatayna tatenga' o makatalay a mapalaway, patizeng to loma' ciniza amisabana' to wawa, mahiza taneng to ciniza pahabay a kizemo kya wawa, a pacok hen mokan. lobo han niza ci Han-say-al, a maydih papikawaw ciniza ci Ke-li-tean, a maydih pabeli pakaen ci Han-say-al to yahay a kakanan papikizemo cinizaan, ya makatalay a mapalaway tayza to ci Han-say-alan i pipololan a kakabi'an mosakamo cinizaan patahkalen ko talodo' sa, miazih kizemo to haw asaan, ci Han-say-al pateng sonok sa patahkal to adidi'ay a okak. zayhan balaki to ko mihcaan niya makatalay a mapalaway, caayto kakapah ko mata, nasa oysa adidi'ay a okak ni Han-say-al a talodo' sa, yadah to ko nikan caay to kakizemo, caay to pakahalhal kya makatalay a mapalaway, paketon sa kakayza hanto mingaay mokan ci Han-say-al. yo misiloc ciniza a mingaan mokan ci Han-say-al hawsa, maydih cinizaa ci Ke-li-tean pakayakay micomod tya palod a palatatenga' nika ci Ke-li-te a cimasa a i't'i'ten niza mokan, mahinisa sakongaen niza kya makatalay a mapalaway mokayakay micomod tya palodan, mahinisa a pasemsem han palodas mipatay tya makatalay a mapalaway. wawa amin matepa sato hamin bodawan niya makatalay a mapalaway amaala kiya bodawab, matepa to no heni ko sakataloma' a zazan, a malecapo to ama no heni, ayza sato wawa amin o padek a winaan mapatay to, namahiza kapah lipahak to konikaozip no heni. mipodac to namakayzaan ato piyang a loma' a kongko malecaday izaw ko cacay nakamoan no Uow-co. i mahiniay a nakamoan, o wawa itiza to i makatalay a tademawan, zikoz misakonga' aca to henian. o heni malabades mahiniay caay ko no baloco'ay. oyni ato zomaay a iyong a nisolitan to nakamoan caay ka lecad. oyzaanay a nakamoan, o iyong a pakala to kalisiw bodawan, milihiza to maizangay a watawat hakay mikilim to sakasenengaw sakako sa mingayaw to micidekay a waway hakay o makatalay a tademaw. Ke-lin a malekakay i capi no Ka-say-al o wakayay a tataynaan Dortchen Wild itiza pakala toynian a kongko &quot; oyni a tataynaan zikoz mala acawa to ni Wi-lin- Ka-lin&quot;, nika mala toynian a kongkoan izaw amin i kitakit, oyni a lalekalan a kongko caay to ka hapinang. oyni a kongko no Ke-lin a calekakaan nisolitan a codad mala o cacayayto pakay 19 a lasobo a mihcaan o miasipay a tademaw to kamo o lihalayay lipahakay a kongko. sato katood ko misalikabay a tademaw ahicasa o saayaway a kongko nisolitan a codad hakay makay i kasomamadan henay a kangelo' no nikaozipan oyza o kangalayan a nikaozip amalilid males, o sapitodawa to wawa ko mahiniay. i Ke-li a calekaka o saayaway nisolitan a codadan, nayi' ko saigian no padek a winaan, mosakamo to ama mibakah to tatosaay a wawa sa o wawa to no ina. zikoz makayzo kya saigian a codad mala o padek a wina honto a misapinang to amacayat ko syakay, malecaday to nikayzoan to no Salengacay soleda a kong-co&quot;. i kongkoan, ina no wawa hakay padek a wina tatongosa i wawaan amin mipatay tya tatayna a mapalaway zikoz pataysato. oyni mahiza mosakamoay to wina anocay o padek a winaan ato mapalaway a tatayna naoyzaanay malecaday a igian a tademaw. oyni a kongko o cacay no E-lo-s to pasazomaay a ozipan, Di'to a padek a wina no wawa &quot;mimokongay a acawa&quot; maydih ciniza to padek a tatayna a wawaan tayza i kilakilangan micaliw to likat no nilecohan a tatayna a wawaan niza, nilecohan a tatayna a wawa niza sa ci Pa-pa-ya-ka, ozomaay mokanay to tademaw a tatayna a mapalaway. salahad 這個童話按照AT分類法屬於327A類, . oyni a kongko malecad macayat ko kakanan, mangalay, ato pakaen to wawa to loma' a mokaen ko tatayna a mapalaway to wawa ko kahini. oyni a kongko mikilolay to AT a pasasizoma tongosa 327A a kasasoma, oyni a kasasoma a kongko mahiniay macayat ko i kakaay a lalayan a Di'to. oyni a kongko no Te-kow no mitesakay misanga'ay to dadiw ci Hong-pey-al-tin ko mipatatongosay to dadiw amala o miigiay a dadiw &quot;Han-say-al ato ci Ke-li-te&quot;. miadopay to tademaw tatayna a mapalaway, 2013 a mihcaan a iga. mosakamoay to &quot;piyang a loma&quot; kongko tahkal i 15 a mihcaan, ci Han-say-al ato ci Ke-lye-te oyni a calekakaan mala o simongay no palawpesay to kitakit paykitikit no mapalaway a tatayna a kawlah to miadopay a tademaw. Syang-kang sakapot a dadiw per se oyni a kongako noyzaanay to a codad a dadiw &quot;mamelmelay a piyang a loma'&quot; &quot;feat Scerrini&quot;. nakamoan ci Pa-pa-ya-ka o wayway o laco'say makatalay a balakiay a tatayna, moeneng to ba'toay a naba &quot;kilang a naba&quot; i byo'byo'an mosaongay ancaay sa mobahel i tapoko, o saasik ato colay ko sakongkong o ba'toay a naba a misomad to sakadadaw ato paysayzaan, a milimek mikacaw to naba ci Pa-pa-ya-ka hakay caayay to kya, zayhan ano dadaw ko kadoba' makaletep to ko naba niza . sakokamo, moenengan i zaway ko tayayo'ay a koko' a tolakok i labo no cacay adidi'ay a loma', sasingalan pasayza i kilakilangan, o panan pasayza i cabeng, ano matinge azizaw ko mongangayaw i kilakilangan a wawa, maniyol pasayza to kya loma', wawahan ko sasingalan, caloway a miadop. izaw ko nakamoan ci Pa-pa-ya-ka i boyo'boyo'an nisangay to adidi'ay a loma' izaw ko okak no tademaw ko a nipatizengan to langa't, o tao taneng makay i langa't miazih ci Pa-pa-ya-kaan pinaay to konikan to tademaw.</FORM>
    </S>
</TEXT>