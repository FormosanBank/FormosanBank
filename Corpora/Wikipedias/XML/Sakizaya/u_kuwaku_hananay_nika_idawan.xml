<?xml version="1.0" ?>
<TEXT id="Wiki_Sakizaya_u_kuwaku_hananay_nika_idawan" xml:lang="szy" source="Sakizaya Wikipedia, article: u_kuwaku_hananay_nika_idawan" copyright="CC BY-SA" citation="u_kuwaku_hananay_nika_idawan. (2025, May 05). In Wikipedia [Sakizaya]. https://szy.wikipedia.org/wiki/u_kuwaku_hananay_nika_idawan" BibTeX_citation="@misc{Wiki_szy_u_kuwaku_hananay_nika_idawan, title = u_kuwaku_hananay_nika_idawan, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/u_kuwaku_hananay_nika_idawan} }">
    <S id="0">
        <FORM kindOf="original">u kuwaku hananay nika idawan sa numakay i Amuhuwanay atu ya Ocuw hananay a nikalekalan u sapitabaku nu tademaw salacul nu liplip hananay, nudikudan sa sipangangaan han tu kuwaku han kya mahidaay a cacuhcuhan, namasanga kya kuwaku sa silacul tu nicikcikan a papah nu tabaku maacak satu malaliplip, sisa idaw satu ku kuwaku nisangaan misawayway, pacamul han tu mangesisay likat hatu lamal amaycuhcuh . kasumamadan sa u nikadihan sa itida saan i kitakitay icuwacuwaay a niyadu nu yincumin hananay, imahida sa nu Amuhuwaay a yicumin a binacadan sa inuayawan tu matineng mikuwaku maytabaku matenes tuku nikahida a nina. u kuwakuhananay a cacuhcuhan nipidikecan nu lima sa mahiniyay a nipitabaku sa, nau sayaway a nikaahihan. imahida sa mitabaku ku tademaw sa caay kacacay kunikasaduma, idawaca ku nikemkem hananay atu nu cihekay a nipitabaku . u nipitabaku nu sakasiduma sa namakay i Oucw 16 seci nudikudan sa miladlad tuway katukuh i cuwacuwa nu kitaki. masasiduma kucaay kalecad nu nikaudipan sa masasiduma tuku nipisangaan nu kuwaku, nikahiniyan a nipitabaku sa katukuh i 19 seci hakya, niludludan tu papah nu tabaku (cigrette) manina' tuku katuuday sucad saan. u kuwaku hananay sa nu hekalay nipipilian masatanayaay a tudem, masatabaki ku tangah, nutebanan sa sipibuhangen masacuhcuhan nu mamitabaku, ya tabakiyay a tatangahan sa buhangen aca, u salaculan tu papah nu tabaku. kanahatu madayum a sangaan sa , nika u sasahaminaw a maytuduh tu tatabakuan, sisa ya sasangaan a tudem nu kuwawak sa nipilian tu sakapahay. maadihay i demidemiad cacuhcuhan a kuwaku ya belus hananay ku sakapahay. nikalalecad anu mitabaku sa kinacacayay a tatudung sa caay kalecad masasiduma ku nilaculan tu liplip nu kuwaku, inu tatukiyan sa palecadhan tu pangkiway nu sasuitan katukuh i cacayay a tatukiyan, u nikahida sa caay kalecad ku tademaw sa caay tu kalecad ku nina,micidekay sa idaw ku makaalaay tu tusaay a nipalawpes tu lawad itawya mahamin a mikuwaku tu tabaku. imahida sa nuhkalan i kitakitay sa (paladademecen ku mikuwakuay a tademaw) masasedsed cimaku satenesay nu tatukiyan a maykuwaku sananay.</FORM>
        <FORM kindOf="standard">o kowako hananay nika idawan sa nomakay i Amohowanay ato ya Ocow hananay a nikalekalan o sapitabako no tademaw salacol no liplip hananay, nodikodan sa sipangangaan han to kowako han kya mahidaay a cacohcohan, namasanga kya kowako sa silacol to nicikcikan a papah no tabako maacak sato malaliplip, sisa idaw sato ko kowako nisangaan misawayway, pacamol han to mangesisay likat hato lamal amaycohcoh . kasomamadan sa o nikadihan sa itida saan i kitakitay icowacowaay a niyado no yincomin hananay, imahida sa no Amohowaay a yicomin a binacadan sa inoayawan to matineng mikowako maytabako matenes toko nikahida a nina. o kowakohananay a cacohcohan nipidikecan no lima sa mahiniyay a nipitabako sa, nao sayaway a nikaahihan. imahida sa mitabako ko tademaw sa caay kacacay konikasadoma, idawaca ko nikemkem hananay ato no cihekay a nipitabako . o nipitabako no sakasidoma sa namakay i Oocw 16 seci nodikodan sa miladlad toway katokoh i cowacowa no kitaki. masasidoma kocaay kalecad no nikaodipan sa masasidoma toko nipisangaan no kowako, nikahiniyan a nipitabako sa katokoh i 19 seci hakya, nilodlodan to papah no tabako (cigrette) manina' toko katooday socad saan. o kowako hananay sa no hekalay nipipilian masatanayaay a todem, masatabaki ko tangah, notebanan sa sipibohangen masacohcohan no mamitabako, ya tabakiyay a tatangahan sa bohangen aca, o salacolan to papah no tabako. kanahato madayom a sangaan sa , nika o sasahaminaw a maytodoh to tatabakoan, sisa ya sasangaan a todem no kowawak sa nipilian to sakapahay. maadihay i demidemiad cacohcohan a kowako ya belos hananay ko sakapahay. nikalalecad ano mitabako sa kinacacayay a tatodong sa caay kalecad masasidoma ko nilacolan to liplip no kowako, ino tatokiyan sa palecadhan to pangkiway no sasoitan katokoh i cacayay a tatokiyan, o nikahida sa caay kalecad ko tademaw sa caay to kalecad ko nina,micidekay sa idaw ko makaalaay to tosaay a nipalawpes to lawad itawya mahamin a mikowako to tabako. imahida sa nohkalan i kitakitay sa (paladademecen ko mikowakoay a tademaw) masasedsed cimako satenesay no tatokiyan a maykowako sananay.</FORM>
    </S>
</TEXT>