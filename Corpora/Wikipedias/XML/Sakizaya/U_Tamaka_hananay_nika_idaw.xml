<?xml version="1.0" ?>
<TEXT id="Wiki_Sakizaya_U_Tamaka_hananay_nika_idaw" xml:lang="pwn" source="Paiwan Wikipedia, article: U_Tamaka_hananay_nika_idaw" copyright="CC BY-SA" citation="U_Tamaka_hananay_nika_idaw. (2024, December 07). In Wikipedia [Paiwan]. https://pwn.wikipedia.org/wiki/U_Tamaka_hananay_nika_idaw" BibTeX_citation="@misc{Wiki_pwn_U_Tamaka_hananay_nika_idaw, title = U_Tamaka_hananay_nika_idaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/U_Tamaka_hananay_nika_idaw} }">
    <S id="0">
        <FORM kindOf="original">u tamaka hananay sa sipanganga aca tu licing, nau simal nipicician tu sakasanga a simal, pacamul han tu balas sa taneng maladadan, masanga misakapah sa maladadan u mahiniay sa u "tamaka a dadan han". ina licing hananay sa paakutien sa dawmi, nikahini sa u sasangaan tu dadan, uduma sa taneng henay sipipasip misula tu badahung, atu nulumaay a sapadepit tu taylu, atu sakacaay ka cangal pingkien ku nisangaan tu cabeng, u duma sa taneng henay sakibetul han mipimgki tu kalimucu nu cabeng sakacaay mulsa silsilan nu nanum. nika u tademaw sa inaayaw tu matineng makaadih tu licing hananay, saayaway masulitay i cudad sa, kasumamadan i nu ayawan nu celahcan ya papilum hananay a tademaw matineng tu muala tu sicicaay a tuud sipacamul han tu hekalay a sadepit tu sasangaan, atu u sapisanga tuluma. I nu ayawan nu celahcan pituway a lasubu nu mihcaan hakya matineng tu milihida , sipacamulen nu tademaw ku sapadepit tu balas atu ba'tu sakay pisanga tu dadan a , imahida sa nutineng atu mitesekay nu tademaw sa matineneg, nika nikahini a kawaw sa kasenu sa mapaales tu. kasumamadan celahcan 1498 a mihcaan sakatulu ni Kelumpu hananay a tademaw pabalunga misaliyut tayda i Amuhuwan talacu'wa mizizaw sa, u nikelidan nida masakaputay makaadih tu nuhekalay sakacaayay kadadawa mulesa a sasangaan a zayliu, taneng sapadepit tu buhang nu balungan, ya mahidaay a ziyliu sa, nu hekalay ya Te'linita hananay a subal masatakuay idaw sananay a licing, inasubal nika idaw nu licing sa u sayadahay i kitakit, katukuh i 19 seci a nikalingat , ya nu Sipangya hananay a tademaw itawya malingatu muala tu nu Te'linitaay a licing misakapah misatamaka padadan,nadikudan sa katukuh i 19 seci nukikulay tu amihcaan, u tademaw sa itawya makatepa makaadih nipicekiwan tunu simalay a liwan pacamul han tunu sumi' ya si'elac hananay, itaneng sipaliyun kutayen tu nu ihekalay a sasangan nu licingay a gyty6 dadan, sisa unikasumadan tu nikingkiwan a licing kakayda satu u sasangaan aca tu nu tamakaay a dadan. ayda sa u tanektekay a kanatal sa mahiniyay tu amim a zayliu ku sapisanga tu tamakaan a dadan, u sayadahay nipicukaymas hakay malakuwit tu ku waluay a tatungduh ku nikahida, u nisadadanan tunu licing masatamakaay a dadan sa, u nikatanayu atu nikaahebalan sa u aadihan aca nu kitakitay a tademaw, u macakatay haw asa tu nikaudipan. u nu tamakaay a dadan sa taneng misaatekak taneng maysadawmi asikacaay kalecad , hatini kayadah nu tademaw idaw aca ku mikulitay tu masatamakaay a dadan, pasu ya misasingay a mitesekay a tademaw caay kasungaliw tunu dadanay a nikasalungan, namakayni tu nu mapalaway atu caculilan nu mucaliwayay, u sakasan nu licing hananay a tamakaan a dadan ahebal ku sakaidaw nu nikahida, nu nipaaning tu nu di'tuway atu tademaw sasatiman a sakalihalayan nu namuh u hemek nu tademaw haynisadikud a laylay.</FORM>
        <FORM kindOf="standard">o tamaka hananay sa sipanganga aca to licing, nao simal nipicician to sakasanga a simal, pacamol han to balas sa taneng maladadan, masanga misakapah sa maladadan o mahiniay sa o "tamaka a dadan han". ina licing hananay sa paakotien sa dawmi, nikahini sa o sasangaan to dadan, odoma sa taneng henay sipipasip misola to badahong, ato nolomaay a sapadepit to taylo, ato sakacaay ka cangal pingkien ko nisangaan to cabeng, o doma sa taneng henay sakibetol han mipimgki to kalimoco no cabeng sakacaay molsa silsilan no nanom. nika o tademaw sa inaayaw to matineng makaadih to licing hananay, saayaway masolitay i codad sa, kasomamadan i no ayawan no celahcan ya papilom hananay a tademaw matineng to moala to sicicaay a tood sipacamol han to hekalay a sadepit to sasangaan, ato o sapisanga toloma. I no ayawan no celahcan pitoway a lasobo no mihcaan hakya matineng to milihida , sipacamolen no tademaw ko sapadepit to balas ato ba'to sakay pisanga to dadan a , imahida sa notineng ato mitesekay no tademaw sa matineneg, nika nikahini a kawaw sa kaseno sa mapaales to. kasomamadan celahcan 1498 a mihcaan sakatolo ni Kelompo hananay a tademaw pabalonga misaliyot tayda i Amohowan talaco'wa mizizaw sa, o nikelidan nida masakapotay makaadih to nohekalay sakacaayay kadadawa molesa a sasangaan a zaylio, taneng sapadepit to bohang no balongan, ya mahidaay a ziylio sa, no hekalay ya Te'linita hananay a sobal masatakoay idaw sananay a licing, inasobal nika idaw no licing sa o sayadahay i kitakit, katokoh i 19 seci a nikalingat , ya no Sipangya hananay a tademaw itawya malingato moala to no Te'linitaay a licing misakapah misatamaka padadan,nadikodan sa katokoh i 19 seci nokikolay to amihcaan, o tademaw sa itawya makatepa makaadih nipicekiwan tono simalay a liwan pacamol han tono somi' ya si'elac hananay, itaneng sipaliyon kotayen to no ihekalay a sasangan no licingay a gyty6 dadan, sisa onikasomadan to nikingkiwan a licing kakayda sato o sasangaan aca to no tamakaay a dadan. ayda sa o tanektekay a kanatal sa mahiniyay to amim a zaylio ko sapisanga to tamakaan a dadan, o sayadahay nipicokaymas hakay malakowit to ko waloay a tatongdoh ko nikahida, o nisadadanan tono licing masatamakaay a dadan sa, o nikatanayo ato nikaahebalan sa o aadihan aca no kitakitay a tademaw, o macakatay haw asa to nikaodipan. o no tamakaay a dadan sa taneng misaatekak taneng maysadawmi asikacaay kalecad , hatini kayadah no tademaw idaw aca ko mikolitay to masatamakaay a dadan, paso ya misasingay a mitesekay a tademaw caay kasongaliw tono dadanay a nikasalongan, namakayni to no mapalaway ato cacolilan no mocaliwayay, o sakasan no licing hananay a tamakaan a dadan ahebal ko sakaidaw no nikahida, no nipaaning to no di'toway ato tademaw sasatiman a sakalihalayan no namoh o hemek no tademaw haynisadikod a laylay.</FORM>
    </S>
</TEXT>