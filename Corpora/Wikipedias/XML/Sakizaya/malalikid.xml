<?xml version="1.0" ?>
<TEXT id="Wiki_Sakizaya_malalikid" xml:lang="pwn" source="Paiwan Wikipedia, article: malalikid" copyright="CC BY-SA" citation="malalikid. (2024, November 18). In Wikipedia [Paiwan]. https://pwn.wikipedia.org/wiki/malalikid" BibTeX_citation="@misc{Wiki_pwn_malalikid, title = malalikid, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/malalikid} }">
    <S id="0">
        <FORM>malalikid kalalikidan nu Sakizaya a demiad sa,u tungusay mikukay tu pidiput nu Malataw a mapabeli tu ka izaw nu salangec atu kapah ku nika uzip. paybihca pituay bulad katukuh I waluay a bulad u kalalikidan nu Sakizaya. ayaw nu pihabayan, taputah ku luma'ay mukan tu epah, tunuz, zikuz mibalidas, papah nu balidas sa sapibaluden tu habay sapatayza i pakayingan, dungec nu balidas kapah salami'en, a tulu ku kelit nu tunuz, pah, da'dac pazengen i panan, sapa halhal tu katayza nu mapalaway. padungi' tya alaen nu mapalaway kya tunuz sapa wadaen i sima padesay a lalabu nu luma', usakasa tungusay padungi han nu Sakizaya ku pihini. Dungi han kya Di'tu, tini milunguc tu sapihinum, sakazahkez, paicelang tu balucu' na sipadesay a lalabu nu luma'. sazikuzay kapah tu malingatu malalikid.</FORM>
    </S>
</TEXT>
