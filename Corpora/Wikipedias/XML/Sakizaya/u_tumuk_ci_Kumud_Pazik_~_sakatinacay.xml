<?xml version="1.0" ?>
<TEXT id="Wiki_Sakizaya_u_tumuk_ci_Kumud_Pazik_~_sakatinacay" xml:lang="pwn" source="Paiwan Wikipedia, article: u_tumuk_ci_Kumud_Pazik_~_sakatinacay" copyright="CC BY-SA" citation="u_tumuk_ci_Kumud_Pazik_~_sakatinacay. (2024, December 07). In Wikipedia [Paiwan]. https://pwn.wikipedia.org/wiki/u_tumuk_ci_Kumud_Pazik_~_sakatinacay" BibTeX_citation="@misc{Wiki_pwn_u_tumuk_ci_Kumud_Pazik_~_sakatinacay, title = u_tumuk_ci_Kumud_Pazik_~_sakatinacay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/u_tumuk_ci_Kumud_Pazik_~_sakatinacay} }">
    <S id="0">
        <FORM kindOf="original">uzasa u sapazatengaw tu adingu nu babalaki i nabakuwan a takubuwan nanay na mademecay mingayaw atu nipisamsam tu tumuk a tala'an tu cacay a malebut ku uzip sisa mapatay, ci Kumud Pazik, na mapangangan tu sa izaw tu ku pisabalucu' nu katuuday, i paymihcaan nu cacayay bataan a bulad tu saka cacay a sakaenem demiad, kasaupuan nu binawlan u pipalamalan a demiad. i siwa izaw ku tusa a mihca enemay a bulad sa, sacibalucu' sa kaku a tayza i ciwidiyan, usakasa mabatad ku caculilen a zazan, saka imeimelangan tu kaku i zazan henay, pahanhan hantu nu maku ku kazizeng i zazan tawya a mumul, masawawaay henay a nizateng numaku maliyuh tu kasaetiman a kasaupu kuyni, azihan itawya sa u sitangahay amin a binacadan nu sakizaya, atu u micudaday henay nu migingkiway cacudadan ku milihizaay i labu misulit tu nakamuan. uyni a saupu sa u sazikuzay ni tiway sayun u wama nu saydan a misaupuan. cayay ku katingengan nu mita ku pisilsil nu di'tu tu nasepiyan, cayay henay paka litemuh kaku. ya kataluma'an nu maku i nabakuan a mihca sa, kilul han nu maku ku wama nu saydan mikawaw tu kawaw niza, ya mazihay tu a tademaw amin i tawya sa, azihan i nuzikuzan a namapangangan kita ya misakakawaway, uyzaay tu amin ya mazihay milihizaay tu kawaw a tademaw. tatenga' yadah ku izaw sa nanay, u kacekukan nanay, atu u mazatengay a kawaw, uzuma satu u sasakapahen tu a midimut tu sakacaay ka pawan, uzuma sa nuzikuzan nuyni malu sasakapahen a misilsil misinga' amin. katukuh kaku sa, leslessa ku lusa' nu wama nu saydan a misakamu patahkal tu nu nay takubuwananay a kawaw, na sakakaay a tumuk ci Kumud Pazik sazikuzay itawya kitin hatu niza ku acawa ci icep kanasaw, atu ladayan amin ku malapadesay u madukaay a asaselalay tahkal a palima satu; i nuayawan nu lipun a pasaupuwan tu, i timulay sa u pangcah, cipawkan i nuamisan sa awawan ku taluku atu kabalan a binacadan tayza papiazih tu pisemsem misamsamay a misalawacu a kawaw. tatenga' sazikuzay tusa pazih sa ci tumukan a mipenec tu acawana ni tumuk, a papiemekan piepian nu hulam sa mapesi' tu ku punu' a mapatay i labu nu nilatusaan mipela' a angangan nu sakul, u tumuk sa nanu sananal katukuhan i labi ku pisatalatala' a pasemsem mipades misalawacu tu uzip niza, katukuh i kacapiyan tu mapatay, siyasi' satu ku izang i lala', atu alaklak ku nuuzipay a titi nu tumuk, uyzasa cayay tengilen niza katukuhan i sazikuzay tu a hanhan ku pisaicelang niza. matineng ciniza dacus a kalamkam mapatay, zayhansa anu katukuhan tu pipalimaan demiad, tawya tanengay ku demiad nu i niyazu'ay a wawa atu babalaki amin, misalabii a milaliw miliyas tina mahizaay u nu di'tuan a niyazu', sakamusa ku tumuk tu katuuday i bataden ku nipilaliw sa, tawya zahkez tu ku adingu nu maku anu mapatay sa.</FORM>
        <FORM kindOf="standard">ozasa o sapazatengaw to adingo no babalaki i nabakowan a takobowan nanay na mademecay mingayaw ato nipisamsam to tomok a tala'an to cacay a malebot ko ozip sisa mapatay, ci Komod Pazik, na mapangangan to sa izaw to ko pisabaloco' no katooday, i paymihcaan no cacayay bataan a bolad to saka cacay a sakaenem demiad, kasaopoan no binawlan o pipalamalan a demiad. i siwa izaw ko tosa a mihca enemay a bolad sa, sacibaloco' sa kako a tayza i ciwidiyan, osakasa mabatad ko cacolilen a zazan, saka imeimelangan to kako i zazan henay, pahanhan hanto no mako ko kazizeng i zazan tawya a momol, masawawaay henay a nizateng nomako maliyoh to kasaetiman a kasaopo koyni, azihan itawya sa o sitangahay amin a binacadan no sakizaya, ato o micodaday henay no migingkiway cacodadan ko milihizaay i labo misolit to nakamoan. oyni a saopo sa o sazikozay ni tiway sayon o wama no saydan a misaopoan. cayay ko katingengan no mita ko pisilsil no di'to to nasepiyan, cayay henay paka litemoh kako. ya kataloma'an no mako i nabakoan a mihca sa, kilol han no mako ko wama no saydan mikawaw to kawaw niza, ya mazihay to a tademaw amin i tawya sa, azihan i nozikozan a namapangangan kita ya misakakawaway, oyzaay to amin ya mazihay milihizaay to kawaw a tademaw. tatenga' yadah ko izaw sa nanay, o kacekokan nanay, ato o mazatengay a kawaw, ozoma sato o sasakapahen to a midimot to sakacaay ka pawan, ozoma sa nozikozan noyni malo sasakapahen a misilsil misinga' amin. katokoh kako sa, leslessa ko losa' no wama no saydan a misakamo patahkal to no nay takobowananay a kawaw, na sakakaay a tomok ci Komod Pazik sazikozay itawya kitin hato niza ko acawa ci icep kanasaw, ato ladayan amin ko malapadesay o madokaay a asaselalay tahkal a palima sato; i noayawan no lipon a pasaopowan to, i timolay sa o pangcah, cipawkan i noamisan sa awawan ko taloko ato kabalan a binacadan tayza papiazih to pisemsem misamsamay a misalawaco a kawaw. tatenga' sazikozay tosa pazih sa ci tomokan a mipenec to acawana ni tomok, a papiemekan piepian no holam sa mapesi' to ko pono' a mapatay i labo no nilatosaan mipela' a angangan no sakol, o tomok sa nano sananal katokohan i labi ko pisatalatala' a pasemsem mipades misalawaco to ozip niza, katokoh i kacapiyan to mapatay, siyasi' sato ko izang i lala', ato alaklak ko noozipay a titi no tomok, oyzasa cayay tengilen niza katokohan i sazikozay to a hanhan ko pisaicelang niza. matineng ciniza dacos a kalamkam mapatay, zayhansa ano katokohan to pipalimaan demiad, tawya tanengay ko demiad no i niyazo'ay a wawa ato babalaki amin, misalabii a milaliw miliyas tina mahizaay o no di'toan a niyazo', sakamosa ko tomok to katooday i bataden ko nipilaliw sa, tawya zahkez to ko adingo no mako ano mapatay sa.</FORM>
    </S>
</TEXT>