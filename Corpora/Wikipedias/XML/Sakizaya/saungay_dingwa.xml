<?xml version="1.0" ?>
<TEXT id="Wiki_Sakizaya_saungay_dingwa" xml:lang="szy" source="Sakizaya Wikipedia, article: saungay_dingwa" copyright="CC BY-SA" citation="saungay_dingwa. (2025, May 05). In Wikipedia [Sakizaya]. https://szy.wikipedia.org/wiki/saungay_dingwa" BibTeX_citation="@misc{Wiki_szy_saungay_dingwa, title = saungay_dingwa, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/saungay_dingwa} }">
    <S id="0">
        <FORM kindOf="original">== Kakiliman == saungay dingwa singangan aca tu ikecenay dingwa, tu ngangan ikec dingwa, limaki, izaw tu ku keli dingwa, limad dingwa, hinasumad dingwa, uzipay dingwa anipangangan, u tanengay i ahebalay a liwliw micukaymas tu kelidanay dingwa, atu paenenganay dingwa (taenengan, paeneng dingwa) patatudung. 1990 a mihcaan tu teban iayaw matekes ku aca tabaki aca, saaca uyza amin u lumwa igaan u sakakaay nu lumwa ku micukaymasay, mahiza singangan aca tu taketa. 1990 a mihcaan tu zikuz hamaw satu a yadah, ayza i kitakit u satalakaway a nipacakay tu palapes nu dingki a tuud, nu ayzaay nikauzip a tademaw u cayay ka azaaway tu nu dingkiay a cacukaymasan a tuud. Nilaculan Imahini i kitaki micukaymasay saahebalay sa sakasepat ziday atu saka lima ziday saungay patakus nalimaan. sakasepat ziday saungay patakus nalimaan u LTE a angangan, midap tu kalamkam a nisulitan patayza masadibuay calay saungay dingwa nalimaan. 4G mikawa taneng malecad patayza tu suni (masasukamu) atu pakatineng, masasuazih, (patigami, kasenun patakus) u pasaheci tu nisulitan ciniza. imahini mahiniay a kawaway paysayza amin sakalima a ziday saungay patakus nalimaan mabulaw. hekal nu limaki zuma huntu pasu aizaw ku cacay piazihan atu cacay papenecan, ayzaay nu tiyungenay tu aazihan a limaki mawada' tu ku papenecan, u liwan sabelih atu sapatiku a papenecan. nu ayzaay a limaki caay ku nu mahizaay a dingwa ateneng dada', apasu tu nu teked midap tu nisulitan, sabalakasan, MP3 pahupuan, sapisasing, sapilingiha, wiy-sin panutekan kacacayat atu matatules tu kitakit a calayan a sayadah ku satineng, u heni hamin a ngangan sitinengay a limaki han. Palahan tu likisi Yaday satinengan limaki sitinengay limaki (A-mi-lika a kamu, Feature phone) nu saungay dingwa angangan kasasizuma. sitinengay limaki u kapahay, sisa taneng miedem tu katuuday a binawlan palawpesay tu kakaydihan. saayaway nu sadibungay a patizengan tu calay atu limakian mikawaw tu patakusay dingwa calay, mapangangan tu (saayaway ziday) saungay patakus (IG). tini i celahcan 1980 a mihca katuku i 90 a micaan hawsa, i iga tilibi a nisulitan hina maazih u kakitaanaay a tademaw igiay a nicukaymasan tu ikecenay dingwa. mahiniay saungay patakus kacacayatan saayaway a singangan sa nu A-mi-lika mu-tu-low-la a kusi ci Ma-tin. Ku-pow pow-se. mahiniay limaki yadah ku masahicahicaay, mahiniay NMT (A-mi-lik a kamu, Nordic Mobile Telephone) palalecad tu saungay dingwa kacacayat, TACS (A-mi-lika a kamu, Total Access Communication System), nika mahiniay micukaymas pasazuma yadah ku zazan uyza dada' mikawaw suni patakus. caay ka tanektek ku pisulup, saaca caay kataneng ku nidimut, caay kataneng ku piliyung tu kaahebal nu suni. mahiniay limaki mahiza madayumay tusa patayzaay tu nisunitan i tentay, masasukamu hawsa mapaeneng itiza ku niculil nu suni, sisa micukaymas kapah misumad tu culil nu suni i tintay taneng mikidem mitengil tu masasukamuay. ayza satu, pitiyak tu suni u palalecad, taneng patayza tu culil nu suni. namakelec ku nilacul tu batili , palalecad misumad tu nalimaan maydih tu tabakiay a telay, atu piculilan nu dingki palahad tu nikakelec, katukah tahkal ku mow-tow-low-la StarTAC (A-mi-lika a kamu,Motorola StarTAC) ayaw nu tepikenay a limaki, mahiniay saungay dinhwa u tungusay (taneng limaden), caay ka katukauh tu (kelidenay i uzip) a tatudung. mahiniay saayaway ziday zikec dingwa i saayaway zayhan u hekal kuhan, hina pangangan nu katuuday tu (linnga) anucaay sa (lemeni'ay cingkang ) han. zayhan malilid nu lumwa igaay nu baketay a tademaw ( taketa) micukaymas amin tuyni limaki a kulitan, mahiniay tabakiay nu malumanay a limaki i binawlan singangan tu (taketa ). Syang-kangay kalitang simalan paya S-ciw-may i 1980 a mihca nisanga' tu (taketa) hekal masatiuyay u sanubu, saaca malusiyangay, sisa Syang-kang a tademaw pangangan tu mahiniay limaki (tiuy) han. i saayaway nipacumud tu saayaway ziday saungay dingwa yutawyaay calayay, micukaymas tu (taketa) u tinakuay tu nu uzipan. u Syang-kang ku saayaway, i 1985 a mica, cacay ku (taketa) uaca tusa mang siwa malebut Syang-kang a kalisiw, katukuh 1990 a mihcaan, uaca mahiza tu katukuh cacay mang tulu malebut Syang-kang kalisiw. Taywan sakacacay ziday kalalecad saungay dingwa calay i 1989 a mihca u saculilan pulung nu padingwaan a nipacumudan, 2001 a mihcaan 11 a bulad tatenga'ay patahkal tu pacakayay mikawaw tu padingwaan. uyaanay nipatulakaan tu satangahan a banggu 0910, 0911. sakatusa ziday saungay dingwa (2G) u kalalecadan suni patakus calay, mala u pakatineng nisulit makakutay tu patakus calay. patahkal i pabaw ciniza i celahcan 1990 a mihca tu saaya, i 1990 a mihca tu teban zikuz haymaw i kitakit kasa kitizaan katukah celahcan tu 2010 a mihca tu teban mahiza ahebal ku kalaliwaliwah i kitakit. uynian a limaki micukaymas tu nu Ow-coway GSM, CDMA anucaay PHS uynianay mazuhemay tantaneng, tanektekay ku kasasukamu atu tanengay ku pihalhal tu tuki. mahiniay a limaki sisasukamuan atu zuma mahiniay tuki demiad, patayzaay i limaki patakaus nalimaan, zuma mahiniay caay ka pabesuc patayza i E-mail, tinnaw a pakatineng, au uyza masasukamu atu zuma mahiniay tuki demiad patayza i limaki patakus nalimaan tu mahiniay. i sakatusa saungay dingwa calayay a palahadan, sakay taneng macunus tu demiad maydih patakus tu nisulitan, zuma paicelangay tantaneng a sapatayza (mapangangan aca tu 2.5G twaca tu 2.75G) miduduc tuynianay i limakiay amapadang, patinaku GPRS ,EDGE atu WAP A K a kawaw. Taywan sakatusa ziday nisulitanay saungay dingwa calay i celahcan 1997 a mihca mikawaway tu padingwaan u kakuniza lekec mikawaw zikuz nu pinaay a tabakiay nu mikawaway masasizuma ku nipacumud, caliway tu ahebalay aazihan micukaymas tu mingkiw tu katanaya' ku kawaw zikuz. zuma pacakayay tu limaki zuma nu uzipay a limaki pangangan han 2.75G limaki, u kasazuma uyza izaw ku EDGE kikadadawaen ku GPRS. Tinengay limaki sakatulu ziday saungay patakus kacacayat (3G) makay celahcan 1990 a mihca tu sazikuzay malingatu migingkiw, i calahcan tu 2000 a mihca ayaw nu teban malingatu i kitakit paykanatal lalid sa malingatu mikawaw, imahini haymaw katuud satu ku micukiymasay. sakatulu limaki malingatu misabalucu' milungad tu cacay taneng madayumay mitules tu calay, saaca taneng i hamin nu kitakit masamicukaymas tu nayay telay patakus kacacayat, nika taenga'aay i sazikuzay haymaw satu masumad tahkal ku mahicahicaay masazumaay wayway a hekal. imahini i kitakit angangan izaw ku W-CDMA,CDMA2000 atu TD-SCDMA madademec tu hekalay. uyni baluhay a hekal makayniay CDMA (makakilac tu banggu misuped pacumud) nalimaan, i ahebal nu ngiha miliyung atu nisulitan patakus talaayaw tu ku kalahad. i kalamkam patayza tu nisulitan atu dibu saungay patakus a nalimaan, i calahcan 2007 a mihcaan 10 a bulad pabaluhay micunus tu WiMAX tantaneng sakay sakasepat nalimaan likec. Taywan sakatulu ziday nisulitanay saungay dingwa calay i celahcan 2005 a mihca namapapulung atu micunus misanga' zikuzanay lima tabakiay nu mikawawa kasasuma pacumud, i 2010 a mihca salingatu tu tinengay limaki hamaw satu yadah tu zikuz, mala saungayay dingwa u angangan tu. 3G zikuz lalid mipasumad tu hekal mapangangan aca tu (3.5G), ciniza pasu HSDPA (HSDPA, HSUPA) atu HSPA nalimaan a hekal, taneng ku micukaymasay salihalay micukaymas tu 7.2M katukuh 42M ka kalamkam misuped. i pawapen tu kalamkam mikawaw tu nisulitan tukalecad hawsa, sakalihalay amasakapah tu. Taywan sakasepat a sulitanay saungay dingwa calay i celahcan 2014 a mihca malingatu tu mikawaw, nu sitinengay limaki saungay pacalay mikawaw tu baluhay angangan. paliayaw i 2017 a mihca milayap tu sakatusa ziday saungay dingwa calaay napaalesan zikuz nisubelidan tu patakus ahebal ku suni. 4.5G micukaymas tu LTE Advance Pro, kunizateng howa-wi i 2014 a mihca tu saayaway nipatahkal, saaca i 2015 a mihcaan 10 a bulad mapatatenga' nu 3GPP mala u LTE baluhay tantaneng, mahiniay ngangan anipatahkal , 4G nu LTE, LTE Advance a talaayaw kacakat nalimaan, u kasatabakiay calay misiwbayay ayaw a micumud tu 5G u kahenulay a katizeng. 4.5G pakay saupu tu culil, 4x4 MIMO atu 256 QAM a nalimaan, calay misiwbayay pawapen tu sakawaw 4G calay nilacul atu misuped tu kalamkam a kalamkamen tu nu ayaway, sapipadang mihulak tu malalibuday a kawaw. 5G sa nu 4G zikuz a lalad, A-mi-lika (kaw-tung), Cong-kow Talu (howa-wi) Hang-kow (san-sin) Li-pun (NTT) Ow-mung kasakanatal amin micumud amin tada sakasilaculan mikingkiw tu 5G calay. celahcan i 2016 a mihcaan 11 a bulacd 17 a demiad, kitakit nayay telayan tantanengay sakaput 3GPP saka 87 a katatengil i A-mi-lika La-s-wi-cya-s amatatengil, Cong-kow Ta-lu how-wi anipatahkal tu PolarCode (baluhay nisanga'an a banggu) a mahiniay, A-mi-lika Kaw-tung a nipatahkal tu LDPC a mahiniay Ba-kow a nipatahkal tu Turbo 2,0 a mahiniay, sazikuzay apuyu'ay banggu a mahiniay u baluhay nisanga'an a banggu satalakaway tahkal, nuayawan tanayu'ay banggu nu LDPC satalakaway tahkal, saisasaay hekal patizeng. 5G calay paliayaw a i celahcan 2020 a mihca haymaw sa i kasakanatal malingatu malaliwaliwa patizeng amiditek. Lihalay micukaymas tuyni padil nu limaki matatungusay ku nayay talay papelat, izaw ku pabaliway tu salihalay, micidekay sakay lilid tu punu', nika imahini nayay henay kasapinang ke-sye nisulitan pawacay mahapinang macacayat tu. sakay sakacaay kalilid ku sapiditek matatungus a sakawawen, yadah ku kakitizaay la'cus micukaymas tu limaki. patinaku, i pibahel nu hikuki atu kadebuan, mitena' sakay pilawa' kacacayat malawlaw tu a tabaki ku satebuc, sisa i hikuki la'cus micukaymas tu limaki, nika u nikacakat nu ke-ci haymaw satu taneng baluhay nisanga'an a hikuki acaay kalabades, paliayaw anuayaw a teneng micukaymas, miazih tu limad dingwa atu lihalay mibahel. i singanganay tu Discovery aazihan tu nakamuan pahezekay kamukuay patahkal, (limaki satakus baluhayay amahetik ku hikuki) sa mahulak tu ku nakamuan, nika zayhan u hulic nu pahikukian, tizadada' i sasa a caay caayhenay pibahel mitanam, saaca zayhan u lihalay kuhan a la'cus i hikukian micukaymas tu limaki. i pasimalan, gasu sapabalian atu pipazengan tu hinalikatay hinapungay hwa-sye a tuud pasuluan a kakitizaan, sakay mitena' tu nayay telay a satakus i mukinan a silamal mapung a sikawaw, mahiniaytu la'cus palimaki atu mitengil tu dingwa, nika i nakamuan pahezekay kamukuay patahkal mala u (mahulak ku nakamuan), nika sakamuen ku binawlan tu sakalihalay u saayaw a zatengen. i padekuwan yadah ku sakay nipazeng tu dingki kalawlaw tu sapikinsa (sapiazih tu balucu' sapiazih tu balucu' sapiazih tu punu', sapikinsa tu tatebud nu balucu') atu kapahay sapihanhan, itini sakay ketuneng kuyni sapikinsa a kapah tu mikawaw atu pizazateng tu lihalay a la'cus micukaymas tu limaki, nika i padekuan misulul tu PHS saadidi'en ku suni saungay dingwa a micukaymas. caay ku nisakamu tu tuluay katinengan nu tademaw dada', izaw henay ku uzuma mahiniay paculi tu kazizeng ( miazih tu limad dingwa atu lihalay paculil tu kazizeng (A-mi-lika a kamu Mobile phones driving safety), atu kayadah kakitizaan mahiniay piazihan tu iga, pidadiwan, picudadan (pasubanaan), pisekingan, pikingkiwan, pitatengilan, piazihan tu cudad atu zuma panutekan a kakitizaan nu zuma la'cus micukaymas tu limaki atu mipaneng tu sapalekal a tineng, anu kapahaytu micukaymas amaydih pasumad mala u misaungayay a limaki a misaadidi' tu kamu atu misaapuyu' tu kamu, sakacaay u suni milawlaw tu tau, i zuma a kanatal atu kakitizaan hakay la'cus i miculuay tu tademaw kacacayat micukaymas tu limaki. Padangay mikawaw hamin nu kitakit limaki kapulingan sakalahan mipadang banggu nu dingwa (112). limaki pacumud tu (* # 0 6 #) taneng maazih ku 15 banggu nu kitakit saungay nipazeng sakating tu banggu (IMEI), anu mahedaw ku limaki, maala nu kapahay balucu' a tademaw patayza i tayLinan, namapatalinay tu ku pakahedaway taneng tini IMEI zunbay a banggu miala tu mahedaway a limaki, anu maydih padingwa tu kitakit mabataday a dingwa, kapah i kitakitday a banggu ayaw mipenec tu (+).</FORM>
        <FORM kindOf="standard">== Kakiliman == saongay dingwa singangan aca to ikecenay dingwa, to ngangan ikec dingwa, limaki, izaw to ko keli dingwa, limad dingwa, hinasomad dingwa, ozipay dingwa anipangangan, o tanengay i ahebalay a liwliw micokaymas to kelidanay dingwa, ato paenenganay dingwa (taenengan, paeneng dingwa) patatodong. 1990 a mihcaan to teban iayaw matekes ko aca tabaki aca, saaca oyza amin o lomwa igaan o sakakaay no lomwa ko micokaymasay, mahiza singangan aca to taketa. 1990 a mihcaan to zikoz hamaw sato a yadah, ayza i kitakit o satalakaway a nipacakay to palapes no dingki a tood, no ayzaay nikaozip a tademaw o cayay ka azaaway to no dingkiay a cacokaymasan a tood. Nilacolan Imahini i kitaki micokaymasay saahebalay sa sakasepat ziday ato saka lima ziday saongay patakos nalimaan. sakasepat ziday saongay patakos nalimaan o LTE a angangan, midap to kalamkam a nisolitan patayza masadiboay calay saongay dingwa nalimaan. 4G mikawa taneng malecad patayza to soni (masasokamo) ato pakatineng, masasoazih, (patigami, kasenon patakos) o pasaheci to nisolitan ciniza. imahini mahiniay a kawaway paysayza amin sakalima a ziday saongay patakos nalimaan mabolaw. hekal no limaki zoma honto paso aizaw ko cacay piazihan ato cacay papenecan, ayzaay no tiyongenay to aazihan a limaki mawada' to ko papenecan, o liwan sabelih ato sapatiko a papenecan. no ayzaay a limaki caay ko no mahizaay a dingwa ateneng dada', apaso to no teked midap to nisolitan, sabalakasan, MP3 pahopoan, sapisasing, sapilingiha, wiy-sin panotekan kacacayat ato matatoles to kitakit a calayan a sayadah ko satineng, o heni hamin a ngangan sitinengay a limaki han. Palahan to likisi Yaday satinengan limaki sitinengay limaki (A-mi-lika a kamo, Featore phone) no saongay dingwa angangan kasasizoma. sitinengay limaki o kapahay, sisa taneng miedem to katooday a binawlan palawpesay to kakaydihan. saayaway no sadibongay a patizengan to calay ato limakian mikawaw to patakosay dingwa calay, mapangangan to (saayaway ziday) saongay patakos (IG). tini i celahcan 1980 a mihca katoko i 90 a micaan hawsa, i iga tilibi a nisolitan hina maazih o kakitaanaay a tademaw igiay a nicokaymasan to ikecenay dingwa. mahiniay saongay patakos kacacayatan saayaway a singangan sa no A-mi-lika mo-to-low-la a kosi ci Ma-tin. Ko-pow pow-se. mahiniay limaki yadah ko masahicahicaay, mahiniay NMT (A-mi-lik a kamo, Nordic Mobile Telephone) palalecad to saongay dingwa kacacayat, TACS (A-mi-lika a kamo, Total Access Commonication System), nika mahiniay micokaymas pasazoma yadah ko zazan oyza dada' mikawaw soni patakos. caay ka tanektek ko pisolop, saaca caay kataneng ko nidimot, caay kataneng ko piliyong to kaahebal no soni. mahiniay limaki mahiza madayomay tosa patayzaay to nisonitan i tentay, masasokamo hawsa mapaeneng itiza ko nicolil no soni, sisa micokaymas kapah misomad to colil no soni i tintay taneng mikidem mitengil to masasokamoay. ayza sato, pitiyak to soni o palalecad, taneng patayza to colil no soni. namakelec ko nilacol to batili , palalecad misomad to nalimaan maydih to tabakiay a telay, ato picolilan no dingki palahad to nikakelec, katokah tahkal ko mow-tow-low-la StarTAC (A-mi-lika a kamo,Motorola StarTAC) ayaw no tepikenay a limaki, mahiniay saongay dinhwa o tongosay (taneng limaden), caay ka katokaoh to (kelidenay i ozip) a tatodong. mahiniay saayaway ziday zikec dingwa i saayaway zayhan o hekal kohan, hina pangangan no katooday to (linnga) anocaay sa (lemeni'ay cingkang ) han. zayhan malilid no lomwa igaay no baketay a tademaw ( taketa) micokaymas amin toyni limaki a kolitan, mahiniay tabakiay no malomanay a limaki i binawlan singangan to (taketa ). Syang-kangay kalitang simalan paya S-ciw-may i 1980 a mihca nisanga' to (taketa) hekal masatioyay o sanobo, saaca malosiyangay, sisa Syang-kang a tademaw pangangan to mahiniay limaki (tioy) han. i saayaway nipacomod to saayaway ziday saongay dingwa yotawyaay calayay, micokaymas to (taketa) o tinakoay to no ozipan. o Syang-kang ko saayaway, i 1985 a mica, cacay ko (taketa) oaca tosa mang siwa malebot Syang-kang a kalisiw, katokoh 1990 a mihcaan, oaca mahiza to katokoh cacay mang tolo malebot Syang-kang kalisiw. Taywan sakacacay ziday kalalecad saongay dingwa calay i 1989 a mihca o sacolilan polong no padingwaan a nipacomodan, 2001 a mihcaan 11 a bolad tatenga'ay patahkal to pacakayay mikawaw to padingwaan. oyaanay nipatolakaan to satangahan a banggo 0910, 0911. sakatosa ziday saongay dingwa (2G) o kalalecadan soni patakos calay, mala o pakatineng nisolit makakotay to patakos calay. patahkal i pabaw ciniza i celahcan 1990 a mihca to saaya, i 1990 a mihca to teban zikoz haymaw i kitakit kasa kitizaan katokah celahcan to 2010 a mihca to teban mahiza ahebal ko kalaliwaliwah i kitakit. oynian a limaki micokaymas to no Ow-coway GSM, CDMA anocaay PHS oynianay mazohemay tantaneng, tanektekay ko kasasokamo ato tanengay ko pihalhal to toki. mahiniay a limaki sisasokamoan ato zoma mahiniay toki demiad, patayzaay i limaki patakaos nalimaan, zoma mahiniay caay ka pabesoc patayza i E-mail, tinnaw a pakatineng, ao oyza masasokamo ato zoma mahiniay toki demiad patayza i limaki patakos nalimaan to mahiniay. i sakatosa saongay dingwa calayay a palahadan, sakay taneng maconos to demiad maydih patakos to nisolitan, zoma paicelangay tantaneng a sapatayza (mapangangan aca to 2.5G twaca to 2.75G) midodoc toynianay i limakiay amapadang, patinako GPRS ,EDGE ato WAP A K a kawaw. Taywan sakatosa ziday nisolitanay saongay dingwa calay i celahcan 1997 a mihca mikawaway to padingwaan o kakoniza lekec mikawaw zikoz no pinaay a tabakiay no mikawaway masasizoma ko nipacomod, caliway to ahebalay aazihan micokaymas to mingkiw to katanaya' ko kawaw zikoz. zoma pacakayay to limaki zoma no ozipay a limaki pangangan han 2.75G limaki, o kasazoma oyza izaw ko EDGE kikadadawaen ko GPRS. Tinengay limaki sakatolo ziday saongay patakos kacacayat (3G) makay celahcan 1990 a mihca to sazikozay malingato migingkiw, i calahcan to 2000 a mihca ayaw no teban malingato i kitakit paykanatal lalid sa malingato mikawaw, imahini haymaw katood sato ko micokiymasay. sakatolo limaki malingato misabaloco' milongad to cacay taneng madayomay mitoles to calay, saaca taneng i hamin no kitakit masamicokaymas to nayay telay patakos kacacayat, nika taenga'aay i sazikozay haymaw sato masomad tahkal ko mahicahicaay masazomaay wayway a hekal. imahini i kitakit angangan izaw ko W-CDMA,CDMA2000 ato TD-SCDMA madademec to hekalay. oyni balohay a hekal makayniay CDMA (makakilac to banggo misoped pacomod) nalimaan, i ahebal no ngiha miliyong ato nisolitan patakos talaayaw to ko kalahad. i kalamkam patayza to nisolitan ato dibo saongay patakos a nalimaan, i calahcan 2007 a mihcaan 10 a bolad pabalohay miconos to WiMAX tantaneng sakay sakasepat nalimaan likec. Taywan sakatolo ziday nisolitanay saongay dingwa calay i celahcan 2005 a mihca namapapolong ato miconos misanga' zikozanay lima tabakiay no mikawawa kasasoma pacomod, i 2010 a mihca salingato to tinengay limaki hamaw sato yadah to zikoz, mala saongayay dingwa o angangan to. 3G zikoz lalid mipasomad to hekal mapangangan aca to (3.5G), ciniza paso HSDPA (HSDPA, HSUPA) ato HSPA nalimaan a hekal, taneng ko micokaymasay salihalay micokaymas to 7.2M katokoh 42M ka kalamkam misoped. i pawapen to kalamkam mikawaw to nisolitan tokalecad hawsa, sakalihalay amasakapah to. Taywan sakasepat a solitanay saongay dingwa calay i celahcan 2014 a mihca malingato to mikawaw, no sitinengay limaki saongay pacalay mikawaw to balohay angangan. paliayaw i 2017 a mihca milayap to sakatosa ziday saongay dingwa calaay napaalesan zikoz nisobelidan to patakos ahebal ko soni. 4.5G micokaymas to LTE Advance Pro, konizateng howa-wi i 2014 a mihca to saayaway nipatahkal, saaca i 2015 a mihcaan 10 a bolad mapatatenga' no 3GPP mala o LTE balohay tantaneng, mahiniay ngangan anipatahkal , 4G no LTE, LTE Advance a talaayaw kacakat nalimaan, o kasatabakiay calay misiwbayay ayaw a micomod to 5G o kahenolay a katizeng. 4.5G pakay saopo to colil, 4x4 MIMO ato 256 QAM a nalimaan, calay misiwbayay pawapen to sakawaw 4G calay nilacol ato misoped to kalamkam a kalamkamen to no ayaway, sapipadang miholak to malaliboday a kawaw. 5G sa no 4G zikoz a lalad, A-mi-lika (kaw-tong), Cong-kow Talo (howa-wi) Hang-kow (san-sin) Li-pon (NTT) Ow-mong kasakanatal amin micomod amin tada sakasilacolan mikingkiw to 5G calay. celahcan i 2016 a mihcaan 11 a bolacd 17 a demiad, kitakit nayay telayan tantanengay sakapot 3GPP saka 87 a katatengil i A-mi-lika La-s-wi-cya-s amatatengil, Cong-kow Ta-lo how-wi anipatahkal to PolarCode (balohay nisanga'an a banggo) a mahiniay, A-mi-lika Kaw-tong a nipatahkal to LDPC a mahiniay Ba-kow a nipatahkal to Torbo 2,0 a mahiniay, sazikozay apoyo'ay banggo a mahiniay o balohay nisanga'an a banggo satalakaway tahkal, noayawan tanayo'ay banggo no LDPC satalakaway tahkal, saisasaay hekal patizeng. 5G calay paliayaw a i celahcan 2020 a mihca haymaw sa i kasakanatal malingato malaliwaliwa patizeng amiditek. Lihalay micokaymas toyni padil no limaki matatongosay ko nayay talay papelat, izaw ko pabaliway to salihalay, micidekay sakay lilid to pono', nika imahini nayay henay kasapinang ke-sye nisolitan pawacay mahapinang macacayat to. sakay sakacaay kalilid ko sapiditek matatongos a sakawawen, yadah ko kakitizaay la'cos micokaymas to limaki. patinako, i pibahel no hikoki ato kadeboan, mitena' sakay pilawa' kacacayat malawlaw to a tabaki ko sateboc, sisa i hikoki la'cos micokaymas to limaki, nika o nikacakat no ke-ci haymaw sato taneng balohay nisanga'an a hikoki acaay kalabades, paliayaw anoayaw a teneng micokaymas, miazih to limad dingwa ato lihalay mibahel. i singanganay to Discovery aazihan to nakamoan pahezekay kamokoay patahkal, (limaki satakos balohayay amahetik ko hikoki) sa maholak to ko nakamoan, nika zayhan o holic no pahikokian, tizadada' i sasa a caay caayhenay pibahel mitanam, saaca zayhan o lihalay kohan a la'cos i hikokian micokaymas to limaki. i pasimalan, gaso sapabalian ato pipazengan to hinalikatay hinapongay hwa-sye a tood pasoloan a kakitizaan, sakay mitena' to nayay telay a satakos i mokinan a silamal mapong a sikawaw, mahiniayto la'cos palimaki ato mitengil to dingwa, nika i nakamoan pahezekay kamokoay patahkal mala o (maholak ko nakamoan), nika sakamoen ko binawlan to sakalihalay o saayaw a zatengen. i padekowan yadah ko sakay nipazeng to dingki kalawlaw to sapikinsa (sapiazih to baloco' sapiazih to baloco' sapiazih to pono', sapikinsa to tatebod no baloco') ato kapahay sapihanhan, itini sakay ketoneng koyni sapikinsa a kapah to mikawaw ato pizazateng to lihalay a la'cos micokaymas to limaki, nika i padekoan misolol to PHS saadidi'en ko soni saongay dingwa a micokaymas. caay ko nisakamo to toloay katinengan no tademaw dada', izaw henay ko ozoma mahiniay pacoli to kazizeng ( miazih to limad dingwa ato lihalay pacolil to kazizeng (A-mi-lika a kamo Mobile phones driving safety), ato kayadah kakitizaan mahiniay piazihan to iga, pidadiwan, picodadan (pasobanaan), pisekingan, pikingkiwan, pitatengilan, piazihan to codad ato zoma panotekan a kakitizaan no zoma la'cos micokaymas to limaki ato mipaneng to sapalekal a tineng, ano kapahayto micokaymas amaydih pasomad mala o misaongayay a limaki a misaadidi' to kamo ato misaapoyo' to kamo, sakacaay o soni milawlaw to tao, i zoma a kanatal ato kakitizaan hakay la'cos i micoloay to tademaw kacacayat micokaymas to limaki. Padangay mikawaw hamin no kitakit limaki kapolingan sakalahan mipadang banggo no dingwa (112). limaki pacomod to (* # 0 6 #) taneng maazih ko 15 banggo no kitakit saongay nipazeng sakating to banggo (IMEI), ano mahedaw ko limaki, maala no kapahay baloco' a tademaw patayza i tayLinan, namapatalinay to ko pakahedaway taneng tini IMEI zonbay a banggo miala to mahedaway a limaki, ano maydih padingwa to kitakit mabataday a dingwa, kapah i kitakitday a banggo ayaw mipenec to (+).</FORM>
    </S>
</TEXT>