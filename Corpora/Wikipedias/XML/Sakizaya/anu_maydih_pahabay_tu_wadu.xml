<?xml version="1.0" ?>
<TEXT id="Wiki_Sakizaya_anu_maydih_pahabay_tu_wadu" xml:lang="szy" source="Sakizaya Wikipedia, article: anu_maydih_pahabay_tu_wadu" copyright="CC BY-SA" citation="anu_maydih_pahabay_tu_wadu. (2025, May 05). In Wikipedia [Sakizaya]. https://szy.wikipedia.org/wiki/anu_maydih_pahabay_tu_wadu" BibTeX_citation="@misc{Wiki_szy_anu_maydih_pahabay_tu_wadu, title = anu_maydih_pahabay_tu_wadu, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/anu_maydih_pahabay_tu_wadu} }">
    <S id="0">
        <FORM kindOf="original">=== mikilim tu kakitidaan === u kakitidaan pahabay tu wadu, a u masatukusay a kakitidaan kya a kapah, anu maudad ku demiad kya caay kasenget ku kakaydaan nu tademaw muculil misakakawaw, kya maacak tu ku haku nu wadu, manamuh ku wadu tu maacakay a kakitidaan. caay pilaliw ku wadu, anu malalemed ku haku atu kakitidaan sa, makayi ku wadu mueneng, matenes sa, mulaliw tu, matalaw tu senget ku heni. u duma sa u yadahay ku kakanen i liwliw nu umah atu biyabiyawan nu umah, kya caay katabaat ku heni mikilim tu kakanen. misahaku tu sapad sayaway a i ayaw ku nipilasul tu sapad, ayawen nu mita mucikcik tu a palalitilitin mipacek, misanga' tu haku papitidaan pahabay, i labu nu haku a misanga' tu nidatepiyan i labu nu haku, u papacaitan nu wadu misanga' tu luma', pasasingalan i nuayawan atu nu dikudan papabaliyan, i nuayawan sanga'en ita tu cacumudan nu wadu, tahekal mikilim tu tihtih nu balu, sapahabay tu i luma'ay a wadu, adidingen ita ku buhang, hataneng han tu udip nu heni katabaki, kya caay picumud ku hicahica a kaketi pasutatekuh. u i labuway nu luma' a wadu u sakakaay ku ulang nu wadu, u mamulecuh tu katuuday mukelid muladay, u tatengilan aca cinida i labu nu luma', nikaudip nu wadu hananay u satadaya'ay ku nikaudip nida, makatukuh i limaay ku mihcan, cacay a nikaudip nida sa tuyda dada' sayaway yu patakis cinida tahekal, muliyaw caycaay tu katahekal, sademiad sa i luma' mulecuh tu ti'ku. u kalung tu ku sademiamiad sananay a pawsa i cinidaan. mukilulay sa u kalung ku sademidemiad taputah misakakawaway, taputah mikilim tu tihtih nu balu sapawsa tu ilabuway a wawa, pahabay tu iluma'ay a tama, u tama ku mamudiput tu lutungay muhacacay pakan tu katuuday a lutungay, pakan tu ulang atu misakakawaway i labu nu luma', matineng ku heni musakinikinih tu a i luma' atu a i putah, caay picalap musakakawaw, u i labuway nu luma' misakakawaw sa, sitatungus miasik tu labu nu luma' mibakah tu nibakah, misanga' tu luma' mitahab tu panan, liliden nu heni ku imelamngay atu mapilkihay mibakah, wyda amin u i labuway misakakawaw ku sitatugusay. kasenengan ku nikabalud nu balucu' nu wadu miadih kita tu nikabalud nu nikaudip nu wadu mahemek kita kya, i nayi' ku makasicay sadep sa misakakawaw tu kawaw nu udip, caay piida tu sakakawawen nu udip, sasekel sa musakakawaw tu kawaw nu luma', anu izaw ku micumuday tu luma' salawp han tu nu heni, kita teletelep han tu musakasak, patay kya midebungay i labu nu luma'. hatida ku nikadikec tu sakay labu nu luma'. kahemekan ku nikanikec nu wadu u nikaudip nu wadu i hekal, caay kaw midangay ku nikatayni nu heni, hanca apuyu' ku nieneng i hekal, u udip nu heni, nika caay pidang ku balucu' idaw kya madikecay nu lima ku tatudu'en nu balucu', u sakatayni nu heni tada u sapatules a cacay, tu teluc ku nikaudip nu wadu nu heni ku madatengay a maudip, kyu sa saicelang satu masasekal misakakawaw a pahabay tu wawa nu heni kyu cay kaputan, ku nikakitikitin nu nikaudip nu wadu hananay. taputah mikilim tu balutih nu iputahay nu tahek a wadu, mananam tu aalaan tu tihbalu atu kakanen, kyu caay kaadaaw tu kakanen, lihalay mikilam tu kakanem, nika u nipahabayan a wadu sa tacuwacuwa mikilim sadakadakay a mikilim, anu kaudadan tu nudemiad caay pakatepa tu kakanen. wydaan ku kalihanawan ita, kiu pacucuwan ita tu nibilaw tu waneng pakan. kya acaay ka adaaw tu kakanen, anu siliwan tu kakanen kuhenisa , supeden nuheni i papalecuhan tu ti'kuk musinga',anu inayi' tu kukakanen sa buhatan niheni mi cepcep mukan, kya acaay kupatay nu ngalay, sisa caay piwawc miadih ku pahabayay mi culuk miadih tu nipahabay . i palaludan katukuh i palaludan kuwadu sa, malingatu tu taputah mi kilim tu cemad atu tihbalu , ca cudacuday satu tahekal ku kalung tahekal muculu' tu tihbalu atu cemad musuped i labu nu luma', misa adisdih kita tunilacul, anu matumes tu kutepi sa sikeden ita mu kinih lawa hatu tusapad kya caay ka tayda ku ulang misati'kuk, anu yadah tu ku matumesay a tepi sa, singsing' hanita patayda ini supedan tu cemad, yada tusa palkinacacay hatu mi siwasiu ku cemad, wyniyan ku ha halhalen nu pahabayay tu wadu, sa pacakay kya si'ta ku pahabayay . malalitin tu i hekaay ku punu' i tini i nipinanam pahabay tu wadu sa, yadah ku nikatinengan a punu', uni tanengan pahabay atu namaka hekalay a punu', ma- lalitin tu itini itangah isu, yu itini ini pahabay numita sa, idaw ku numitaay tu ani kutinengan, mananamtu pahabay sa kaykayda satu, ma tinengtu pa sasumasumad tu dadan pahabay, wyniyan apunu sa' unanamkay punu'ay isu atinengan, mananam tu tuyuliu pahabay, unumisu kuyniyan a punu', uduma sa tahekal kisu tayba itawan minanam sa, u namaka hekalay kuyda an apunu', pulung hatu tayniyay pasubana' anika tinengan haw, malalitilitin tu kutineng numisu, kyu lalitilitin satu ku nikatinengan i tangah numisu, uyniyan sa u punu' amin isu a tineng . uni sacemad nu wadu uni sacemad nu wadu sa nama kayniyay i balu nu lutuk atu balu nu kilang, palamelan nu heni tu supa' nuheni kyu malacemad, katuud ku musakamuway tunika u tayi' nuheni ku cemad saan, patelac ku mahidaay a kamu, utayi'kutayi' amica palamel tu cemad, pasubana'en aku ku katuuday itini, u wadu hananay idaw ku sinmung, mitesekay mi kingkyw tu nikaudip nu wadu hini sa, u wadu hananay madibel tu sakay luma' atu sakay katuuday, caay kapaceba saan mu tayi', taputah aca mutayi' caay ka paceba saan mu tepil, taputah aca mibakah tu tatayi'en, kyusa anuedeban isu kukaka tahekalan sa, kinapatay sa muhemhem tu tatayi'en, mahida kunika hanacikiciki nu udip, anuiaw ku mapatayay atu mapilkihay caanyay pakacaculil awadu sa, lingiden nuheni mibakah, anucaay sa sacacacacay sa mumuku mi bakah, caay piida itawan tu sasakakawawen, makaadih tunika caay pakahuwad kyu pacabay mulilid mibakah, kyu sakamu sa kumitesekay mi kingkiw, u satinengay tu ciki ku wadu saantu kukamu ,matineng kuheni tu kakawaw, uni suped nuheni tu cemad hawsa, u baluhay ani pataluma' tu cemad sa, makatukuh i luma' sa, bihbih han niiluma'ay tu sakubad muhilhil, anu pinaay ademiad mu bihbih sa, maacak tuhaw sa tahab hatu nuheni, kyusa uni siwasiwan numita tu cemad sa, padengen isu iheka matenes sa caay ka angeliw, u punu' nuwadu kuyniyan . matineng pa lalikeliked tu sasakakawawen 6uni kapulung nu luma'nuwadu i syakay hawsa, matine palaliliked tu sasakakawawen, unida kunida caay piedis tuniduma a kawaw, sadebsa mu sakakawaw tunida a kawafw, caay palemang caay kakasic, unidaay kuyniyan a sasakakawawen saan, cayay piida tu kawaw sa demidemiad wydaan ku kawaw, hanika patay nuheni mu sakakawaw laluk saan, anu tatahekal a kalung sa ui hekahekalay aca caay pi lemang, u tataputah a kalung sa u aiputaputah aca, caay piedis tunutaw akawaw, mahi- da kunika nikec nuheni tusasakakawawen, u ihekalay a kalung sa mamikilim tu nanum u cemad atu tihbalu, u ailabulabu aca mi sakakawaw caay ka tahekal haynika patay nuudip, u kawaw nuheni haw u sinmung u sasi tukutukungus aca pakan, tu ilabuway nu wadu atu nilecuhan tuwawa, uheni ku sitatungusay pahabay, anu matiti' tu kunisawawa nuhenisa cacay a bulad ilabu nu luma'kya, tawya tahekal misa kakawaw mikilim tu cemad atu tihbalu, cacay abulad misa kakawaw sa mapatay tuway, hatida kunika udip nuheni .</FORM>
        <FORM kindOf="standard">=== mikilim to kakitidaan === o kakitidaan pahabay to wado, a o masatokosay a kakitidaan kya a kapah, ano maodad ko demiad kya caay kasenget ko kakaydaan no tademaw mocolil misakakawaw, kya maacak to ko hako no wado, manamoh ko wado to maacakay a kakitidaan. caay pilaliw ko wado, ano malalemed ko hako ato kakitidaan sa, makayi ko wado moeneng, matenes sa, molaliw to, matalaw to senget ko heni. o doma sa o yadahay ko kakanen i liwliw no omah ato biyabiyawan no omah, kya caay katabaat ko heni mikilim to kakanen. misahako to sapad sayaway a i ayaw ko nipilasol to sapad, ayawen no mita mocikcik to a palalitilitin mipacek, misanga' to hako papitidaan pahabay, i labo no hako a misanga' to nidatepiyan i labo no hako, o papacaitan no wado misanga' to loma', pasasingalan i noayawan ato no dikodan papabaliyan, i noayawan sanga'en ita to cacomodan no wado, tahekal mikilim to tihtih no balo, sapahabay to i loma'ay a wado, adidingen ita ko bohang, hataneng han to odip no heni katabaki, kya caay picomod ko hicahica a kaketi pasotatekoh. o i laboway no loma' a wado o sakakaay ko olang no wado, o mamolecoh to katooday mokelid moladay, o tatengilan aca cinida i labo no loma', nikaodip no wado hananay o satadaya'ay ko nikaodip nida, makatokoh i limaay ko mihcan, cacay a nikaodip nida sa toyda dada' sayaway yo patakis cinida tahekal, moliyaw caycaay to katahekal, sademiad sa i loma' molecoh to ti'ko. o kalong to ko sademiamiad sananay a pawsa i cinidaan. mokilolay sa o kalong ko sademidemiad tapotah misakakawaway, tapotah mikilim to tihtih no balo sapawsa to ilaboway a wawa, pahabay to iloma'ay a tama, o tama ko mamodipot to lotongay mohacacay pakan to katooday a lotongay, pakan to olang ato misakakawaway i labo no loma', matineng ko heni mosakinikinih to a i loma' ato a i potah, caay picalap mosakakawaw, o i laboway no loma' misakakawaw sa, sitatongos miasik to labo no loma' mibakah to nibakah, misanga' to loma' mitahab to panan, liliden no heni ko imelamngay ato mapilkihay mibakah, wyda amin o i laboway misakakawaw ko sitatogosay. kasenengan ko nikabalod no baloco' no wado miadih kita to nikabalod no nikaodip no wado mahemek kita kya, i nayi' ko makasicay sadep sa misakakawaw to kawaw no odip, caay piida to sakakawawen no odip, sasekel sa mosakakawaw to kawaw no loma', ano izaw ko micomoday to loma' salawp han to no heni, kita teletelep han to mosakasak, patay kya midebongay i labo no loma'. hatida ko nikadikec to sakay labo no loma'. kahemekan ko nikanikec no wado o nikaodip no wado i hekal, caay kaw midangay ko nikatayni no heni, hanca apoyo' ko nieneng i hekal, o odip no heni, nika caay pidang ko baloco' idaw kya madikecay no lima ko tatodo'en no baloco', o sakatayni no heni tada o sapatoles a cacay, to teloc ko nikaodip no wado no heni ko madatengay a maodip, kyo sa saicelang sato masasekal misakakawaw a pahabay to wawa no heni kyo cay kapotan, ko nikakitikitin no nikaodip no wado hananay. tapotah mikilim to balotih no ipotahay no tahek a wado, mananam to aalaan to tihbalo ato kakanen, kyo caay kaadaaw to kakanen, lihalay mikilam to kakanem, nika o nipahabayan a wado sa tacowacowa mikilim sadakadakay a mikilim, ano kaodadan to nodemiad caay pakatepa to kakanen. wydaan ko kalihanawan ita, kio pacocowan ita to nibilaw to waneng pakan. kya acaay ka adaaw to kakanen, ano siliwan to kakanen kohenisa , sopeden noheni i papalecohan to ti'kok mosinga',ano inayi' to kokakanen sa bohatan niheni mi cepcep mokan, kya acaay kopatay no ngalay, sisa caay piwawc miadih ko pahabayay mi colok miadih to nipahabay . i palalodan katokoh i palalodan kowado sa, malingato to tapotah mi kilim to cemad ato tihbalo , ca codacoday sato tahekal ko kalong tahekal mocolo' to tihbalo ato cemad mosoped i labo no loma', misa adisdih kita tonilacol, ano matomes to kotepi sa sikeden ita mo kinih lawa hato tosapad kya caay ka tayda ko olang misati'kok, ano yadah to ko matomesay a tepi sa, singsing' hanita patayda ini sopedan to cemad, yada tosa palkinacacay hato mi siwasio ko cemad, wyniyan ko ha halhalen no pahabayay to wado, sa pacakay kya si'ta ko pahabayay . malalitin to i hekaay ko pono' i tini i nipinanam pahabay to wado sa, yadah ko nikatinengan a pono', oni tanengan pahabay ato namaka hekalay a pono', ma- lalitin to itini itangah iso, yo itini ini pahabay nomita sa, idaw ko nomitaay to ani kotinengan, mananamto pahabay sa kaykayda sato, ma tinengto pa sasomasomad to dadan pahabay, wyniyan apono sa' onanamkay pono'ay iso atinengan, mananam to toyolio pahabay, onomiso koyniyan a pono', odoma sa tahekal kiso tayba itawan minanam sa, o namaka hekalay koyda an apono', polong hato tayniyay pasobana' anika tinengan haw, malalitilitin to kotineng nomiso, kyo lalitilitin sato ko nikatinengan i tangah nomiso, oyniyan sa o pono' amin iso a tineng . oni sacemad no wado oni sacemad no wado sa nama kayniyay i balo no lotok ato balo no kilang, palamelan no heni to sopa' noheni kyo malacemad, katood ko mosakamoway tonika o tayi' noheni ko cemad saan, patelac ko mahidaay a kamo, otayi'kotayi' amica palamel to cemad, pasobana'en ako ko katooday itini, o wado hananay idaw ko sinmong, mitesekay mi kingkyw to nikaodip no wado hini sa, o wado hananay madibel to sakay loma' ato sakay katooday, caay kapaceba saan mo tayi', tapotah aca motayi' caay ka paceba saan mo tepil, tapotah aca mibakah to tatayi'en, kyosa anoedeban iso kokaka tahekalan sa, kinapatay sa mohemhem to tatayi'en, mahida konika hanacikiciki no odip, anoiaw ko mapatayay ato mapilkihay caanyay pakacacolil awado sa, lingiden noheni mibakah, anocaay sa sacacacacay sa momoko mi bakah, caay piida itawan to sasakakawawen, makaadih tonika caay pakahowad kyo pacabay molilid mibakah, kyo sakamo sa komitesekay mi kingkiw, o satinengay to ciki ko wado saanto kokamo ,matineng koheni to kakawaw, oni soped noheni to cemad hawsa, o balohay ani pataloma' to cemad sa, makatokoh i loma' sa, bihbih han niiloma'ay to sakobad mohilhil, ano pinaay ademiad mo bihbih sa, maacak tohaw sa tahab hato noheni, kyosa oni siwasiwan nomita to cemad sa, padengen iso iheka matenes sa caay ka angeliw, o pono' nowado koyniyan . matineng pa lalikeliked to sasakakawawen 6oni kapolong no loma'nowado i syakay hawsa, matine palaliliked to sasakakawawen, onida konida caay piedis tonidoma a kawaw, sadebsa mo sakakawaw tonida a kawafw, caay palemang caay kakasic, onidaay koyniyan a sasakakawawen saan, cayay piida to kawaw sa demidemiad wydaan ko kawaw, hanika patay noheni mo sakakawaw lalok saan, ano tatahekal a kalong sa oi hekahekalay aca caay pi lemang, o tatapotah a kalong sa o aipotapotah aca, caay piedis tonotaw akawaw, mahi- da konika nikec noheni tosasakakawawen, o ihekalay a kalong sa mamikilim to nanom o cemad ato tihbalo, o ailabolabo aca mi sakakawaw caay ka tahekal haynika patay noodip, o kawaw noheni haw o sinmong o sasi tokotokongos aca pakan, to ilaboway no wado ato nilecohan towawa, oheni ko sitatongosay pahabay, ano matiti' to konisawawa nohenisa cacay a bolad ilabo no loma'kya, tawya tahekal misa kakawaw mikilim to cemad ato tihbalo, cacay abolad misa kakawaw sa mapatay toway, hatida konika odip noheni .</FORM>
    </S>
</TEXT>