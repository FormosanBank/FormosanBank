<?xml version="1.0" ?>
<TEXT id="Wiki_Sakizaya_palasit_tu_sakasenengan_a_cudad" xml:lang="pwn" source="Paiwan Wikipedia, article: palasit_tu_sakasenengan_a_cudad" copyright="CC BY-SA" citation="palasit_tu_sakasenengan_a_cudad. (2024, December 07). In Wikipedia [Paiwan]. https://pwn.wikipedia.org/wiki/palasit_tu_sakasenengan_a_cudad" BibTeX_citation="@misc{Wiki_pwn_palasit_tu_sakasenengan_a_cudad, title = palasit_tu_sakasenengan_a_cudad, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/palasit_tu_sakasenengan_a_cudad} }">
    <S id="0">
        <FORM kindOf="original">palasit tu sakasenengan a cudad "cacay anipakatuduh mapatay ku misekingay, cinida sa mautang kyu malaliw nida ku patay. "nanamanan a kungku" likisi a heci, kabiyalawan, nu mintay ci pungciyaw, yu wawa henay mukelid tu kalung maladay tayda a miseking. tya albi idaw ku mabaluduhay namakay pabaw amicebus tu nanum, yakalung kumaydih maynah, makaadih i lalatu cacay a sapahecek nu tatayna ibukes tu sapakazali, senuk han nida musapud. Cay katenes kalisiw ni puciyaw mamin tu tahkelih, imahini sa patahekal sa kya kalung tya nisapudan nida tu sapahecek itangah nu tatayna sakamu sa " amana kalihalaw, idaw henay ku kalisiw ita" patahekal sa tya mahidaay sakamu hanida namacuwaay. sakamu sa ci Pungciyaw "atayda aca kita pacubelisen tidamahidaay sa"! sakamu sa kida kalung, anu pacubelisen ita sa, amtanguul ku sapiseking a demiad! sakamu sa ci Pungciyaw "mahedaw ku sakatanguulan nutaw a canan ,akay magukay cinida aky idaw ku nukasasuwalan nu heni masasu paini tu nabalucu'an. anu pacici sa mipalita, aky silaecusay alaw idaw ku mapatayay. sapisekung adididay akawaw, ukaudip nu tademaw ! sa paeteng sa pacubelis kuheni tayda nikitidaan mabi'. mahida u kamu ni Pungciyaw, ya makahedaway anu pacici han nu babalaki apalita nayi ku sapatubeli sa, akay makinapatay! Nahaw aca pacubelisen ni Pungciyaw kida mahidaay, macalud aca kunipatayni nu heni kya katineng an u kapahay kida tatayna! sisa, malakuwit ku sapiseking nida. nika, ci Pungciyaw namahini malakuwit nida ku sakapatay! anu cila maledu ku pitu amihcaan" 1463" tusaay abulad, makatuduh ku sasekingan, siwa abataan idaw ku pina ku matuduhay tina pisekingan. winisa kakatinengan naming nu maudipay "ledu sananay a nipakatuduh". ci Pungciyaw napacubelis tiyamahidaan kya matanguul ku sapisekung nida ademiad, kya malakuwit ku laecusay a sakapatay. maleduay tu walu amihcaan "sakatusa amihca" cu Pungciyaw makatucek cinida tu cuwangyin! datengsa anu itawya makilul nida ku sapisekung sa , muhalhalay cinidaan sa wicanan ! widasa ukapah nu tademaw, malakuwit ku laecusay. udamsay nu balucu' atu kapah, wida sa umusikulay tisywan adikuc.</FORM>
        <FORM kindOf="standard">palasit to sakasenengan a codad "cacay anipakatodoh mapatay ko misekingay, cinida sa maotang kyo malaliw nida ko patay. "nanamanan a kongko" likisi a heci, kabiyalawan, no mintay ci pongciyaw, yo wawa henay mokelid to kalong maladay tayda a miseking. tya albi idaw ko mabalodohay namakay pabaw amicebos to nanom, yakalong komaydih maynah, makaadih i lalato cacay a sapahecek no tatayna ibokes to sapakazali, senok han nida mosapod. Cay katenes kalisiw ni pociyaw mamin to tahkelih, imahini sa patahekal sa kya kalong tya nisapodan nida to sapahecek itangah no tatayna sakamo sa " amana kalihalaw, idaw henay ko kalisiw ita" patahekal sa tya mahidaay sakamo hanida namacowaay. sakamo sa ci Pongciyaw "atayda aca kita pacobelisen tidamahidaay sa"! sakamo sa kida kalong, ano pacobelisen ita sa, amtangool ko sapiseking a demiad! sakamo sa ci Pongciyaw "mahedaw ko sakatangoolan notaw a canan ,akay magokay cinida aky idaw ko nokasasowalan no heni masaso paini to nabaloco'an. ano pacici sa mipalita, aky silaecosay alaw idaw ko mapatayay. sapisekong adididay akawaw, okaodip no tademaw ! sa paeteng sa pacobelis koheni tayda nikitidaan mabi'. mahida o kamo ni Pongciyaw, ya makahedaway ano pacici han no babalaki apalita nayi ko sapatobeli sa, akay makinapatay! Nahaw aca pacobelisen ni Pongciyaw kida mahidaay, macalod aca konipatayni no heni kya katineng an o kapahay kida tatayna! sisa, malakowit ko sapiseking nida. nika, ci Pongciyaw namahini malakowit nida ko sakapatay! ano cila maledo ko pito amihcaan" 1463" tosaay abolad, makatodoh ko sasekingan, siwa abataan idaw ko pina ko matodohay tina pisekingan. winisa kakatinengan naming no maodipay "ledo sananay a nipakatodoh". ci Pongciyaw napacobelis tiyamahidaan kya matangool ko sapisekong nida ademiad, kya malakowit ko laecosay a sakapatay. maledoay to walo amihcaan "sakatosa amihca" co Pongciyaw makatocek cinida to cowangyin! datengsa ano itawya makilol nida ko sapisekong sa , mohalhalay cinidaan sa wicanan ! widasa okapah no tademaw, malakowit ko laecosay. odamsay no baloco' ato kapah, wida sa omosikolay tisywan adikoc.</FORM>
    </S>
</TEXT>