<?xml version="1.0" ?>
<TEXT id="Wiki_Sakizaya_Kayuwabis" xml:lang="szy" source="Sakizaya Wikipedia, article: Kayuwabis" copyright="CC BY-SA" citation="Kayuwabis. (2025, May 05). In Wikipedia [Sakizaya]. https://szy.wikipedia.org/wiki/Kayuwabis" BibTeX_citation="@misc{Wiki_szy_Kayuwabis, title = Kayuwabis, year = 2025, month = May, day = 5, note = {In Wikipedia [Sakizaya]}, url = {https://szy.wikipedia.org/wiki/Kayuwabis} }">
    <S id="0">
        <FORM kindOf="original">u nikatinengan aku tu ci Kayuwabisan sa, namalatumuk i Sakul a niyadu'an, yu malatumuk henay ci nida sa sa, matineng muwanan tu niyadu', itini i niyadu'ay a tademaw, makadih tu tademaw nu inayayay, hida han nida u siluma' amin, hatida ku nikasidait tu i niyadu'ay a tademaw, i nayay ku pasusunay i cinidaan, u sakasaan hida han nida u siwawa ku binawlan. matineng mukelid u sadiput tu sakay tini inyadu' sa, inayi' ku makademecay i ci nidaan, namakay nika limulakan nu ingatuay, tu maliwmah katukuh i pisaliliu hacacay hanida muleku amin ku lisin nu nyadu', caay pihibang pay mihmihcan, duducen nida ku nama kaniyay i tuas nu binacadan, anu mahica ku kawaw nu kasumamadan, hidan nida amudepah kinikadaan nu tuas, kyu manaul ku nyadu' palatumuk i ci nidaan. inayi' ku kakaliyuhan uy canacanan a lisinan inayi' ku kakliyuhan nida, yu kalcabi'an nu nyadu'sa, maluayaayaw tayda i kakaduba'an, amaluaya milcabi' tu katuuday, anu pila'disanas, maluayaayaw muala tuliyaka a sapibuting, taluma' tu ku selal milhida taluma' ci nida. anu pibih misapunis caay kalikut mibihkac, musakamu amin ku babalaki nu nyadu', ma'kek amin ku selal tu nikahida nu tumuk, wydatu kasenengan aku, yu tabuyu' midungec ku nyadu'ay, balaki tu kaku cay kasa, milhidahida tu tu katuuday mudungec, caay kademec nu selal ku nialaan tu dungec, apikiyadahan ku niselal a dungec. kabaliusan yu maciyung ku nyadu', haminen nida ku banti palcapu, mapulung milubang tu sapiedap muisid tu maluhay a luma' nu binawlan, inayi' ku maglikutay nu paylumaluma tahekal amin, tayda i kasaupuwan nu nyadu', muhalhal tu nipibunpay nu tumuk tu sakakawawen, iniw tu amin sa haw malingatu tu hacacay hantu muisid ku maliyuhay nu luma'. u malenekay a luma' sa paludikuden ku mahiniyay, mamin tu amin ku malebekay kya musalingatu tu misanga' tu maluyuhay. patideng tu malebekay mamin tu haw ku maluyuhay muisid saan sa, u malelekay tu ku sanga'an nu katuuday, hacacay han tu maadad a mutastas, u tatayna sa mubalud tu lalami atu penan, u tatama sa, u situngusay mutastas, atu mumuki tu cuked a kilangan, mahamin musaungay inayi' ku mudangay nu nyadu'ay a tademaw, milhida ku nikadangkic nu balucu' nu nikalatumukan ni Kayu.Wabis a tumukan. u sakasaan nika idaan nu tumuk nu nyadu' sa, u nikatinengan nu maku u sakapahay a tumuk ci nida a cacay ku mahiniyay kyai ku nika dikec nu nipidiput tu nyadu'ay nu binawlan.</FORM>
        <FORM kindOf="standard">o nikatinengan ako to ci Kayowabisan sa, namalatomok i Sakol a niyado'an, yo malatomok henay ci nida sa sa, matineng mowanan to niyado', itini i niyado'ay a tademaw, makadih to tademaw no inayayay, hida han nida o siloma' amin, hatida ko nikasidait to i niyado'ay a tademaw, i nayay ko pasosonay i cinidaan, o sakasaan hida han nida o siwawa ko binawlan. matineng mokelid o sadipot to sakay tini inyado' sa, inayi' ko makademecay i ci nidaan, namakay nika limolakan no ingatoay, to maliwmah katokoh i pisalilio hacacay hanida moleko amin ko lisin no nyado', caay pihibang pay mihmihcan, dodocen nida ko nama kaniyay i toas no binacadan, ano mahica ko kawaw no kasomamadan, hidan nida amodepah kinikadaan no toas, kyo manaol ko nyado' palatomok i ci nidaan. inayi' ko kakaliyohan oy canacanan a lisinan inayi' ko kakliyohan nida, yo kalcabi'an no nyado'sa, maloayaayaw tayda i kakadoba'an, amaloaya milcabi' to katooday, ano pila'disanas, maloayaayaw moala toliyaka a sapiboting, taloma' to ko selal milhida taloma' ci nida. ano pibih misaponis caay kalikot mibihkac, mosakamo amin ko babalaki no nyado', ma'kek amin ko selal to nikahida no tomok, wydato kasenengan ako, yo taboyo' midongec ko nyado'ay, balaki to kako cay kasa, milhidahida to to katooday modongec, caay kademec no selal ko nialaan to dongec, apikiyadahan ko niselal a dongec. kabaliosan yo maciyong ko nyado', haminen nida ko banti palcapo, mapolong milobang to sapiedap moisid to malohay a loma' no binawlan, inayi' ko maglikotay no paylomaloma tahekal amin, tayda i kasaopowan no nyado', mohalhal to nipibonpay no tomok to sakakawawen, iniw to amin sa haw malingato to hacacay hanto moisid ko maliyohay no loma'. o malenekay a loma' sa palodikoden ko mahiniyay, mamin to amin ko malebekay kya mosalingato to misanga' to maloyohay. patideng to malebekay mamin to haw ko maloyohay moisid saan sa, o malelekay to ko sanga'an no katooday, hacacay han to maadad a motastas, o tatayna sa mobalod to lalami ato penan, o tatama sa, o sitongosay motastas, ato momoki to coked a kilangan, mahamin mosaongay inayi' ko modangay no nyado'ay a tademaw, milhida ko nikadangkic no baloco' no nikalatomokan ni Kayo.Wabis a tomokan. o sakasaan nika idaan no tomok no nyado' sa, o nikatinengan no mako o sakapahay a tomok ci nida a cacay ko mahiniyay kyai ko nika dikec no nipidipot to nyado'ay no binawlan.</FORM>
    </S>
</TEXT>