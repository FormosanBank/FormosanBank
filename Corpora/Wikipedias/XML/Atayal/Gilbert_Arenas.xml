<TEXT id="Wiki_Atayal_Gilbert_Arenas" xml:lang="pwn" source="" copyright="" citation="" BibTeX_citation="">
    <S id="0">
        <FORM>Gilbert Arenas mhtuw squw ryax sa 6,byacing sa 1 kawas tay 1982 squw Florida, qutux sa sinsyuw na pgnaw' mari' na NBA, sinllwan naha' lalu' niya' ga "0 haw tanyuwan". kinwagiq niya' ga 191cm, kinz'usuw niya' ga 86kg, ki'an niya' pgnawgan mari' ga p'aras mari' tay suruw. Raygak hga minluw sa Oregon. pgwazyaw sa giqas na sinsyuw sa 2001 ga, minpaypusal mqzyaw ga maki' tay 31 binkgan lalu' niya'. ruw galun kya na Golden State Warriors la. yalaw giy msnzyuwaw na maymaw ini' baqiy smru' sa zyuwaw tay tanux ruw, wal niya' siy laxiykya quw knaki' niya' sa NBA la. babaw niya' ga mnwah tmwang sa CBA musa' maki' kya cikay. ryax niya' ga minluw Golden State Warriors, Washington Wizards, Orlando Magic, Memphis Grizzlies ruw pin'imaw na Cyukuk. Pinraw kmayal: mwazyaw sa 0 banggo' na lukus hya' ga yalaw giy sgnaw' kmal na ppspung maharyax niya' gmnaw' mari' ga iyat mnwah msspung ryax niya' qasa ma. kin 'ini' ptnaq pintzyuwaw niya' mincyugal galan gluw na HayyoNBA, NBAkawas ga syun naha' sa tay sazing glgan. Minsazing galan tay cyugal glgan na NBA, magal qnabu' na NBA sa pzyang balay rmuruw na qutux sinsyuwsquw (2003), mqhzyaw ga, Sinsyo tyaw Can say lga sinsyo MVP (2003). kinblayqan pincyuwagan ryax niya' tmmari' 11402 kwara' 'nagal niya' tinsu' (heking pinxalan niya' msspung ga 20.7), 2168 quw zningat niya' sa zik na yawa' tkran mari' (heking pinxalan niya' msspung ga 3.9), 2909 quw rnaw niya'(heking pinxalan niya' msspung ga 5.3) minkirok ryax niya' tmmari' sa kawas tay 2001ga tmwang sa Golden State Warriors NBA, aki' nyuw zyumbi' maha kawxaw ta' kwara' squliq. sa kawas tay 2003 ruw 2004 ga, pbiru' kayak sa Washington Wizards. ruw misan galun kya sa msspung na hayyo, ruw rasun niya' quw Wizardsmusa' mzyup sa pspngan na suruw na pt'iyugan kayal. sa kawas tay 2005 ruw 2006 ga, 'nblayqun pllpuw pinsspngan naha' ga 29.3 sinxalan naha', ruw maki' tay 4binkgan lalu' naha'. sa ryax sa 17 na byacing tay 12 squw kawas tay 2006, siy naha' galiy kya sisay misan naha' sbiru' 260teng ka kirok naha', ruw 8zningat niya' zik na yawa' ttkran mari', ruw 8quw rnaw niya', sisay wal niya' sbiru' kya quw giqas kirok na giqas na lahuy gluw naha'. Sa kawas tay 2007 ruw 2008 ga, yasa quw pingaga' naha' musa' pinqsu' na msspung na hayyo, pinsspngan naha' qasa ga wal naha' siy galiy kya 29.7 ting, ruw mgtay sazing bikgan lalu' na p'agal tins' na alliance. maki' squw ryax sa 6 sa byacing tay 1 kawas na 2009 lga, yasa siy pslluhing muluw zyuwaw na kinyaqih pawngan na zyuwaw aty tanux. sa kawas tay 2010 2011 lga, wal naha' sptbaziy sa Orlando Magic, ruw wal niya' r'agan quw gluw na lahuy naha' magal sa lalu' na ghap tay spayat musa' mzyup sa psspngan na babaw na tmsuqan pt'iyugan kayal. sa ryax sa tay 9 sa byacing tay 12 kawas tay 2011 ga, s'agal sa giqas balay na gaga' wayal pawsun na Magic, ruw mgzizyuw na sinsyuw la. sa kawas tay 2012 lga musa' tmwang kya squw Memphis Grizzlies la, yasa quw pucing balay na gnluw niya' sa pgnawgan na mari' niya' NBA la. sa kawas tay 2012 13ga, musa' mshzi' mluw sa Shanghai shark na League team na NBA Cyukuk. pincyuwagan nya' pspngan mari sa may yugal yacing masuq mspung mari sa pspngan mari na maycyugal byacing lga</FORM>
    </S>
</TEXT>
