<?xml version="1.0" ?>
<TEXT id="Wiki_Atayal_Nahuy_go" xml:lang="pwn" source="Paiwan Wikipedia, article: Nahuy_go" copyright="CC BY-SA" citation="Nahuy_go. (2024, November 18). In Wikipedia [Paiwan]. https://pwn.wikipedia.org/wiki/Nahuy_go" BibTeX_citation="@misc{Wiki_pwn_Nahuy_go, title = Nahuy_go, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Nahuy_go} }">
    <S id="0">
        <FORM> Nahuy go (Ke na Tayal Sensekigo) Nahuy go hiya ga nyux maki skura te mkaraw wagi kit e hlhun sa Sinciken qu klhangan Taywang. Lingay ga nya ssobih Toyensi ki Taycyusi, Nahuy go ki Gohugo hiya ga ptnaq qalang na Tayal nyux klhangan Sinciken Nahuy go mki sku Sincik Keng. su'unun kwara glabang lingay 'kiyan ga 522.98 km (rhyan rinpang glabang lingay 'kiyan ga 397.38 km , rr'an hyan glabang lingay 'kiyan ga 114.53 km ), 9,456 hi ku su'unun kwara alang hi kya, 2,825 buwan ku kwarakya, tiku sahuy na alang Gyencumin ga 8,569 hi, kyala kwara pinspung s'uli ga 91 . kwara sahuy na alang Gyencumin ga Taywang Gyencumin na Tayan ku smrrhu ku pyux s'uli taya kya. nahuy ays ptyaw sebu Nahuy go ays psgayun 7 ru 49 alang. 49 alang hani ga, Mkzihing , Mkmatuy , Piling , Paqiy , Yutak , Kbaqeh , Cinbulan ( , ), Kuxan , Ageq , Micista , Mknahuy , Mksuzing , Mklapay , Lkuxan , Hbun Rangay , Mkslaq , Qwayux , Hbun Qramay , Pololan , Uraw , Libu , Llyung , Ulay , Batul , Mami , Quri , Plmwan , Tayax , Ponaway , Smangus , Thyakan , Smangus , Cinsbu , Yuluw , Gowryu , Rahaw , Cyocuy , Hbun kramay , Hbun tunan , Kin lwan , Qolu , Qyuws , Hbun lesa , Metapay , M'yutak , Mrmurak , Spwan , Melukux , Metuiy . kayal kintzyux na Squliq glabang qa rhiyal na Nahuy go hiya ga kya hazi 527.5795 heho kirometoru, piyang bhci hiyan nyux klhangan Sinciken. kbawiq rrgyax qa Nahuy go hiya ga kya' 200 ski 2000 kirometoru, piyang knkyan kya ssquliq Tayal ro Ngayngay. Cinlalu qa Nahuy go hiya ga mc'ubuy yal nqu ali rima nqu btunux nyux ps'urux hbun sa gong Naro ki gong Klapay. Pinhkngyan 1920 kawas 10 byacing 1 ryax, kahul sinngan na Taywang cizi zimusyo Nipun, tliqan naha qutux cintman na Syo. Nahuy go hiya ga klhangan na Sincikusyo, mc'ubuy rhiyal qalang nyux klhangan Cukutogun skran mkaraw wagi kit e khiyaq qu kwara qalang na Tayal qani. ryax nasa nyux klhangan nqu Sahat nqu Cukuto, ana ga Mrqwang hiya ga cyux klhangan Cyamagun. Rhiyan knkyan Skura te khiyaq lingan Kansaycin qu Sincikusyo, sobih lingan na llyung Kgogan qu Toyensi, nyux sobih Taytogo. skuran te hlhul ga sobih Ta'ango sa Myoritken, skura inbyqan wagi hiyaga sobih Gohugo ki Kozan maci. Mita qsya kahul puqing ywaw na rrgyax qani tbcyan surux rgyax ki gleng rgyax qu Sincikusyo qani. gleng rgyax hiya ga maki kya qalang Matuy, qalang Klapay, qalang slaq, qalang Naro paqi ki qalang Mekarang. surux rgyax hiya ga knkyan qu qalang Tunan ki qalang Mrqwang. Kwara qalang knkyan kya ga qalang na Tayal. maki gong Tqcing ki gong Saqyacing. qsya na gong Tqcing puqing tunux qsya, nyux skaki te khiyaq sq b'bu rgyax Pinten, gong Saqyacing hiya ga knhul htgan na Papak Waqa. nyux mubuyhbun sa qalang Mrqwang kya, lhga ga gluw na llyung Mrqwang si say maha kinhulan na qulih Tayal ini ga quliq Span. Qsya ggong skura Sincikusyo hiya, piyang nya ga gong Yepakan, gong Skaru, gong Mebalay, gong Linahuy. hkngyan ywaw 1.ywaw na Skaru Aring 1913 kawas kahul cichi Sakuma Samata paras hetay knbwan naha Tayal sa llyung Knazi. ski 1926 kawa sinbalay pmumu pinkyalan, kya hazi mpuw cyugal kawas pciriq ki Nipun lhga. 2.pintyagan klahang hhlahuy qu qalang Cinsbu Qsahuy hhlahuy sa surux rgyax qalang Cinsbu hiya ga piyang hlahuy na rakis balay, cpngan Utuc qparung hiya ga kya. 200 msyaw, Benniki hiya ga magal na qutux, huyay mtama cinlalu nqu te mpuw lpgan na utux qhuniq son naha. 'inringan ga shtuy ni Salinka qu Tayal miyup qyunam, pinaras cinsgaliq qsliqan qu qalang Smangus ki qalang Cinsbu qani. 1986 kawas wayal suqun skut kwara qqhuniq sa Gohuga lga, nyux smungus skut naha skura qalang Tunan qu Salinka, shtuy ni qalang Cinsbu ki qalang Smangus, wayal masuq mblaq khtuy naha ywaw qani. Kntan qu sin'inlungan qa smi lungan gaga ki btiyux qani, ro twangun snyan nah lungan hoku nqu qpizing klahang naha hhlahuy qani, ana mciriq naha ki Sanlika hiya ga ana gnabil naha nanak, mucing nya lingay qu qalang Cinsbu qani ga maki balay hhlauy rakis na. 2014 kawas ini hngaw balay ptyagan na ppquriq qani skblingan naha magal qparung qani, Tayal qani g a sshum naha Sexu, ini naha bleqi klahang hhlauy rakis qani, memaw mmlahuy qalang Cinsbu, pmumu pkyalan ke, ps'urux naha sangan qlangan khtuy naha mmwah rgyax kahuul qalang b'nux, s'agal qpizing naha nanak klahang hhlahuy rakis qani. Qnxan Tayal ki rakis tkbaqan 1.pinqwasan laqi cipaq pinqwasan laqi cipaq qu llyung Linahuy pinqwasan laqi cipaq qu qalang Tunuan pinqwasan laqi cipaq qu qalang Smangus pinqwasan laqi cipaq qu qalang Klapay pinqwasan laqi cipaq qu qalang Naro pinqwasan laqi cipaq qu qalang Paqi pinqwasan laqi cipaq qu qalang Toruy pinqwasan laqi cipaq qu qalang Mekarang pinqwasan laqi cipaq qu qalang Slaq 2. pinqwasan laqi hopa pinqwasan laqi hopa qu llyung Linahuy Lmosay halan mangay Nahuy go ga maki btunux Senseki, btunux qpatul, maki Koka koyen sa Papak Waqa, utux qparung sa qalang Cinsbu, tuqi lmsyan, Smangus, naki pitung mkilux. B'bu rgyax Spazi B'bu rgyax Spazi cyux maki lingay na Gohugo, Cukuto, go na Peypu, si say mah qutux kbhul na rrgyax hya ga nyan lpgun kbawiq na rgyax uzi. Glagan sheluq turuy Ungat glgan kisya sheluq Gohugo qani. </FORM>
    </S>
</TEXT>
