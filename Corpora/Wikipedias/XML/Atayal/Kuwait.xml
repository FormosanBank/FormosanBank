<?xml version="1.0" ?>
<TEXT id="Wiki_Atayal_Kuwait" xml:lang="pwn" source="" copyright="" citation="" BibTeX_citation="">
    <S id="0">
        <FORM> mrhuw na Kuwet&quot; (Kuwait) Kewete Kewete koka kwara mttuliq nqu nnaqi.kya cipoq nqu Lico.Pintuw kya ga Pupiyen,Falaka mopuw msyuaw llamu nqu litaw Rhyal nha ga te byaqan wagi ga wagiq rroq ku htgan wagi hya. te byaqan wagi kura mkilux ga kinwagiq nha ga sazing kbhul mpitu kbhul magal nqu b'nux nqu Tuputipou na rhyal.kura ghyaq kya ruma ga rrgyax.t e byaqan wagi ga kya qu Layyaha na rroq nqu rhyal. te htgan wagi kura ghyaq gaminhnol nqu qsya na b'nux nqu rhyal ru b'nux na nnaqi rhyal.tska ga maras cikay na rroq na rhyal. Kewete ana maki sa lingay nqu umi ga. Awga mtkzay qu gong ru langu nhaungat qsya nha.maki sa zit na rhyal cingay balay qu qsya.ana ga cipoq qu Tan qsya.nanu yasa Tan nqu qsya ga maki sa koka na Kewete ga spyang nha syun inlungan na pinhtuw nha.nniqun nha na qsya ga kahul sa Ilake nqu Tanha qsya na umi. Koka qani ga gluw nqu kayal nqu mkilux na nnaqi.kayal na mtkzay ru mkilux iyal.'bagan ga(byacing magal mopuw qutux byacing)qinrzyux nha ga mtzyu byacing.mkilux ru wagiq ru mtkzay ungat qwalax nya.hekin na kinkilux nya ga mpatul magal spyang wagiq qu kinkilux nya ga mzimal qutux qmisan ga(mopuw sazing byacing ru kawas 'nyal sazing byacing)r'tung. Kinkilux nya ga hrhul ru msluy ru cingay qwalax nya.spyang tltuw nya ga 6 qinlwaxan na qutux kawas ga mpusal magal tehuk qutux kbhul mpitu pgan mpitu hawmi na kska. sezi gaga nqu koka koka Kewete na gaga maki sa kawas qutux seng mqeru kbhul mtzyu pgan sazing mopuw qutux byacing mopuw sazing ryax ptke hapyo mha koka Kewete kya balay qu kenli nha nanak qu zyuwaw nqu koka ,mbuci nanak na koka Alapo.Islang cyaw ga psrux squ gaga na pinspngan nha.Aymirl siki tkahul sa Sapahe ngasal na kinbahan nha psinzyunan. Ihwe Koka Kewete na kominihwe(Majlis al Umma)maki sa kawas qutux seng mqeru kbhul mtzyu pgan cyugal byacing qutux mpuwsal cyugal ryax Psrux sa qutux yung na pinsrux na pcyagan.mzimal Giin msqutux linhoyan.Giin hminas payat kawas mintxal psenkyo kwara phtuw. ana ga Koka Kewete squliq ga nanak mopuw maki qu senkyo na kenli.Ihwe spyang pcyagang nha ga pkbalay ru ppowah sa Holi.pklahang koka nqu zyuwaw nqu psplang pila ppaqut sa thoki ru psmsun zyuwaw na sefu ana ga minpposun na Ihwe ru pbiru keyaq ki binah na koka ru psoryang ga siki swalan nqu Aymirl. Centan Koka nqu Kewete na holit qani ga sqhut nha qu ppintzyuwaw nqu Centun npintzywawa pkrhzyal .ana ga msenkyo ga cingay balay maki qu llamu na linhoyan nqu Centan .cingay balay qu kominihwe na Giin mbuci nanak sanka psenkyo.ana ga babaw toseng lga.pzyux Giin ga maki kominIhwe ga mutu msqutux tohyo na linhoyan.balay ga spyang nqu Centan ga(ini snhi na Holi)kya qu mincu minculinhoyan,pinsqunan na minsyu,Hatas(Kewete Muslin na mlikyu na psqunan ),MincuIslang linhoyan ru Ceni ki sinblayanlinmon. Mthoki misu na thoki ga Aymirl(koka na thoki):Nawafu Ayhamayte Cyapirl Sapahekoka nqu Kewete ga mthoki qani ga sbil nha llaqi ru kinbahan nha Cyucang koka thoki na koka ga Aymirl spyang pgleng wagiq na thoki nqu hetay.gaga nqu koka pinbrawan nha ga psmsun zyuwaw na koka ga thoki Aymirl .psrux sa gaga na koka ga Aymirl thoki ru kominihwe msqun pspung.kenli nqu sfa ga hoin ru Aymirl thoki lalu nha pspung. ptzyuwaw nqu hetay Babaw nqu pintriqan koka nqu Kewete tmsuqan kawas na mqeru pgan mskura Cunkombazi PLZ 45 Cecopaw ga spyang nqu hetay Paw sintman nha.Sipaw qani ga PLZ 05 cinglen sa Cecopaw. koka nqu Kewete hetay ga gimu nqu hetay.sazing mang squliq qu misu na linpgan na hetay. Aymirl spyang pgleng wagiq na thoki nqu hetay.qutux kawas ka hekin nqu pqayet na hetay ga mopuw sazing Okq USD.linpgan nqu pila koka gap kaki mopuw .cyugal .babaw na tmasoq pintriqan nqu Poswan gabaha hmswa minnazi cingay balay qeqaya nqu mpciriq yang ppatus . nanu yasa qutux qutux kawas ga lmeliq qupbazi na ppila. psmsun zyuwaw na psplang abura koka nqu Kewete kuki na abura kinhbuzyun balay.minkensa nha ka baqun ptabul ru pinskwan nha ga qutux kbhul mpatul oq tun. Kuki nqu pinskwan ga qutux mang ru mspat mang oq lifng mi.abura,koba nqu kuki qani ga spyang psmsun zyuwaw na psplang na lwax. knahul kwara koka nya ga pkaki sa mpatyul magal , posa sa binah na koka ka psplang nha ga mqeruw pgan sazing sinplang nqu sefu ga pkaki sameru magal magal te babaw. Psmsun zyuwaw na pinbahuw koka nqu Kewete baqun muya pinbahuw ka kinbhci nya ga qutux mang payat seng qutux kbhul mspat pgan sazing kongsin. Ungat rhyal nqu pinbahuw kinhbci nya ga qutux mzimal mtzyu kongsin.Ana ga kayal nha ga ptyaqih squ Nogyo pinbahuw ru psmsun sa zyuwaw nqu pqayat ga ini kintehuk.nanuv yasa cingay balay qu nniqun ru son mha qinnxan nqu pckaw ga kahul squ binah na koka mazi la . pira kawas qani ga sefu ga syun nya inlungan qu Nogyo na pinbahuw qani. Nogyo na pinbahuw qani ga aki sa linpgan nqu koka ga maki sa .Spyang pinbahuw nha ga rramat.binah na Nonzanpin ga kahul squ binah na koka mazi la. koka nqu Kewete babaw na cingay iyal qu pintgih nha abura ga psmsun zyuwaw nqu qqulih ga spyang nha psplang pila.koka qmayat qqulih ga khbhuzyun balay trasul balay qu kbolung,qulih nqu sinpan ru qulih nqu Hanghwa. qutux kawas trasul nya ga pkaki qutux mang tun hhazi.knahul nyaga qutux seng cyugal kbhul mang koka nqu Kewete na Tinarl. Psmsun zyuwaw nqu ggiko Misa na pira kawas qani ga .pincyagun nqu sefu ga spyang nqu mtsa'Nya ka abura,kozyo na shwa na ryax ga pinspung nha ga mtsa'llamu nqu psplang pila.hgtan nha qu sintama sa abura na psplang .pslokah koka nqu Kewete nqu kinaki nanak,tuqi ksya,Tenwang msqun,puqin nqu kinblayan,mbbiq squ ke uni inlungan ru giqas nqu qalang kinwiqan na kinblaq .ptlokah sa koka nqu Kewete ru kblayun nha sa syaw na umi na qalang nqu psmsun zyuwaw nqu ggiko na Cunsin. syakay glgan koka nqu Kewete ttugi kekaq ru kinblayan nqu glgan ga maki sa cinbwanan ga pkaki squ mgleng na qinbaqan nha. mshzyu ru mtgbang mqasu sa qalang na thelow mqqaraw nqu qalang glgan nqu qara.mbalay qu pinqsyugan nha,pinkuraqosa nha nha ga bbaqun balay.baha hmswa ga sinplang nha ga wagiq nanu yasa ga quux ngasal gamaki sazing ru cyugal qu takusi nha.mosa mzuy ga mutu si miray takusi(glgan) nanak .nanu yasa ttorak ru Basu ga ini kofuku mpanga squliq.koka nqu Kewete ungat qu tuqi ksya nhha.Basu ka glgan nha wahan na tuqi ga mtqupu sa kahul binah na squliq cinqqalanq nha ru maki sa pcyagan kska nha maki koka nqu Kewete takusi qani ga baqun mita kryax.ana ga ungat nyux lmahang ka pintzyuwaw nha.nanak cipoq nqu takusi ga aring skita kinbalay nha pikesan na renki. Kwara nqu glgan ga qsqun nha kmal pira pila.kya ruma ga baqun mpkal qu pila nya baqun mhgun cikay qu pila nya.maki sa qalang nqu Ferlwaniye na hngawan na Kewete koki g.qutux ryax ga mlaka ru mbyaq nqu koki ga linpgan na koki ga kaki balay kbhul msyaw.qutux kawas ppnga nha squliq ga maki payat kbhul mangna squliq qu okya nya.Alapopantaw spyang nqu Hang kun na ppiray nha osa nha binah na koka. spyang nqu Hayyunkang ga Suwehekang ru Supakang. Psmsun zyuwaw nqu phgup koka nqu Kewete qani ga pisplang nha wagiq balay na pinthan nha.nanu yasa zyuwaw nqu phgup nha ga blaq balay. zyuwaw nqu phgup ga kinbalay nha na pkita nbu ga blequn nha mita kwara qu qeqaya mha ara na koka (Konli),ana mha pintzyuwaw nqu squliq nanak na pktan nbuw ga cingay balay llamu na phgan.koka qani ga magal qu pktan nbuw nqu qalang.qatux qalang ga maki qutux sefu na pktan nbuw.qutux ryax ga ini hngaw pkita nbuw sa minsyu.koka na psmsun zyuwaw nqu phgup cinqalang sa koka qani na minsyu ga khangan nha la. koka nqu Kewete na minsyu ana pkita inu na pktan nbuw ga ini biqi pila kwara.squliq kahul sa binah na koka lga.pinkita nha innbwan su lga ggalang nha pila la.kahul kawas sazing seng payat byacing qutux ryax lga. koka nqu Kewete kahul binah na koka lga stlokah nha ma kekaq nha swalawn nha smii Pawsin .kahul binah na koka ga siki miq pila ga pkaki qu zyuwaw nqu phgup baqun sinse uzi la,ru baqun mbsya maki sa koka qani la. Squliq nqu linpgan Squliq nqu linpgan kihmayal nya koka nqu Kewete linpgan ga cyugal kbhul mspat pgan sazing mang.teska nya ga koka nqu Kewete kongmin squliq linpgan ga qutux kbhul mpusal qutux mang.pkaki linpgan ga mtzyul qutux.mtzyu binah koka nqu squliq ga sazing kbhul mtzyu pgan mang(myang sa squliq na koka nanak ungat mibunsyo nha)maki mtzyu pgan mspat.mpayat binah na koka na squliq ga cingay balay ga kahul sa binah na koka Alapo uni ga Intuw,Pacistan,Moncyala,Tayko,Felipin na Nanya ruTungnaya koka na mqzinut na ptzyuwaw.ke na Alapo ga ke na sefu nha.baha hmswa ga cingay balay qu squliq nqu binah nanu yasa ke na ke na Ego ga baqun nha mpkal uzi. Minpkita nha sa Kaylopo na mini nqu pinspung na Cunsin ga(Gallup)h apyo sa kawas sazing mopuw tehuk sa kawas sazing seng ru mopuw sazing kya maki sa tzzit na mwah mbyaq pincyosa nha ga (Potential Net Migration Index)'lwan qalang na Yatay spyang blaq nha wahan nha byaqan nha maki.te sazing ga koka nqu Kewete.kahul sa kuki nqu minnaki nanak maras kinhbyuzynniqunun nqu psplang pila.Komin na linpgannanak pira kbhul nanak koka nqu Kewete psrux son maha wagiq nqu Fuli nqu qinnxan.komin nha ga ini pyup na paplang nha mblaq qinnxan nha.ini biq pqwasan biru sa pila ru pkita nbuw uzikya qu pcyagun nha,mbazi ,pksyu ngasal ru pkekon kragan nqu koka kwara twangan nqu sinlaxan nqu Islangcyaw koka nqu Kewete ini swal mha sazing mibungsyo na koka.nanu yasa binah na koka mha mwah tmwang sa koka nha ga kzihung balay. Kuwait hya' ga cyux maki' tay 29 30 N, 45 45 E na Aziya' syuw. kwara' kinghciyan niya' 17,818 sq km (maki' tay 158ginkgan kin wahci') (kinwhci' niya' ga 17,818 sq km , kinwhci' na lawsayan wsilung hya' ga 0 sq km) Kinkhmayan kwara' squliq hya' ga 2,832,776. Pinbcyan naha' sni' naha' rhzyal hya' iy pqmahun hya' ga 8.50 , lhlahuy hya' ga 0.40 , sni' naha' sa pptzyuwaw sa bzinah hya' ga 91.10 . spzyang qalang na Kokka' spzyang naha' krahu' qalang hya' ga Kuwait City. snyan kinramat inlungan na Kokka' snyan kinramat inlungan na Kokka' hya' ga 25 na tay sazing byacing na qutux kawas. mrhuw Kokka' mrhuw Kokka' ta' misuw hya' ga Sabah Al Ahmad Al Jaber Al Sabah, aring ryax 29 squ byacing tay 1 sa kawas 2006 lga, musa' spazyang balay ms'rux kya la. </FORM>
    </S>
</TEXT>
