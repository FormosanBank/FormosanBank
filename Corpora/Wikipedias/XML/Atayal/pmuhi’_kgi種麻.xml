<?xml version="1.0" ?>
<TEXT id="Wiki_Atayal_pmuhi’_kgi種麻" xml:lang="pwn" source="Paiwan Wikipedia, article: pmuhi’_kgi種麻" copyright="CC BY-SA" citation="pmuhi’_kgi種麻. (2024, November 18). In Wikipedia [Paiwan]. https://pwn.wikipedia.org/wiki/pmuhi’_kgi種麻" BibTeX_citation="@misc{Wiki_pwn_pmuhi’_kgi種麻, title = pmuhi’_kgi種麻, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/pmuhi’_kgi種麻} }">
    <S id="0">
        <FORM>miru, Yuri Amuy : kneril sraral Tayal spat kawas ini ga qeru kawas lga, t'aring mqbaq pmuhi' kgi la. muhi' kgi qani ga, zyaw na kneril ru iyat pwahun tqnga qu mlikuy hiya. qani son nqu qnxan zyaw qinsugan Tayal. ini' balay swali pmuhi kgi qu mlikuy, baha hmswa baq psaniq ru pcyaqih squ qmalup. ini' rkyas kgi uzi ma. maki uzi mkgi ru qsap ga, zyaw na kneril. si suqi mkgi i qmayah. ini' rasi ngasal, baha blaq nqwan tmring na mlikuy magal mxan, pmuhi ta kgi muci sqani. kangi ta qthuy lokah na puqing yaya kgi: mwayaw qthuy ru smyah cikay na puqing kgi. 170 senci msyaw kinwagiq nya ga, yasa lokah na puqing yaya kgi ru. kahul puqing tta qara memaw mhebung, cyayan skluw ru skyut mpahuw. yasa baqul magal na kgi la. mwayaw pmhyan kgi na rhzyal: mhkangi ta quzi ini ga naqaw ru l'law wagi na b'nux rhzyal.</FORM>
    </S>
</TEXT>
