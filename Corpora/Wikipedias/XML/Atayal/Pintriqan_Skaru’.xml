<?xml version="1.0" ?>
<TEXT id="Wiki_Atayal_Pintriqan_Skaru’" xml:lang="pwn" source="Paiwan Wikipedia, article: Pintriqan_Skaru’" copyright="CC BY-SA" citation="Pintriqan_Skaru’. (2024, November 18). In Wikipedia [Paiwan]. https://pwn.wikipedia.org/wiki/Pintriqan_Skaru’" BibTeX_citation="@misc{Wiki_pwn_Pintriqan_Skaru’, title = Pintriqan_Skaru’, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Pintriqan_Skaru’} }">
    <S id="0">
        <FORM> Pintriqan Skaru' yasa mnaki' kya squ lnlingay llyung na Skaru' ka qalang na Skaru' ga, pawngan krayryax maha mhmut balay na qutux gluw. yasa si 'nrayryax musa' mgaga', ru nanu' mszyaqih kya squ Baybuzyuq squ Plmukan, aring kinlhangan na Plmukan ru kinlhangan na Gipun ha snyukan naha' ptciriq uziy. aring squ Taysyo ni neng (isseng kyuhyaku zyusan neng) mucing Taysyo zyugo neng (isseng kyuhyaku nizyuroku neng ka ptbalay sa kinsat Gipun) ga, a minpira' mzyup na Gipun, ru pzyux balay wayal mhuqil uzi gluw naha', taqu ini' buwiy ka gluw naha' ga musa' tlqing lhlahuy kya kska' rgyax ini' hngaw smyuk Gipun na', ryax naha' mtciriq sa Gipun ka mawpuw sazing kawas qani ga, yasa qu nyux naha' sllwan maha pintriqan na Skaru'. </FORM>
    </S>
</TEXT>
