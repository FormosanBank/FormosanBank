<?xml version="1.0" ?>
<TEXT id="Wiki_Atayal_gaga_na_p’umah_cyoli" xml:lang="tay" source="Atayal Wikipedia, article: gaga_na_p’umah_cyoli" copyright="CC BY-SA" citation="gaga_na_p’umah_cyoli. (2025, May 05). In Wikipedia [Atayal]. https://tay.wikipedia.org/wiki/gaga_na_p’umah_cyoli" BibTeX_citation="@misc{Wiki_tay_gaga_na_p’umah_cyoli, title = gaga_na_p’umah_cyoli, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/gaga_na_p’umah_cyoli} }">
    <S id="0">
        <FORM kindOf="original">gaga na p'umah cyoli gaga yow na p'umah Tayal lela hiya, ro cpiyang mwah p'yanux Tayal ga knahun p'umah cnloman ta mayah, ro mluyak ro mleh 'cyux, ro rami k'man knutan ta, nanu yaca, tugan yow kwe nya pkita p'yanux ita knahun innagan ta ita Tayal, nanak ga nyan si ubuy yow na gaga Klahang alang ro gaga na Snhyan, ini nbah c'alax yow naha. bkgan ga nya s'utux baley na yow. cyoli' Tayal ga kba' s'mlutux Lutux bkis, knita ta yow na bhoyow knlahan ro tkleh pnbahu ga knahun nya knhangan na Lutux ro nya phogun na Lutux. nanu yaca , maki iyik na klhangan ta sn'asan na ryax kwe, gaga na p'umah kwe ga pyangan maki ci yow nya, yani ci gaga na Smyatu, gaga na Kloh, gaga na Cmyus knlahang ta, kruma ga kba' ta cmyus kayal ro msina 'walax, cmyus ngahi, ro cmyus pho'yin kuy, nanu yaca, kwara mwah pgleng klahang sn'asan na ryax kwe ga mrhow bnkisan ta ga mwah maras, suruw nya laga utux utux sali ga mrhow sali nya nanak mwah pgleng mlahang gaga na Cmyus. tbcyun ta knita yow na mwah p'yanux Tayal bih llyung Klesan, mlyuak ro mleh 'cyux ga, tyagan na mlikuy, yow na gaga p'umah kwe ga musa skura kwara piying ro knkahan mnayang ro slyat k'man ro khoni', yow na gaga p'umah skura knerin hiya ga yani yow na muhi ghap mlamu, momah ro kmloh tyagan naha. nanu yaca mlikuy ga ini row sbaley yow na alang ro ini mlyuak ro ini mleh 'cyux ga musa p'umah mayah uy. ana ga baley ci yow na p'umah mayah kwe ga knerin naha mwah mtiyow. gaga yow na p'umah Tayal bih llyung Klesan kya ga, mnanak knahun snlyat ro cinloman na pn'mahan, kwara knhangan yow pn'mahan na gaga sn'asan ga maki yow naha skura lmyun kwe. tbcyan ta pnba' iyik yow na gaga p'umah hiya ga aring tlmom mayah ro mnayang, t'aring Tmubox pnhyan, klahang smreyu, kmloh ,ro tmwang ta puhi, ro sbayux ta, ro hngyun ta urow mtiyow, kwe ga 'txan balaey yow na pn'mahan, lmom ro mnayang kwe ga t'aring na ptyagan, kilgan ptyagan hiya ga gmwayow ta urow laman, tmutu ta khoni' ro smlyat, lomun ta khoni' knutan ta, ro skbaley ta tatak, ro beta t'aring ta mnayang. yow na gmwayow ta urow hiya ga nya ini tna' urow, ungat knkahan na urow lela, nya msina cn' nlwan ta, ro pkita gaga glgan, knahun tkkoh urow gnwayaw ta, si ga hkani ta urow nya skura bwan na wagi ro nya kyupan behuy, musa maki knkahan na urow ta, ro sb'nux na urow, urow gnwayaw knahun nglung na ita hiya ga siga ksobih mbinah ta mwah sali, piyang myasa ci ga ksobih show ta 'sya, urow cnyan naha y' aya hnuyil bkisan ta ga ini ci p'mahi baley. gaga yow na p'umah Tayal ga ini hmtiy posa built xiryo twang klokah na urow, nanu yaca urow tyagan ta kya, ha'yiy payat ro magan kawas laga musa ungat klkahan na urow la, nanu yaca siga musa hkangi mgi'as na urow lwey, mnra' naha urow lela ga phngyun naha, babow yow ga nya pkita maha nanu gaga na m'ra urow Tayal bih llyung Klesan: te utux kawas ga knahun gi'as ro myasa ci urow nya, nanu yaca muhi ta layan lama. te sa'ing kawas ga tmubux ta lmyun ro muhi ta pagey m'ma, 'txan knloh laga inbuyan ta muhi ngahi la. te tugan kawas hiya ga ptna' p'mahan na utux kawas. te magan kawas hiya ga, knahun wayal moyey pnmahan ta urow ro phngyun ta, pnhyan ta khoni' iboh mwah ptwang built nya slokah urow lwey, ini ga pnhyan ta kba' kbwey khoni' binah uy. kryax kryax hngyun ta urow ga kya ha'yiy tugan, ini ga magan kawas, ryax haca ga hkani ta gi'as na urow ro puhi ta mlamu na pnmahan, mnaga ta wa myasa ro maki knkahan na urow ta lela laga, buyun ta ps'yunow momah lwey. sp'umah urow Tayal bih llyung Klesan ga sble'un naha yow na urow, cka pnmahan urow ga twangan muhi binah pnbahu', yow kwe ga suruw utux byating masu' ta muhi lmyun laga, cka nya ga twangan ta muhi tetun ro layan uy, masu' knloh laga ba'un kloh pnhyan ta, ro kloh ta tnwang ta muhi cka na pnhyan uy. ana su beta' micu kwara yow na pnmahan ga tna' kya kwara na. nanak hetan ta yow pnuhi ta 'ryux paris ro biwak, kwara pnuhi ta gaga na pnmahan Tayal bih llyung Klesan kya ga p'yugun ta muhi pnbahu ro cka pnmahan ga twang ta muhi binah na pbahu uy.</FORM>
        <FORM kindOf="standard">gaga na p'omah cyoli gaga yow na p'omah Tayal lela hiya, ro cpiyang mwah p'yanox Tayal ga knahon p'omah cnloman ta mayah, ro mloyak ro mleh 'cyox, ro rami k'man knotan ta, nano yaca, togan yow kwe nya pkita p'yanox ita knahon innagan ta ita Tayal, nanak ga nyan si oboy yow na gaga Klahang alang ro gaga na Snhyan, ini nbah c'alax yow naha. bkgan ga nya s'otox baley na yow. cyoli' Tayal ga kba' s'mlotox Lotox bkis, knita ta yow na bhoyow knlahan ro tkleh pnbaho ga knahon nya knhangan na Lotox ro nya phogon na Lotox. nano yaca , maki iyik na klhangan ta sn'asan na ryax kwe, gaga na p'omah kwe ga pyangan maki ci yow nya, yani ci gaga na Smyato, gaga na Kloh, gaga na Cmyos knlahang ta, kroma ga kba' ta cmyos kayal ro msina 'walax, cmyos ngahi, ro cmyos pho'yin koy, nano yaca, kwara mwah pgleng klahang sn'asan na ryax kwe ga mrhow bnkisan ta ga mwah maras, sorow nya laga otox otox sali ga mrhow sali nya nanak mwah pgleng mlahang gaga na Cmyos. tbcyon ta knita yow na mwah p'yanox Tayal bih llyong Klesan, mlyoak ro mleh 'cyox ga, tyagan na mlikoy, yow na gaga p'omah kwe ga mosa skora kwara piying ro knkahan mnayang ro slyat k'man ro khoni', yow na gaga p'omah skora knerin hiya ga yani yow na mohi ghap mlamo, momah ro kmloh tyagan naha. nano yaca mlikoy ga ini row sbaley yow na alang ro ini mlyoak ro ini mleh 'cyox ga mosa p'omah mayah oy. ana ga baley ci yow na p'omah mayah kwe ga knerin naha mwah mtiyow. gaga yow na p'omah Tayal bih llyong Klesan kya ga, mnanak knahon snlyat ro cinloman na pn'mahan, kwara knhangan yow pn'mahan na gaga sn'asan ga maki yow naha skora lmyon kwe. tbcyan ta pnba' iyik yow na gaga p'omah hiya ga aring tlmom mayah ro mnayang, t'aring Tmobox pnhyan, klahang smreyo, kmloh ,ro tmwang ta pohi, ro sbayox ta, ro hngyon ta orow mtiyow, kwe ga 'txan balaey yow na pn'mahan, lmom ro mnayang kwe ga t'aring na ptyagan, kilgan ptyagan hiya ga gmwayow ta orow laman, tmoto ta khoni' ro smlyat, lomon ta khoni' knotan ta, ro skbaley ta tatak, ro beta t'aring ta mnayang. yow na gmwayow ta orow hiya ga nya ini tna' orow, ongat knkahan na orow lela, nya msina cn' nlwan ta, ro pkita gaga glgan, knahon tkkoh orow gnwayaw ta, si ga hkani ta orow nya skora bwan na wagi ro nya kyopan behoy, mosa maki knkahan na orow ta, ro sb'nox na orow, orow gnwayaw knahon nglong na ita hiya ga siga ksobih mbinah ta mwah sali, piyang myasa ci ga ksobih show ta 'sya, orow cnyan naha y' aya hnoyil bkisan ta ga ini ci p'mahi baley. gaga yow na p'omah Tayal ga ini hmtiy posa boilt xiryo twang klokah na orow, nano yaca orow tyagan ta kya, ha'yiy payat ro magan kawas laga mosa ongat klkahan na orow la, nano yaca siga mosa hkangi mgi'as na orow lwey, mnra' naha orow lela ga phngyon naha, babow yow ga nya pkita maha nano gaga na m'ra orow Tayal bih llyong Klesan: te otox kawas ga knahon gi'as ro myasa ci orow nya, nano yaca mohi ta layan lama. te sa'ing kawas ga tmobox ta lmyon ro mohi ta pagey m'ma, 'txan knloh laga inboyan ta mohi ngahi la. te togan kawas hiya ga ptna' p'mahan na otox kawas. te magan kawas hiya ga, knahon wayal moyey pnmahan ta orow ro phngyon ta, pnhyan ta khoni' iboh mwah ptwang boilt nya slokah orow lwey, ini ga pnhyan ta kba' kbwey khoni' binah oy. kryax kryax hngyon ta orow ga kya ha'yiy togan, ini ga magan kawas, ryax haca ga hkani ta gi'as na orow ro pohi ta mlamo na pnmahan, mnaga ta wa myasa ro maki knkahan na orow ta lela laga, boyon ta ps'yonow momah lwey. sp'omah orow Tayal bih llyong Klesan ga sble'on naha yow na orow, cka pnmahan orow ga twangan mohi binah pnbaho', yow kwe ga sorow otox byating maso' ta mohi lmyon laga, cka nya ga twangan ta mohi teton ro layan oy, maso' knloh laga ba'on kloh pnhyan ta, ro kloh ta tnwang ta mohi cka na pnhyan oy. ana so beta' mico kwara yow na pnmahan ga tna' kya kwara na. nanak hetan ta yow pnohi ta 'ryox paris ro biwak, kwara pnohi ta gaga na pnmahan Tayal bih llyong Klesan kya ga p'yogon ta mohi pnbaho ro cka pnmahan ga twang ta mohi binah na pbaho oy.</FORM>
    </S>
</TEXT>