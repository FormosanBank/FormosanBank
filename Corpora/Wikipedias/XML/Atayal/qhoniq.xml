<?xml version="1.0" ?>
<TEXT id="Wiki_Atayal_qhoniq" xml:lang="tay" source="Atayal Wikipedia, article: qhoniq" copyright="CC BY-SA" citation="qhoniq. (2025, May 05). In Wikipedia [Atayal]. https://tay.wikipedia.org/wiki/qhoniq" BibTeX_citation="@misc{Wiki_tay_qhoniq, title = qhoniq, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/qhoniq} }">
    <S id="0">
        <FORM kindOf="original">== qhoniq == baq smli' qsya' qu gamil na qhuniq hiya'. 'n_gyutun nya' posa' qu qsya'. msturing ru mssli'. wal mskura' sa gong ru llyung. hya' ga qhuniq sawn uzi qu kkayal, qhuniq qani hya ga mutuw galan qayqaya' na ngasal ini' ga qayqaya' pptzyuwaw qmayah. qhniq hya ga aring sa gamil ru tunux na qhuniq lru qbuci' niya' lru yaqu qara' niya' kya la, musa' tay llyuw lga nanu' yaqu abaw kya la. qbuci' na qhuniq lga, kya qu yulaq ru hi' na qhuniq, maki' squ hi' na qhuniq ga mluw squ inrkyasan niya' ru kya uzi qu si pgluq mshzyu' kruma' qu tuqi hya', ga kya uzi qu ptqipay la tuqi na inrkyasan niya' uzi. kruma' ga yasa qu ptqara' lga, m'mumu' haru hmbku' kya qu qara' niya' la. tayhuk sa pkbwazyan niya' lga, ptnaral hru mkphpah kya la, ru wahan p'imaw na hzing qu qmu' na phpah niya' lga, yasa qu thuzyay' maki' qu bway niya' la, nanu' blaq qu pinkbway niya' ga, krahu' qu bway niya' lru thuzyay' kya uzi qu qpuri' niya' la, nanu' yaqu qpuri' niya' qasa qu mshutaw lru hmbku' kya lawzi qu hbku' na qhuniq giqas lawzi la.</FORM>
        <FORM kindOf="standard">== qhoniq == baq smli' qsya' qo gamil na qhoniq hiya'. 'n_gyoton nya' posa' qo qsya'. mstoring ro mssli'. wal mskora' sa gong ro llyong. hya' ga qhoniq sawn ozi qo kkayal, qhoniq qani hya ga motow galan qayqaya' na ngasal ini' ga qayqaya' pptzyowaw qmayah. qhniq hya ga aring sa gamil ro tonox na qhoniq lro qboci' niya' lro yaqo qara' niya' kya la, mosa' tay llyow lga nano' yaqo abaw kya la. qboci' na qhoniq lga, kya qo yolaq ro hi' na qhoniq, maki' sqo hi' na qhoniq ga mlow sqo inrkyasan niya' ro kya ozi qo si pgloq mshzyo' kroma' qo toqi hya', ga kya ozi qo ptqipay la toqi na inrkyasan niya' ozi. kroma' ga yasa qo ptqara' lga, m'momo' haro hmbko' kya qo qara' niya' la. tayhok sa pkbwazyan niya' lga, ptnaral hro mkphpah kya la, ro wahan p'imaw na hzing qo qmo' na phpah niya' lga, yasa qo thozyay' maki' qo bway niya' la, nano' blaq qo pinkbway niya' ga, kraho' qo bway niya' lro thozyay' kya ozi qo qpori' niya' la, nano' yaqo qpori' niya' qasa qo mshotaw lro hmbko' kya lawzi qo hbko' na qhoniq giqas lawzi la.</FORM>
    </S>
</TEXT>