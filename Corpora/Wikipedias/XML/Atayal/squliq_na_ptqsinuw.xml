<?xml version="1.0" ?>
<TEXT id="Wiki_Atayal_squliq_na_ptqsinuw" xml:lang="tay" source="Atayal Wikipedia, article: squliq_na_ptqsinuw" copyright="CC BY-SA" citation="squliq_na_ptqsinuw. (2025, May 05). In Wikipedia [Atayal]. https://tay.wikipedia.org/wiki/squliq_na_ptqsinuw" BibTeX_citation="@misc{Wiki_tay_squliq_na_ptqsinuw, title = squliq_na_ptqsinuw, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/squliq_na_ptqsinuw} }">
    <S id="0">
        <FORM kindOf="original">squliq na ptqsinuw Tayal hya' ga ptqsinuw na squliq kruma' ka maha Tayal hya' ga yaqu tmqsinuw qu sqyanux naha' qani hya' ga, yalaw gi pncisal krayryax qu mmlikuy na Tayal ga, mutu giway zyuwaw na tmqsinuw nanak qu spkayal naha', ru yaqu zyuwaw 'nwahan naha' tmqsinuw qnanak qu spnqzyu' naha', qu zyuwaw yan nqani hya' ga mzyay' nqu laylaqi' mqwas biru' ka, ana ya'qu musa' mqwas biru' ru mqbaq miru' balay qu spzyang naha' s'usa' Gaku' ga, mwah ngasal lga giway nanak yaqu ima' qu spzyang balay haylaw mayqzinah, ima' qu spzayng balay baq mqwas, ru ima' qu lawkah balay mkzyap nanak spnqzyu' naha'. ungat ana qutux qu mwah pnqzyu' na maha maha nanu' kin blaq balay mqbaq biru'. nanu' ka mmlikuy na Tayal uzi ga, aw' yaqu mqumah qu spzyang naha' sqyanux ga, ungat ana qutux qu knayal na kinblaq psyaqan na mqumah hya', min'uqu' yaqu musa' tmqsinuw squ pinkzyapan naha' sa squliq qu spnqzyu' naha', nanu' misa yan nasa gi musa' tmqsinuw squ zyuwaw na mkzyap hya ga yasa qu mutuw skrahu' rqyas na mmlikuy ru.</FORM>
        <FORM kindOf="standard">sqoliq na ptqsinow Tayal hya' ga ptqsinow na sqoliq kroma' ka maha Tayal hya' ga yaqo tmqsinow qo sqyanox naha' qani hya' ga, yalaw gi pncisal krayryax qo mmlikoy na Tayal ga, moto giway zyowaw na tmqsinow nanak qo spkayal naha', ro yaqo zyowaw 'nwahan naha' tmqsinow qnanak qo spnqzyo' naha', qo zyowaw yan nqani hya' ga mzyay' nqo laylaqi' mqwas biro' ka, ana ya'qo mosa' mqwas biro' ro mqbaq miro' balay qo spzyang naha' s'osa' Gako' ga, mwah ngasal lga giway nanak yaqo ima' qo spzyang balay haylaw mayqzinah, ima' qo spzayng balay baq mqwas, ro ima' qo lawkah balay mkzyap nanak spnqzyo' naha'. ongat ana qotox qo mwah pnqzyo' na maha maha nano' kin blaq balay mqbaq biro'. nano' ka mmlikoy na Tayal ozi ga, aw' yaqo mqomah qo spzyang naha' sqyanox ga, ongat ana qotox qo knayal na kinblaq psyaqan na mqomah hya', min'oqo' yaqo mosa' tmqsinow sqo pinkzyapan naha' sa sqoliq qo spnqzyo' naha', nano' misa yan nasa gi mosa' tmqsinow sqo zyowaw na mkzyap hya ga yasa qo motow skraho' rqyas na mmlikoy ro.</FORM>
    </S>
</TEXT>