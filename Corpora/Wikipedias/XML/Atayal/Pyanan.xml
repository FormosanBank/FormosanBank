<TEXT id="Wiki_Atayal_Pyanan" xml:lang="pwn" source="" copyright="" citation="" BibTeX_citation="">
    <S id="0">
        <FORM>Pyanan qalang Pyanan hya ga cyux beh girang keng Raytogo Pyanan song. lalu' Pyanan qani hya ga aring nkis raral lga maki qu lalu qani hya la. osa beh qalang myan hya ga, aring Girang ga pwah beh Yuensan ru htu Galang Syanoh, ruw kura beh qalang myan, qutux tuqiy hya ga pwah beh Gyuto ruw pwah hongu tayal ruw p'ubuy tuqiy Bongbong lru mwah qalang myan la. kinwagiq niya ga wal hazi 1200 meta , qalang Pyanan hya ga cyux maki puqing balay llyung mnibu, kincingay squliq niya ga 834 kwara, 249 qu ngasal cyux maki kya. kinlabang hyal nya ga 86.54 pinxwang kungli. mrhuw balay nkis myan hya ga kmomaw muci qu piqyuwan nkis myan. iyat mnwah inu ma, aring pinsbkan lga yasa siy kaki sa hyal qani muci pinqyuwan nkis myan. balay balay hyal myan kya, ruw mkhway kwara qu squliq myan kya, ini phakas, mrraw uzi kya qu pcyagun naha. misu qani lga giway muya tmana' ru rramat ana nanu qu cyux naha sqyanux. cyux maki te inu qu qalang sami qalang Pyanan hiya ga, cyux maki son maha kraya balay son maha 'tunux balay son llyung i Mnibu qani, cyux maki Yahu Quri' sqabu qalang myan qani. ro qalang mu qani hiya ga,sraral ha ga, yasa qa qnxan ta sraral laga, muya sami trakis ngahi yasa qu wa sqyanux i pqyanux sami, babaw nya lga, qyopan sami son maha kahat qani lga, maras son maha i tamana qani la, mwah qalang myan laga, muya tamana qa i kahat laga psulung sami kya sami qalang myan uyi ro, nanu misuw qani lga, qwara qalang myan ga, cyux muya i tamana qwara misuw qani lga. . sinllwan na qalang lalu i qalang myan i pyanan qani ga, ini ptnaq qa son maha i ziray nya wayal ga zikang nya ga ini ptnaq qa son maha lalu nya qalang qani uyi, taring balay mwah i qalang myan qani kahul i quri' sqabu mwah i thazi son maha qalang pyanan qani ga, taring balay kian naha ga, Sgmi son Sgmi qasa ga, cyux maki llyung Memutang, ro nqa i gong kahul qa sgalup qasa Sgmi son nya, baha ini say Sgmi ga, piyux balay son maha qutux khoniq Sgmi kya sraral ma, Sgmi qani ga, baqun i awa ga i niwan ma seken ta misuw qani baqun i mima he uyi, baqun i mahoq lukus uyi ga, ro babw nya lga, kahul sgmi qasa khmay khmay laqi naha lga, ini ktnq kian lga, mwah kya i Pyanan la, ana ga mwah i Pyanan ga, ini say Pyanan na, Mnibu' so na, ro imi nqa Mnibu' qani, swa son maha Mnibu qani mga, saying qa i kinholan ke qani ma ga, qutux hiya ga, q'sun balay mu syax wagi ma ga, nanu ya son maha Mnibu' ma, ro qutux loyi ga, rgyax qwara lingay nya ma ga, qalang qani ma, pira balay qutux libu biyok i qalang qani maha, nanu Mnibu' son naha, ro babaw nya lga, mwah i kyopan sami Gipun la, mwah Gipun lga Pyanan son nya la. ana ga Pyanan qani ga, iyat cinlalu Gipun ga, pnongan nya i qalang myan maha Pyanan lalu qalang nya qani, nanu Gipun ga Pyanan son nya, puqing balay imi nya Pyanan qani ma ga, sami Pyanan hiya qani ma ga, mhuway balay ma, nanu kahul Sqoyaw ini ga, Slamaw squliq ma ga, musa i mkan mtswe naha kya Skikun ini ga Lmwan mga, sqa wagi lga, hminas qalang nyan wa sraral ungat i turuy lngan ta rwa, si ta sinkakay ma mhkangi nanu sasal kahul kya i Sqoyaw lga, mwah i qalang myan lga, sqa wagi lga, m'uyay ktu naha la, muyay ktu naha lga, blaq balay qa mhuway balay qalang nyan qani, nanu i tpihun naha ro, mwah muyaw, kya su lu'u moyay la, anay misu phapuy, pyanay misu cikah , nanu Pyanan qani lga, kahul pyanay misu qani lga, kahul kya ga, lalu ni ga, kahul ke qani maha pyanay misu qani, nanu Pyanan son la. , Sgmi Sgmi ? Sgmi, Sgmi , Pyanan Mnibu', libu bu ( cinsbu) Mnibu Pyanan, , , pyanay misu Pyanan Pyanan . pinqyuwan qalang wiwal nqu wal maku skayal sa sinllwan na qalang muci, ru nyux maki smryut te yahu qani: bnkis myan sraral ga minkahul squ Pinsbkanru pgagay squ Quri sqabu muyaw squ Turuy kacingru tehuk squ Hbun qyus ki gong Matang suruw nya lga tehuk squ hbun Talah ( sgmi), maki uzi qu wal mkura sa Mnoyanuzi. : Pinsbkan Quri sqabu Turuy kacing Hbun qyus gong Matang hbun Talah ( sgmi) Mnoyan. Lamang Tayax 1.qalang nguhu 2.qalang rgyax Watan ali 3.qalang kska gong Mekyup qalang Yuqu qalang qnapan Pyanan . kinhmayan na ssquliq squliq Pyanan nyan ga, misuw qani ga,kya i kinniks ro laqi squnun ga,kya i qutux seng squliq i qalang myan hiya,ro kneril ga piyux hayiy,paying kusa kya mlikuy tkkwaw rwa ro,nanu wa i mhokil lga,ro ruma ga m'uy naha i sraral musa qmalu,ini ga musa mnayang qmayah ro nanu ini tl'ux son maha qnxan naha mlikuy,nanu kneril hiya ga,nanu i bsyaq hayiy qnhun naha ya. . simnhyan galang myan hiya ga,maki son maha i aring sraral haga,cyugan kyokay nya ha ga,qutux ga Cyoro kyokay(kiriskyo) son nya,ro tesinkyo ga,ro babaw nya la,mwah qutux hariluya son nya,mwah hasa uyi la,ro babaw nya lga,hmku hmku kya naha nulu inu qa i rwa naha i snhyan naha ni ga,htux qa uyi la,maki ,ro nya mwah uyi la,nanu magan kyokay laro,smisuw qani lga,kahat lga,kbalay qutux uyi la,nanu son hani mita lga,piyux balay kyokay ga. ( , ) ( , ) . qqyanux sami galang Pyanan qani hiya ga,taring sraral balay ha ga,nanu I trakis ru ngahi qani muyan myan ga,wali birun ala ro trasis ro ngahi niqun ta nanaq ro ga,babaw nya laga,taring maki cikay i miyup son naha qeqaya kmukan kahat qani la,nanu si ga birun pila laro,nanu yasa lga qalang myan ga,musa i tmyase son lga,musa rgyax ro musa hnkangi khoniq i mistmaq ro scinun naha ro hmku nqa tqenux la,ro babaw nya lga muya sami yorin la,ro muya sami labin,baqun mayi uyi ga,baqun mepila,kya minkoku rokuyu nanneng lga,taring sami tmalang sami muya qanrang la,muya ta qanrang la,ana cami muya qarang ga,nanu i ini kpiyux ro qmayah sraral iway haga ro,nanu iyaw iyaw iyaw haga spmiyon ini kpiyux,kyan minkoku nanaq yo nannng lga,mwah kahat la,maras laro,nanu i sbnhu qwara i mayah nyan laro,miyan naha qarang lga,yasa qa i pira misuw qani piyux balay son maha qalang i qalang myan qani,nanu ana ski misuw qani na ga,qalang myan ga,yasa qa muya qarang maha i sqynux i goyu neng qani ga,nanu qa muya qarang. , , , . osa squ qalang Qalang myan qani ga,cyan maki i tunux son maha llyung Mnibu' qani,nanu yasa i kmuyit su turuy kahul i hogan ga kahul heci mwah ga,si glux i son maha syaw llyung i Mnibu' qani,nanu si prkyas prkyas ro,mwah Lmwan laro,prkyas lga Skikun lga,yasa mwah Pyanah la.ana ga saying qara tuqiy nya ga,myuqu su musa lga,phtux su Toyen ro ini ga musa su ga,cyux qutux Pekus son naha ga,wa prkyas ga qutux tuqiy ga,wa kya Toyen ga,ro mwah laga,te Thbuson naha Roba ga,cyux qutux tuqiy loyiwa tqara loyi wal la,nanu yasa min'uqu su mlux tuqiy qasa laga,iyat su tehok Pyanan la. , . wahan mangay mcisan Sami qalang Pyanan qani huya ga,bahaw cyux maki son maha i suru balay rgyax ga,piyux balay son maha i blaq chalan ga,ro balaq nayan uyi,pira maha sami qalang Pyanan qani ga,cyux qutux son maha quri sqabu,quri sqabu qasa hiya ga,bagan ro kmisan ro tmangu abaw ro hoqan abaw ga,ini ptnaq qwara kako nya ga,blaq balay ktan ga,quri' sqabu qasa hiya ga,taring sraral ga,yasa niqan nyan i galan myan i quilh ga,quilh hasa ga,mnbang so nyan ga nanu sraral ga,yasa galan myamn qulih,ro qalang myan hasa ga,maki balung uyi ga,maki son maha qaling son nyan ga,nanu cyux qutux son cyux qutux ga,okeq musa mangay qa i qaling,ro qalang myan hasa ga,cyux maki qutux son maha mqabu n ptunux cyux kya uyi blaq balay ktan qasa ay,ana ga mwani ga,cyux shtux i kensexu ga,nyux shtuy maha ta say nqa i pcyaqih i qasa misuw qani ga,ini baqiy musa haya,ro qutux loyi hapa balay ga i nya lga,qanrang qani ro,qalang Pyanan qani ga,ita Taywan qani ga,si say ma hopa balay qa nya ga,mmiyan qanrang qani,nanu musa su qalang Pyanan qani ga,ktan su qwara mtasyeq qwara i qanrang ga,blaq balay ktan.khmay balay i kahat ga. . rhzyal kki'an tay mkraya' na Pyanan hya' ga Qalang skikun. rekisi kayal kyokay maki 1 kyokay. ssquliq pinlpgan ppqbaqan pqwasan biru 'laqi' cikuy maki 1 pqwasan biru 'laqi' cikuy. pqwasan biru 'laqi' mrkyas tuqi 'san basu kisya' glgan spyangan na pinbahu Ubuy qqmayh</FORM>
    </S>
</TEXT>
