<?xml version="1.0" ?>
<TEXT id="Wiki_Atayal_qnmasan" xml:lang="tay" source="Atayal Wikipedia, article: qnmasan" copyright="CC BY-SA" citation="qnmasan. (2025, May 05). In Wikipedia [Atayal]. https://tay.wikipedia.org/wiki/qnmasan" BibTeX_citation="@misc{Wiki_tay_qnmasan, title = qnmasan, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/qnmasan} }">
    <S id="0">
        <FORM kindOf="original">sawn qinmasan hiya' ga, msaysyaw qu pinmuhi' ta' ttbihi' i~ ini' suqi maniq ru aki' bsyaq skun maha ta' ga, yasa qu mutux ta' 'bgan na cimu' ru tkrawn sa salaw ini' ga t'lusun, maha ni cikuy ga ana tkrawn sa btakan ga blaq uzi. min'aring ta' kbalay qinmasan ga inblayqun gmlaping ru smr'zyut kwara' qu qqmasan ta', ini' pglgi' 'ruraw ru saysyup, ru inblayqun ptr'zyut mku sa bluku'. msinxal qu bnku tbihi' lga rpsan cimu' ru inblayqun qmpul 'mpux ru s'imaw na kakay, ru mutux msbuq qu tbihi'. ru pinkatan cimu' kwara' lga, in_gyutun tkura' mku sa qsahuy na salaw ini' ga t'lusun. ru t'aring qmamas~qmpul ru tkrawn sa salaw lawzi. suqun kwra' lga 'mukan na abaw guquh tay babaw ru 'pxan na btunux ka ppsbuq na ttbihi', ru trhgan 'mumuk na abaw bgazyaw ru bhlan na snyu ka izyat nya' insngya' qu nqwaq na salaw. hmzinas qutux bzyacing lga ana in_gyutun maniq la. izyat nanak tbihi' qu baqun qmamas, ana tawpu' ga blaq qmasan uzi. blaq balay sramat mami' qu qinmasan.</FORM>
        <FORM kindOf="standard">sawn qinmasan hiya' ga, msaysyaw qo pinmohi' ta' ttbihi' i~ ini' soqi maniq ro aki' bsyaq skon maha ta' ga, yasa qo motox ta' 'bgan na cimo' ro tkrawn sa salaw ini' ga t'loson, maha ni cikoy ga ana tkrawn sa btakan ga blaq ozi. min'aring ta' kbalay qinmasan ga inblayqon gmlaping ro smr'zyot kwara' qo qqmasan ta', ini' pglgi' 'roraw ro saysyop, ro inblayqon ptr'zyot mko sa bloko'. msinxal qo bnko tbihi' lga rpsan cimo' ro inblayqon qmpol 'mpox ro s'imaw na kakay, ro motox msboq qo tbihi'. ro pinkatan cimo' kwara' lga, in_gyoton tkora' mko sa qsahoy na salaw ini' ga t'loson. ro t'aring qmamas~qmpol ro tkrawn sa salaw lawzi. soqon kwra' lga 'mokan na abaw goqoh tay babaw ro 'pxan na btonox ka ppsboq na ttbihi', ro trhgan 'momok na abaw bgazyaw ro bhlan na snyo ka izyat nya' insngya' qo nqwaq na salaw. hmzinas qotox bzyacing lga ana in_gyoton maniq la. izyat nanak tbihi' qo baqon qmamas, ana tawpo' ga blaq qmasan ozi. blaq balay sramat mami' qo qinmasan.</FORM>
    </S>
</TEXT>