<?xml version="1.0" ?>
<TEXT id="Wiki_Atayal_hngawan_ryax" xml:lang="pwn" source="" copyright="" citation="" BibTeX_citation="">
    <S id="0">
        <FORM>hngawan ryax sawn maha hngawan ryax hya' ga, sni' na squliq maha phngaw kwara' qu Tayal ini' ptzyuwaw na qmayah maha qu kay' qani hya'. hngwan ryax qani hya' iy sraral hya' ga, bali maki' qu hngawan na Tayal hya', a nanak yaqu mczngsuy ghzyaq qu kayal qani ka maymaw balay ini' qbaq mtzyuwaw qu hngawan ryax naha' qani. babaw niya' lga, mwah lqu Thayluw lga, 'naras naha' kya lqu gaga' na musa' Rihay Kyokay hya' la. babaw niya' lawzi lga, nanu' yaqu mhngaw na pqwasan biru' na Laylaqi' ka sawn maha hngawal 'bagan squ hngawan qmisan qani, iy hngawan na qmisan hya' ga mutuw qutux balay Byacing, ga hngawan 'bagan hya' ga mutuw sazing Bycing kin bsiyaq ryax na hngawan naha' qani hya'. qutux lawzi qu sawn mutuw naha' shngaw ryax hya' ga, nanu' yaqu mhngaw na pinsmyan na plmukan qani, mucing sqani qu baqun maku' zyuwaw na sawn maha hngawan ta' qani.</FORM>
    </S>
</TEXT>
