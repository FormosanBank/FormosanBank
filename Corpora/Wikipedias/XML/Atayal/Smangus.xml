<?xml version="1.0" ?>
<TEXT id="Wiki_Atayal_Smangus" xml:lang="tay" source="Atayal Wikipedia, article: Smangus" copyright="CC BY-SA" citation="Smangus. (2025, May 05). In Wikipedia [Atayal]. https://tay.wikipedia.org/wiki/Smangus" BibTeX_citation="@misc{Wiki_tay_Smangus, title = Smangus, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/Smangus} }">
    <S id="0">
        <FORM kindOf="original">Smangus ga niya mki sku Sincik Keng atu Nahuy go, kwara sali buwan nya ga 38 buwan, 176 hi ku kwara s'uli tayan. s'uli tayan pinspngan Gyencumin ga 98% kyan ku 173 hi, binah ga, 'yat kahun sku pinspngan Gyencumin ga 2% kyan ku 3 hi nya. pinspung na linhuyan Gyencumin ga, Tayan 85%, Amis 1%, Paywan 2%, Bunun 1%, binah lihuyan s'uli 10%. maki qu ngasal bziran, ru kyokay. lalu' na qalang Smangus hya ga &quot;qalang na yaba' utux kayal&quot; uzi. Smangus hya ga cyux maki sa qalang rgyax na Nahuy squ Sincik, 1,500 meta qu kinqwagiq nya. Smangus ga Cyens syang Yufong cun te 14 ling ka llyung blblaq. 'Tayal kwara' qu cyux maki squ Smangus. cyux maki squ zzik balay rgyax qu Smangus, ru yaqih qu tuqi' nya, ru ini' wahi rengki', yasa sllwan ssquliq mha &quot;qalang mnkum&quot;, ru hiya qu cyux maki squ zzik balay rgyax na qalang ka kwara' qalang Gyencumin Taywan. ki'an cingay Yaya' qparung, ru wahan lmosay mita' mcisal llpung hogal. pzyang balay hopa' qalang cyux mksobih sa Smangus ga qalang Cikuto, ana ga aring Cikuto ga cyugal spung ryax phkngyan na'. rhzyal kki'an tay 'llaw na Smangus hya' ga rgyax krahu'. tay 'zil na Smangus hya' ga llyung. tay mkyahu' na Smangus hya' ga llyung. tay mkraya' na Smangus hya' ga rgyax krahu'. tay mkyahu' na Smangus hya' ga Cinsbu. tay 'zil na Smangus hya' ga Yuluw. giway rgrgyax qu qalang. cyux kwara' qhuniq balung rgyax. Maki squ Sincik cyu kyahu na syesan sanmay, gleng nya ga be'tux llyung tkacing, 1500 kongci qu kingwagiq nya. inkahul lalu' na rhzyal psgagay musa' hmkangi' kki'an qu kinbkisan na 'Tayal sraral ga, s'agal nya &quot;inrkyasan na rhzyal&quot;, &quot;lalu'na abaw&quot;, &quot;qsliq na inlungan&quot;qu pslalu'. m_yan qani pslau', maki squ trang nasa ka yaqih tuqi' ru si ryax m'iyuw ngasal kki'an ga, mutux rmaw 'Tayal musa' mulu ru mkal llpyung. Cinsbu ga qutux qs'un mu' wagi sasan, bwan wagi krryax, zbusux qu uraw na rhzyal. Mrqwang ga puqing qsya'. Habun ga be'nux na syaw llyung. &quot;Smangus&quot; qani ga lalu' na qhuniq Smangus. mutux maki sa rgyax na qalang Smangus, Mrqwang, Cinsbu qu qhuniq Smangus qani, zbusux uraw qu inhuqan abaw nya, sqaniq na qqsinu qu bebway nya, yasa qu ini' pkzyay ru s'unan qqsinu qu rhzyal nya, ru mwah tngasal maki sqani qu kinbkisan Mrqwang, ru qs'un nha mita' ga qhuniq Smangus qu cyux maki' sa ana inu'! yasa sllwan nha Smangus la! lalu' na Smangus qani ga, mtrasul hmbku' qu Smangus, ini' pskyut qqsinu ru zbusux qu uraw na rhzyal. mutux mciriq squ Knazi na qsyap qu Smangus sraral, m'gaga' uzi, yasa psru' r'ra' mlahang pinbaq wahan squliq squ qalang Smangus. maki na' Gipun, krahu' balay pintriqan nqu Smangus ki Mknazi mixan, suru zyuwaw qani lga, mbzyaq tmwang maki squ qalang Rahaw ka Sinlo cwen ka qalang Slaq ki Cyocuy qu 'Tayal na Smangus hiya. ubuy Cikuto. t'aring maki qu Gipun ga pintbcyan nya sa Tozyen Mkgogan ting Mrqwang bang, sumangusu-sha. rekisi Kawas 1999, tkyokay qu Smangus. Kawas 1979, maki renki' na Smangus. Kawas 1991, 'lwan qu Smangus senmu cyun. t'aring qu zyuwaw na lmosay. Kawas 1995, suqun kbalay kwara' tuqi' 'san na Smangus. Sraral ga, siki hmkangi' zmagal tmucing tuqi' qsya' ru, musa' tehuk qalang Cinsbu maki bziran ru pqwsan lelqqi'. kayal qalang smpung kinhrhur nya' ga 15℃. qmisan lga, hzyaq balay maki' te rgyax hiya'. ngasal knalay qhuniq ru rruma' qu skalay nha ngasal qu qalang Smangus, ktan ta' knalay na qnuniq ki rruma' ka ngasal 'Tayal sa qalang Smangus. kyokay maki 1 kyokay. tuqi' na gaga' qalang Y_hwe na qalang Smangus &quot;msqun mtzyuwaw qutux qalang&quot;qu qalang Smangu, s'agal nha gaga'na 'Tayal ru smi'mqeru'pu'ki cyugal hwe ka nonye, kongcen, wenhwa cyawyu, cingci, yenba, zensi, hwancing ziyuen, canting minsu pu', cyugal hwe ga canglaw hwe, sencyu bacan syehwe ru kongtong cinging tahew qu tuqi'glgan nha gaga'. ssquliq pinlpgan ppqbaqan pqwasan biru 'laqi' cikuy maki 1 pqwasan biru 'laqi' cikuy. pqwasan biru 'laqi' mrkyas tuqi 'san cyawtwong kwanci Kya qu canye tawlu kwanci nya qu tuqi' musa' smangus. Kwanci lutwan ga aring cu 60 syen 39.5K ka tuqi' qara' qalang Thyakan tehuk smangus. Kawas 2013 zmagal byacing mpusal mpitu' ryax tehuk mtzyu' byacing mpu zmagal ryax qu syentawcy. Kawas 2013 te mtzyu' byacing mpu mtzyu' ryax lga, phugun nya la! basu kisya' glgan ungat kisya' nya'. hmgiru lmosay 司馬庫斯神木 (Yaya Qparung) Qhuniq na Yaya Qparung ga &quot;qparung&quot;. Te sazing, te cyugal linpgan lalu' na yaya' qparung ga cyux maki sa Smangus. 司立富瀑布 (Tgliq Slibo) 司馬庫斯神木群 (Yaya Qparung): 神秘谷瀑布 (R'ra Minnanak Na Llyung) 生態公園 (Koraw Blaq Na Hiyal) 天空之城 (Mita Kayal) 夫妻樹 (Qegiy) spyangan na pinbahu Ubuy qqmayh qzimux</FORM>
        <FORM kindOf="standard">Smangos ga niya mki sko Sincik Keng ato Nahoy go, kwara sali bowan nya ga 38 bowan, 176 hi ko kwara s'oli tayan. s'oli tayan pinspngan Gyencomin ga 98% kyan ko 173 hi, binah ga, 'yat kahon sko pinspngan Gyencomin ga 2% kyan ko 3 hi nya. pinspong na linhoyan Gyencomin ga, Tayan 85%, Amis 1%, Paywan 2%, Bonon 1%, binah lihoyan s'oli 10%. maki qo ngasal bziran, ro kyokay. lalo' na qalang Smangos hya ga &quot;qalang na yaba' otox kayal&quot; ozi. Smangos hya ga cyox maki sa qalang rgyax na Nahoy sqo Sincik, 1,500 meta qo kinqwagiq nya. Smangos ga Cyens syang Yofong con te 14 ling ka llyong blblaq. 'Tayal kwara' qo cyox maki sqo Smangos. cyox maki sqo zzik balay rgyax qo Smangos, ro yaqih qo toqi' nya, ro ini' wahi rengki', yasa sllwan ssqoliq mha &quot;qalang mnkom&quot;, ro hiya qo cyox maki sqo zzik balay rgyax na qalang ka kwara' qalang Gyencomin Taywan. ki'an cingay Yaya' qparong, ro wahan lmosay mita' mcisal llpong hogal. pzyang balay hopa' qalang cyox mksobih sa Smangos ga qalang Cikoto, ana ga aring Cikoto ga cyogal spong ryax phkngyan na'. rhzyal kki'an tay 'llaw na Smangos hya' ga rgyax kraho'. tay 'zil na Smangos hya' ga llyong. tay mkyaho' na Smangos hya' ga llyong. tay mkraya' na Smangos hya' ga rgyax kraho'. tay mkyaho' na Smangos hya' ga Cinsbo. tay 'zil na Smangos hya' ga Yolow. giway rgrgyax qo qalang. cyox kwara' qhoniq balong rgyax. Maki sqo Sincik cyo kyaho na syesan sanmay, gleng nya ga be'tox llyong tkacing, 1500 kongci qo kingwagiq nya. inkahol lalo' na rhzyal psgagay mosa' hmkangi' kki'an qo kinbkisan na 'Tayal sraral ga, s'agal nya &quot;inrkyasan na rhzyal&quot;, &quot;lalo'na abaw&quot;, &quot;qsliq na inlongan&quot;qo pslalo'. m_yan qani pslao', maki sqo trang nasa ka yaqih toqi' ro si ryax m'iyow ngasal kki'an ga, motox rmaw 'Tayal mosa' molo ro mkal llpyong. Cinsbo ga qotox qs'on mo' wagi sasan, bwan wagi krryax, zbosox qo oraw na rhzyal. Mrqwang ga poqing qsya'. Habon ga be'nox na syaw llyong. &quot;Smangos&quot; qani ga lalo' na qhoniq Smangos. motox maki sa rgyax na qalang Smangos, Mrqwang, Cinsbo qo qhoniq Smangos qani, zbosox oraw qo inhoqan abaw nya, sqaniq na qqsino qo bebway nya, yasa qo ini' pkzyay ro s'onan qqsino qo rhzyal nya, ro mwah tngasal maki sqani qo kinbkisan Mrqwang, ro qs'on nha mita' ga qhoniq Smangos qo cyox maki' sa ana ino'! yasa sllwan nha Smangos la! lalo' na Smangos qani ga, mtrasol hmbko' qo Smangos, ini' pskyot qqsino ro zbosox qo oraw na rhzyal. motox mciriq sqo Knazi na qsyap qo Smangos sraral, m'gaga' ozi, yasa psro' r'ra' mlahang pinbaq wahan sqoliq sqo qalang Smangos. maki na' Gipon, kraho' balay pintriqan nqo Smangos ki Mknazi mixan, soro zyowaw qani lga, mbzyaq tmwang maki sqo qalang Rahaw ka Sinlo cwen ka qalang Slaq ki Cyocoy qo 'Tayal na Smangos hiya. oboy Cikoto. t'aring maki qo Gipon ga pintbcyan nya sa Tozyen Mkgogan ting Mrqwang bang, somangoso-sha. rekisi Kawas 1999, tkyokay qo Smangos. Kawas 1979, maki renki' na Smangos. Kawas 1991, 'lwan qo Smangos senmo cyon. t'aring qo zyowaw na lmosay. Kawas 1995, soqon kbalay kwara' toqi' 'san na Smangos. Sraral ga, siki hmkangi' zmagal tmocing toqi' qsya' ro, mosa' tehok qalang Cinsbo maki bziran ro pqwsan lelqqi'. kayal qalang smpong kinhrhor nya' ga 15℃. qmisan lga, hzyaq balay maki' te rgyax hiya'. ngasal knalay qhoniq ro rroma' qo skalay nha ngasal qo qalang Smangos, ktan ta' knalay na qnoniq ki rroma' ka ngasal 'Tayal sa qalang Smangos. kyokay maki 1 kyokay. toqi' na gaga' qalang Y_hwe na qalang Smangos &quot;msqon mtzyowaw qotox qalang&quot;qo qalang Smango, s'agal nha gaga'na 'Tayal ro smi'mqero'po'ki cyogal hwe ka nonye, kongcen, wenhwa cyawyo, cingci, yenba, zensi, hwancing ziyoen, canting minso po', cyogal hwe ga canglaw hwe, sencyo bacan syehwe ro kongtong cinging tahew qo toqi'glgan nha gaga'. ssqoliq pinlpgan ppqbaqan pqwasan biro 'laqi' cikoy maki 1 pqwasan biro 'laqi' cikoy. pqwasan biro 'laqi' mrkyas toqi 'san cyawtwong kwanci Kya qo canye tawlo kwanci nya qo toqi' mosa' smangos. Kwanci lotwan ga aring co 60 syen 39.5K ka toqi' qara' qalang Thyakan tehok smangos. Kawas 2013 zmagal byacing mposal mpito' ryax tehok mtzyo' byacing mpo zmagal ryax qo syentawcy. Kawas 2013 te mtzyo' byacing mpo mtzyo' ryax lga, phogon nya la! baso kisya' glgan ongat kisya' nya'. hmgiro lmosay 司馬庫斯神木 (Yaya Qparong) Qhoniq na Yaya Qparong ga &quot;qparong&quot;. Te sazing, te cyogal linpgan lalo' na yaya' qparong ga cyox maki sa Smangos. 司立富瀑布 (Tgliq Slibo) 司馬庫斯神木群 (Yaya Qparong): 神秘谷瀑布 (R'ra Minnanak Na Llyong) 生態公園 (Koraw Blaq Na Hiyal) 天空之城 (Mita Kayal) 夫妻樹 (Qegiy) spyangan na pinbaho Uboy qqmayh qzimox</FORM>
    </S>
</TEXT>