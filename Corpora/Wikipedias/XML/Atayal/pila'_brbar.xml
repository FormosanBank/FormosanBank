<?xml version="1.0" ?>
<TEXT id="Wiki_Atayal_pila'_brbar" xml:lang="pwn" source="Paiwan Wikipedia, article: pila'_brbar" copyright="CC BY-SA" citation="pila'_brbar. (2024, December 07). In Wikipedia [Paiwan]. https://pwn.wikipedia.org/wiki/pila'_brbar" BibTeX_citation="@misc{Wiki_pwn_pila'_brbar, title = pila'_brbar, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pila'_brbar} }">
    <S id="0">
        <FORM kindOf="original">ingat pila bhgun sraran hga, pila lban / pila' brbar baqun balay na ssquliq. qutux brbar nanak qu pila. thuyay maziy nniqun, glgan. ru baqun maziy ngasal uzi. te qsu balay hga, si giway p'iyuw qaya qu ssquliq. yan muya cikay guquh na squliq ru bih ngasal nha pmuhi cikah pngran . yasa baq p'iyuw pinbahuw qu lhga. muci qani lga, piyux llamu' nniqun ta kwara la. muci qani ga, ini' 'llaw uzi. m_yan muya piyux balay guquh na squliq. aki nyux mnglung 'myuw qutux hanray ki ppqlcing. ana ga, ini' soya pzyux guquh qu ppqlcing. hrhil qu llungun nya hiya. muci yasa lga, ini' baqi p'iyuw hga hiya lru. nanu yasa s'agal nha qaxa ru king, kong p'iyuw nqu ssquliq. nanu qani pila na qsu wayal. kincipoq balay qu king ru kong. iyat skongat nerang nya. yasa qu galan ta bbiran pila. aki nyux mosa lmosay twahiq ru ini' ga, pbaziy hmit na ngasal. iyat 'llaw hangal pzyux balay na king. nanu yasa kbalay pila lban / pila' brbar nha nanak qu qutux qutux qalang. galan nha pila bbiran na qalang. aki snhyun squliq kwara squ knalay sebu' nqu pila lban / pila' brbar iyat msbah yan lxan brbar. qsu wayal na sebu' kbalay pila lban / pila' brbar ga, si ga spngun nha snku squ king . ru kyalun sebu' qu ssquliq. ana knwan baqun mamu 'myuw pila lban qu king. 1971 kawas. krahu mrhuw na Amirika' Niksn kmal mha. kbalay pila Amirika' ana ini' spngi snku na king. iyat yugun pila Amirika' qu king. zyaw qani ini' khotaw snhi na ssquliq squ kbalay pila lban sebu'. nanu yasa snhyun ssquliq qu sebu'. baqun maziy nnanu qaya qu pila. snhyun ssquliq qu sebu' lga, snhyun nha balay qu krahu na ginko uzi. syakay na misuw. iyat ckaw pila lban / pila' brbar nanak qu ssquliq. baq ckaw snhyun ggalan krryax uzi. snhyun ggalan ga "pila gomu" son nha. krangi' nha pila ckaw. baha hmswa snhyun na ssquliq qu bnrwan nqu ginko .</FORM>
        <FORM kindOf="standard">ingat pila bhgon sraran hga, pila lban / pila' brbar baqon balay na ssqoliq. qotox brbar nanak qo pila. thoyay maziy nniqon, glgan. ro baqon maziy ngasal ozi. te qso balay hga, si giway p'iyow qaya qo ssqoliq. yan moya cikay goqoh na sqoliq ro bih ngasal nha pmohi cikah pngran . yasa baq p'iyow pinbahow qo lhga. moci qani lga, piyox llamo' nniqon ta kwara la. moci qani ga, ini' 'llaw ozi. m_yan moya piyox balay goqoh na sqoliq. aki nyox mnglong 'myow qotox hanray ki ppqlcing. ana ga, ini' soya pzyox goqoh qo ppqlcing. hrhil qo llongon nya hiya. moci yasa lga, ini' baqi p'iyow hga hiya lro. nano yasa s'agal nha qaxa ro king, kong p'iyow nqo ssqoliq. nano qani pila na qso wayal. kincipoq balay qo king ro kong. iyat skongat nerang nya. yasa qo galan ta bbiran pila. aki nyox mosa lmosay twahiq ro ini' ga, pbaziy hmit na ngasal. iyat 'llaw hangal pzyox balay na king. nano yasa kbalay pila lban / pila' brbar nha nanak qo qotox qotox qalang. galan nha pila bbiran na qalang. aki snhyon sqoliq kwara sqo knalay sebo' nqo pila lban / pila' brbar iyat msbah yan lxan brbar. qso wayal na sebo' kbalay pila lban / pila' brbar ga, si ga spngon nha snko sqo king . ro kyalon sebo' qo ssqoliq. ana knwan baqon mamo 'myow pila lban qo king. 1971 kawas. kraho mrhow na Amirika' Niksn kmal mha. kbalay pila Amirika' ana ini' spngi snko na king. iyat yogon pila Amirika' qo king. zyaw qani ini' khotaw snhi na ssqoliq sqo kbalay pila lban sebo'. nano yasa snhyon ssqoliq qo sebo'. baqon maziy nnano qaya qo pila. snhyon ssqoliq qo sebo' lga, snhyon nha balay qo kraho na ginko ozi. syakay na misow. iyat ckaw pila lban / pila' brbar nanak qo ssqoliq. baq ckaw snhyon ggalan krryax ozi. snhyon ggalan ga "pila gomo" son nha. krangi' nha pila ckaw. baha hmswa snhyon na ssqoliq qo bnrwan nqo ginko .</FORM>
    </S>
</TEXT>