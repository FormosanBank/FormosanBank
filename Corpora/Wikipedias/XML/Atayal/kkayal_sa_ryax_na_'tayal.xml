<?xml version="1.0" ?>
<TEXT id="Wiki_Atayal_kkayal_sa_ryax_na_'tayal" xml:lang="pwn" source="Paiwan Wikipedia, article: kkayal_sa_ryax_na_'tayal" copyright="CC BY-SA" citation="kkayal_sa_ryax_na_'tayal. (2024, November 18). In Wikipedia [Paiwan]. https://pwn.wikipedia.org/wiki/kkayal_sa_ryax_na_'tayal" BibTeX_citation="@misc{Wiki_pwn_kkayal_sa_ryax_na_'tayal, title = kkayal_sa_ryax_na_'tayal, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/kkayal_sa_ryax_na_'tayal} }">
    <S id="0">
        <FORM>Kkayal sa qutux ruax ryax na 'tayal hya sawn naha' qutux ryax hya' ga, sazing qu mcka' kkayal, qutux ga qlyan, qutux ga gbyan. qlyan hya' ga aring mayzbuq ru mhtuw wagi' ru kryaxan ru gaygbyan , yaqani qu sawn maha qlyan. gbyan hya ga, aring sa mzyup suruw na rgyax qu wagi' ru kska' bzngi' ru tayhuk slwan qani qu sawn maha gbyan. mayzbuq hya ga, aring min'aring tlapaw qu kayal ru mucing sa htgan wagi' ga yasa qu sawn mayzbuq. sasan hya ga, aring slwan qu kayal ru mkaraw wagi', ru zik kryaxan, ru kska' kryaxan ga yasa qu sawn maha sasan. babaw kinryax hya lga, aring kinryax lru msrihaw wagi' yani qu sawn maha babaw kinryax. ru htagan wagi' ru mzyup balay waqi' lga, yasa qu sawn maha gaygbyan la. mlhngan hya' ga, aring smsman ru kgbyan , ru pp'abi' , ru kska' bzngi' , ru min'aring mqwas ngta', minpusal mqwas ngta', ru mintaytzyul mqwas ngta', nanu' yaqu mintaytzyul mqwas ngta' lga, yasa qu mmawsa' qmayah lqu 'tayal la.</FORM>
    </S>
</TEXT>
