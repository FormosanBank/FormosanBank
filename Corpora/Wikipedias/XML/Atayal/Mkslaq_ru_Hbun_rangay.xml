<?xml version="1.0" ?>
<TEXT id="Wiki_Atayal_Mkslaq_ru_Hbun_rangay" xml:lang="tay" source="Atayal Wikipedia, article: Mkslaq_ru_Hbun_rangay" copyright="CC BY-SA" citation="Mkslaq_ru_Hbun_rangay. (2025, May 05). In Wikipedia [Atayal]. https://tay.wikipedia.org/wiki/Mkslaq_ru_Hbun_rangay" BibTeX_citation="@misc{Wiki_tay_Mkslaq_ru_Hbun_rangay, title = Mkslaq_ru_Hbun_rangay, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/Mkslaq_ru_Hbun_rangay} }">
    <S id="0">
        <FORM kindOf="original">Mkslaq ru Hbun rangay rekisi Sa kawas thelu ka 17 ga, tqrgun na Gipun quw qalang Basu' rasun niya' squw qalang Rahaw qaniy, kya qutux gluw nkis hya ga, wal si usa squ ki'a wal sa spayat kiro meta kin twahiq ka kraya' na Sirak, Slaq sawn nha' qu rhzyal qasa. qalang qani hya ga aring sa kawas thelu ga 19, cyugal qalang pintgqun mgqutux qalang, hga qani ga tesuru ga llyung, Batul, ru Uraw, yasa qu sawn nha Hbun Rangay. srraral ga msbuq qu rhzyal qanni ru cingay balay qu pinuya naha pagay, nanu yasa qu Mkslaq son nha; qutux uzi ga hlahuy na Petlaman ga, yasa qu son nha qalang na yapit, 1400 syak kinwagiq nya, giway qparung utux cyux ms'rux kya. yani qu pizyang rgyax na Mkslaq ru Hbun rangay. Petlaman ga sllwan nha mha &quot;zik na takuk qbhniq&quot; uzi. 1748 syak kinwagiq nya. ppzi'an &quot;Gong pitan&quot; lalu na pitung s'agal nha lalu na 'tayal, qsya aring squ wagiq si bu' sa sakaw btunux, ini baqiy sa pira kbhul kawas snbwn nya ru nyux nya pzitan qutux pitung, nanu yasa qu sllwan nha mha &quot;Gong Pitan&quot;. Qalang Mkslaq ga te kraya ga cyux te htgan wagi, te kyahuw ga cyux sa te ghzyaq na. qalang. Mha qmuzit su turuy ga, mzyup squ Guqoh lga, si gluw squ tuqiy na 120 Sen. taw, tehuk su hungu Mkslaq tehuk tuqiy 58 syan ru mzyup sa qalang Mkslaq la. Mha. mluw su basu ga, aring Cikutaw mluw glgan basu Sinciku, mttaq sa Hbun rangay.</FORM>
        <FORM kindOf="standard">Mkslaq ro Hbon rangay rekisi Sa kawas thelo ka 17 ga, tqrgon na Gipon qow qalang Baso' rason niya' sqow qalang Rahaw qaniy, kya qotox glow nkis hya ga, wal si osa sqo ki'a wal sa spayat kiro meta kin twahiq ka kraya' na Sirak, Slaq sawn nha' qo rhzyal qasa. qalang qani hya ga aring sa kawas thelo ga 19, cyogal qalang pintgqon mgqotox qalang, hga qani ga tesoro ga llyong, Batol, ro Uraw, yasa qo sawn nha Hbon Rangay. srraral ga msboq qo rhzyal qanni ro cingay balay qo pinoya naha pagay, nano yasa qo Mkslaq son nha; qotox ozi ga hlahoy na Petlaman ga, yasa qo son nha qalang na yapit, 1400 syak kinwagiq nya, giway qparong otox cyox ms'rox kya. yani qo pizyang rgyax na Mkslaq ro Hbon rangay. Petlaman ga sllwan nha mha &quot;zik na takok qbhniq&quot; ozi. 1748 syak kinwagiq nya. ppzi'an &quot;Gong pitan&quot; lalo na pitong s'agal nha lalo na 'tayal, qsya aring sqo wagiq si bo' sa sakaw btonox, ini baqiy sa pira kbhol kawas snbwn nya ro nyox nya pzitan qotox pitong, nano yasa qo sllwan nha mha &quot;Gong Pitan&quot;. Qalang Mkslaq ga te kraya ga cyox te htgan wagi, te kyahow ga cyox sa te ghzyaq na. qalang. Mha qmozit so toroy ga, mzyop sqo Goqoh lga, si glow sqo toqiy na 120 Sen. taw, tehok so hongo Mkslaq tehok toqiy 58 syan ro mzyop sa qalang Mkslaq la. Mha. mlow so baso ga, aring Cikotaw mlow glgan baso Sinciko, mttaq sa Hbon rangay.</FORM>
    </S>
</TEXT>