<?xml version="1.0" ?>
<TEXT id="Wiki_Atayal_Lebanon" xml:lang="pwn" source="" copyright="" citation="" BibTeX_citation="">
    <S id="0">
        <FORM>(Lebanon) Lipanen Zyaw na sraral (kinbkian) Lipanen sraral ga sgmbang mha Lipanen qalang zyuwaw na sraral iyal. lalu nqu qani ga maki sa glengnqu mpusal magal mpusal cyugal kimhgan na biru Aypula. maki sa gleng na sazing kawas ga. squliq nqu Fenici rima cintqalang mqyanux sa rhyal qani la. misu qani ga tbiran nqu cipoq nniqan. krryax ktan qu kahul kinblay nqu uraw cipoq na squliq Fenici. squliq na Fenici ga te qutux gleng maki sa Feco nqu mincu ka psmsun zyuwaw nqu qasu ru kbalay biru nqu Fenici. sraral ga koka nqu Lipanen ga minnaki cingay balay nqu utux qparung. yany qani krahuw nqu qhoniq ga wiway lingay nqu koka ga galan nha pkbalay qeqaya ru nenanu na zaylyo nha. ana nyux mgegay qu minsbiru na koka Lipanen qani ga skahul sa Sesyo baqun mita la babaw nqu qolang Romatiko qu Lipanen ru kbalay squ maki sa babaw rhyal ga hopa babal qu lalu nya ka Parlpakesenmyaw.Sinmyaw qani ga maki sa cinbwanan ga nyux nha blequn lmahang ru spyang hopa nqu kinraral na Roma te qutux sinblang pinkbalay na Sraral na ngngayan. baha hmswa koka Lipanen qani ga nyux maki sa ptriqan nqu 'wahan tuqi na YaFeOco cyugal na qalang hopa, nanu yasa cingay babay llamu nqu minncu minpqol sa rhyal nqu Lipanen. minpssyugan lmahang nqu Ayci,Yasu,Papilun,Pos,Roma. mpitu tehuk sa mopuw mtzyu kinmhgan nqu cinringan ga ron na Alapo na hebang kawas qutux seng magal kbhul mopuw pitu ga qinnolang nqu 'Tumantiko. babaw nqu pintriqan na cunbwanan lga. spklahng nha sa Fako nanu yasa ron na Fako ru pklahng nha Siliya na rhyal. te sazing pintriqan na cunbwanan. kawas qutux seng mqeru kbhul mpatul qutux ru mtzyu byacing. hetay nqu Inko kinragan nqu zizyu na hetay Fako qmol sa Teko Naswe ka ungat kenli n a sefu Wesi Fako nqu mtlokah na kinhangan nqu koka Lipanen. kawas qasa mopuw qutux byacing. ptke qu zizyu na hetay Fako tmasoq ka pinklahang nha qu Lipanen ru hapyo mha ptbuci nanak la. kawas qutux seng mqeru kbhul mpatul cyugal ru mopuw qutux byacing mpusal sazing ryax. koka nqu Lipanan ga mgay squ pinklahang nqu Fako ptke mha ptbuci la. psrux mha Lipanen lnhoyan na koka. kawas qutux seng mqeru kbhul mpatul mtzyu ru mopuw sazing byacing. hetay na Inko,hetay na Fako wayal mge sa koka na Lipanen. kawas qutux seng mqeru kbhul mpitu magal mpayat byacing. mciriq qu Lipanen na cyorokay ki Islangcyaw sazing sinnhen qani. Syiliya kahul sa kawas qutux seng mqeru kbhul mpitu mtzyu ru mopuw byacing taring maki sa Lipanen pkian nya kya hetay. kmraw koka nha ka Zencutan na qinbuyang nqu linhoyan. koka nqu Iserek ga kinlahang nya qu kura mkilux na Lipanen kya cikay ryax wayal nha ptqehun. kawas qutux seng mqeru kbhul mspat mqeru ru mopuw byacing lga. In,ci sazing Giin blaq pinkyalang mpkal ru mpbiruw nqu Taifu ptaring mqasu son mha sefu nqu kenli. kawas qutux seng mqeru kbhul mqeru pgan. tmasoq qu zik na koka pintriqan na Lipanen. kawas sazing seng ru magal byacing payat ru mpusal mtzyu ryax. koka Syiliya magal sa pinspngan nqu Linhko. kahul sa Lipanen phtuy htay nya la. tmasoq mpusal mqeru kawas ka minkansyo nha kokav nqu Lipanen qani. kawas sazing seng ru mtzyu byacing mpitu mopuw sazing ryax. Iserek ki Lipanen nqu Zencutan ptciriq. byacing mspat mopuw payat ryax. Iserek ki Lipanen nqu Zencutan smwal powah sa Linhkong nqu Anlihwe na te qutux seng mpitu kbhul ru qutux na pinspung. sazing koka qani ga mtpru la. kawas sazing seng ru mqeru byacing mtzyu ryax mpitu. koka Lipanen qani ga msenkyo nqu te mopuw payat Ihwe senkyo. Saate.Halili cintama na mrhuw sa mopuw byacing ru ryax mqeru msqutux sa giqas linhoyan. Tili kian koka nqu Lipanen qani ga nyux maki sa te byaqan wagi Ya nyux bih nqu Ticunhay kya qu sazing kbhul mpusal magal kongli na qinryuxan na syaw umi. maki sa te htgan wagi ru kura ghyaq ga 'mubuy sa Syiliya kura mkilux lga 'mubuy sa Iserek koka Lipanen ru Syiliya qes na qinryuxan nha ga cyugal kbhul mpitu pgan magal konli (sazing kbhul mtzyul inli 233) koka Iserek ru koka Lipanen qes na qinryuxan nha ga mpitu pgan mqeru konli (mpatul mqeru inli). maki sa koka na Iserek qolang nha Kelangkawti kya qutux rhyal ga ron na koka Syiliya maki qu pinsyung nha ka Sepanungzan. ana ga qes nha ga nyux pspung sa Linhko la. Inkyasan nqu rhyal na koka Lipanen qani ga rrgyax. nanak nyux sa qinruzyux nqu syaw na umi ka rhyal na uruw Peka ga b'nux cikay. maki sa qalang qani ga son maha pinbahuw nqu Nogyo ga blaq balay kayal nqu Lipanen ga gluw na Ticunhay qmisan gahrhul ru msl'uy. 'bagan lga mkilux ru mtkzay la. qinlwaxan na qutux kawas ga mqeru kbhul hawmi. qinlwaxan nqu rgyax ga sazing seng hawmi maki sa wagiq na qalang ga mtltuw iyal kya ruma ga qmsan ga hopa balay qu hlaqi nya. skita pspung lingay na qalang ga. koka Lipanen qani ga qutux kawas qinlwaxan nya ga. hopa balay koka Lipanen nqu te hygan wagi ru kura ghyaq ga kya ruma nqu qalang ga baha hmswa ga te byaqan nqu wagi ga nyux qwayal nqu rgyax ka kahul sa Ticunhay nqu qwalax ru yulung cipoq qu qinlwaxan nya la. kinraral nqu koka Lipanen qani ga. nyux maki cingay qu lalu na hlaqi na qparung sa hlahuy. manzyu nqu koka nha ga nha syun kk'ma. ana ga minpira pira kinmhgan hlaqi nqu qparung mtbazi psplang nya pila lru ungat qu koka nqu kinhbuzyu hlaqi qparung nqu minnaki nanak. wayal ungat kwara qu hlaqi nqu qparung. Psmsun zyuaw na binah koka koka nqu Syiliya ru koka Lipanen nqu pinsrangi nha ga mnanak cikay. maki ryax nqu 'Tumantiko mgluw mha hopa nqu Siyliya qalang qinryuxan nya ga cyugal kbhul mzimal kawas mopuw mqeru kinmhgan ga Lipanen Malungcyawpay ru Teluzcyawpay mpciriq. 'Tuman Turlci maki sa Fako na pinnhut galang nya Lipanen ga pkahang qu Citucyaw maki a qalang rgyax na Cyawci ki Siyliya msgagay. masoq mpciriq lga. khangan nqu Fako qu koka Lipanen. Siyliya ga khangan nqu Inko. kawas qutux seng mqeru kbhul ru mpusal Linhko ga spklahang nya Fako qu koka Siyliya,koka Lipanen. sazing koka qani ga mtbuci sa kawas qutux seng mqeru kbhul ru mpatul qutux ru kawas qutux seng mqeru kbhul ru mpatul cyugal. koka Siyliya qani ga iniswal qu inlungan nha mha mtbuci qu Lipanen qani. kinnta nha ga ron nqu koka Siyliya na rhyal. Trang mciriq qu koka nqu Lipanen ga cyugal. magal mang koka Siyliya heay nqu wese Alapo mzyup sa Lipanenpkahang squ lingay na koka na sinblayan. lmahang koka nqu Lipanen llamu nqu Cusyun na kibaq na qinnxan. sqhut nha sa ptyaqih sa qinxan na koka. sqhut nha sa koka Iserek mwah mzyup sa Lipanen. maki sa Lipanen ga psrux nanak ka pklahang na rngu. Phtun nha sa Lipanen. kawas qutux seng mqeru kbhul ru mspat mqeru. koka Lipanen na llamu linhoyan ga mpbiru TaIfu pinnkal hetay na koka Siyliya minnaki sa koka Lipanen ga mtggyut mgay la. koka Lipanen nqu Citutu mtlokah hantay sa hetay na koka Siyliya. hetay na koka Siyliya ptke maha sefu nqu na kinnraw lmahang koka Lipanen na psrun kinblaq. kawas qutux seng mqeru kbhul mqeru pgan qutux byacing magal mpbiru Lipanen,Siyliya mprraw na keyak byacing mqeru mpbiru lozi sinblayan nqu keyak kite mha koka Siyliya ga Lipanen sinblayan nqu sekini ru gimu nha mha ni Lipanen kya koka mwah tglaq lga. koka Lipanen hinkangi sa Siyliya na rnaw. koka nqu Siyliya qinruxan ini ptnaq koka Lipanen psrux sa msblaq. Siyliya mha koka Lipanen sinulax nqu koka Fako. kawas sazing seng ru magal sazing byaqcing. koka Lipanen nqu gleng na thoki Halili ga wayal nha kutan. koka nqu Siyliya ga pinnhut sa Koci. tmasoq maki sa koka Lipanen mpusal mqeru kawas kinnan nqu hetay. kawas sazing seng ru mspat mopuw byacing ru mopuw magal ryax. Koka na Siyliya ki koka na Lipanen maki sa Tamaske mpbiru sa linhoyan nqu kongpaw. psrux sa zyuwaw nqu pinsblaq na koka. Palestan kawas qutux seng mqeru kbhul mzimal mspat. Cingay mqzinut nqu squliq mwah sa koka Palestan. slaxan na Alapo na lungan. koka nqu Lipanen na Muslin snha ma cingay qu squliq myan. aki lmaqux Citutu maki cingay qu kenli na sefu ru phtuw sa ptyaqih nqu zyuwaw pqolang nha qu kenli nha. ragan phtun nqu hetay na Amerika qu sefu. koka Palestan mtgih nqu linhoyan. kawas qutux seng mqeru kbhul mpitu pgan. nha Cung pu kahul sa Yuetan sbahun nha sa Lipanen. minpira hminas pkrayes musa ptyaqih sa koka Iserek na kura ghyaq. nanu spunt nha sa Citutuw ga aki sqhut na sefu na Lipanen. Palestan ptgha nqu koka Lipanen na tska nha ga maki qu mluw sa Muslin. kawas qutux seng mqeru kbhul mpitu pgan magal. koka na lipanen msyaqih qu koka nha nanak baha hmswa ga nyux maki sa koka nqu Muslin na bih ru Palestan ki Citutuw na bih. Pintriqan na Citutuw na bih. kawas qutux seng mqeru kbhul mqeru pgan qutux lga tmasoq la. nanu yasa ga memaw mhoqil na squliq ga mopuw payat mang ru wayal mgsyaw qu pira kbhul okqUSD psplang nqu pila. Linpgan nqu squliq koka Lipanen spyang mincu ga Alapo hwa nqu squliq Lipanen (cingay squliq nqu sraral na Fenici ru squliq nqu Alami na kinbahan). maki mqeru pgan magal . binah na sinhiCiyuw cuncyaw na squliq Yameniya maki payat . binah llamu na minsyu ga qutux . koka na Lipanen ke nqu ga Alapo. hminas ke nqu Fako ru Ke nqu Inyi. kawas sazing seng ru mspat linpgan. koka na Lipanen kwara linpgan nasquliq ga mpayat kbhul ru mopuw. (ini lpgi qu mcinqalang sa koka na Lipanen linpgan ga mzimal mang ka Palestan nqu Alapo na mqzinyut. Smka na squliq nyux maki sa Pelute ru koka na Lipanen ru koka Lipanen na sazing qalang na rgyax smka mtzyu sa binah na mtzyu qalang. Misu na koka na Lipanen maki sa qani ga Citutuw mpatul Muslin pkaki sa mzimal payat . Teluzcyaw pay maki mpyat.mtzyu . Baha hmswamincu cuncyaww na mwubu ru pira kawas minciriqkoka nh nanak. koka na Lipanen maki sa cinbwanan maki sa binah koka mspila na squliq slaqux nha ku maki sa koka nha nanak. maki sa binah squliq na koka na Lipanen ga cingay qu Citutuw cingay balay mspilamaki sa cinbwanan qani ga mtbazi nqu squliq gaqutux seng ru magal kbhul mang. spyang nyux maki sa Meco,Oco,Feco ru syaw na umi na koka. cingay balay ga glung nqu Lipanen psyubay. cipoq squliq Hwa maki sa koka na Lipanen. Lebanon hya' ga cyux maki' tay 33 50 N, 35 50 E na Aziya' syuw. kwara' kinghciyan niya' 10,400 sq km (maki' tay 170ginkgan kin wahci') (kinwhci' niya' ga 10,230 sq km , kinwhci' na lawsayan wsilung hya' ga 170 sq km) Kinkhmayan kwara' squliq hya' ga 6,237,738. Pinbcyan naha' sni' naha' rhzyal hya' iy pqmahun hya' ga 63.30 , lhlahuy hya' ga 13.40 , sni' naha' sa pptzyuwaw sa bzinah hya' ga 23.30 . spzyang qalang na Kokka' spzyang naha' krahu' qalang hya' ga Beirut. snyan kinramat inlungan na Kokka' snyan kinramat inlungan na Kokka' hya' ga 22 na tay mawpuw qutux byacing na qutux kawas. mrhuw Kokka' mrhuw Kokka' ta' misuw hya' ga Michel Aoun, aring ryax 31 squ byacing tay 10 sa kawas 2016 lga, musa' spazyang balay ms'rux kya la. </FORM>
    </S>
</TEXT>
