<?xml version="1.0" ?>
<TEXT id="Wiki_Atayal_Gaga_tmqulih漁撈方式" xml:lang="tay" source="Atayal Wikipedia, article: Gaga_tmqulih漁撈方式" copyright="CC BY-SA" citation="Gaga_tmqulih漁撈方式. (2025, May 05). In Wikipedia [Atayal]. https://tay.wikipedia.org/wiki/Gaga_tmqulih漁撈方式" BibTeX_citation="@misc{Wiki_tay_Gaga_tmqulih漁撈方式, title = Gaga_tmqulih漁撈方式, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/Gaga_tmqulih漁撈方式} }">
    <S id="0">
        <FORM kindOf="original">作者: 林純桂/素伊多夕/方瑞玉 Tayal sraral magal qulih qani ga cingay llamu nya, mzi'a nqu tmuba, mu', smi sruyu, qmlih qulih, sqruw ini ga psabu…piyux balay lamu nya, ini ptnaq kwara, nanu anay maku skayal cikay qu muciy nanu magal qulih qu Tayal. mu' qulih qani hiya ga strang nha 'bagan musa mu', lingay na mtzyu byacing tehuk squ mqeru byacing. maki sa yahu tgliq ru mtrayas ga yaba qu qulih nya, yaba na qulih hiya ga ini aki sa lhmyaq ru mhway na qsya. nanu yaqu byaqan nqu tgliq zik na btunux ga, motu kya qu yaba na qulih balay ka mkux. mu' qulih qani ga ini bu' squ cikuy, mha ni piyux hi mu ga psyugan nha mu', baha hmswa mhit suna zik qsya, ru m'uy balay, hiyaq uzi, nanu wi mwah pbu wagi, mhngaw cikay mbasaw lga musa mu lozi. mu' qulih qani ga ana qutux hi musa, ana ga msbes sazing cyugal hi mgluw ga blaq. mha ni maki qu lhuyal smqas qalang ga mplawa msqun musa, nanu qutux lahuy mgluw musa lga mspat mpuw hi, ana ini bu' saxa nha ga, blaq qu qsliq gmluw mzwi. sraral ungat qu kita zik qsya na misuw qaniy ga, s'agal nha garas ru qlcing kbalay, ru syugun nha gasil. mu' quliq lga squzi' nha gryung,ru syun sa babaw qsya nanu baqun mita qulih maki zik qsya, ming s'su bbu' qulih qaniy qu sbu' nha, bun qu qulih lga sr'un nha qba magal, baha hmswa ungat waqit nya qu s'su qasa. misuw qani maki qu qeqaya bbu' qulih lga, yaba qu pincyawgan nya la. mu' qulih qani ga strang nha mhngan, baha hmswa mhngan ga mwah mhngaw sa syaw qu qulih 'law balay bun. . 二,sruyu qulih hopa qu nqwaq na sruyu hiya, smi sruyu ga pkron squ te kyahu qu nqwaq nya, baha hmswa qulih ga mkura yatux lmuhu, nanu 'law balay mzyup zik na sruyu, mzyup lga ini thuyay mhtuw la, qulih cipoq ga thuyay mhutuw. kinsuxan nya mwah mlaw sruyu qu Tayal, galun nha qu sruyu ru stukun nha mma, nanu llaqi mwah rmaw mamu qulih uzi. maki uzi qu sruyu kiyap kbolung, sqruw nha masut, nanu mzyup kya qu kbolung. maki uzi qu qalang Tayal ga sksos nha paqi ru sqzyaq nha menxung nanu sokan balay, ini ga paqi ka ngahi ttahun nha sokan balay. psabu qani hiya ga, qqaya agal qulih nqu Tayal sraral, Tayal hiya ga tminun nanak, swa san psabu ga baha hmswa , musa smabu squ qulih, yasa san mha psabu, knwan musa psabu qulih qani ga, iya Taywan qani ga cingay qu behuy nya, msbehuy mqwalax hmor qu qsya llyung tmora qu qsya mutang kwara qu qsya llyung, kryax ga maki te ska qulih nya trang nasa ga qulih qani lga mgyay mwah syaw, baha hmswa trang hmor qsya maras qhuniq btunux naqi, maki ska qsya qu qulih lga, horun na qhuniq btunux mhuqil la. nanu yasa mwah mlqing squ syaw llyung mhuway cingay ini ga lelangu mwah motu kya, strang msbehuy Tayal lga strang nha yal qasa ru musa psbu la. kryax ga ini baqi smabu baha hmswa mtasaw qu qsya, ksobeh su lga mhgay qu qulih la. trang hmon msbehuy mutang qu qsya, mutu sa syaw qu qulih, ana mzyup qsya qu squliq ga, ini pgyay, baha hmswa nyux mutang qu qsya, yasa blaq nha musa psabu. psabu qani ga, sazing ruma mqhzyaw, qhyagan nha syun nha qhzyang, qutux qba ga qutux ruma, gyahan qu psabu qasa ru ringun kraya musa psabu squ qsya, cyux motu sa langu qu qulih qasa, minxan, minsazing pizyux qu qulih ga a su minpira ga, maki kwara, kruma, labang qu langu pizyux motu kya qulih ga minqutux su psabu ga, aw ini cyugal payat tncing. psabu qani ga kinqruyux nya ga, kmwa sazing qba qruyux nya, spngun ga maki cyugal kosyaq, trang tminun qu Tayal qani ga, squnun ga musa sazing kbhul msyaw roziq nya, binah nya ga qutux kbhul, sazing squnun lga sazing kbhul roziq nya la, nyutun nya tminun ru msqun lga nyutun nya hmit qu roziq nya siy tehuk squ sthay qutux roziq nya lga suqun tminun la. blequn slabang ga, cyugal hkuy nya sraral hiya ga, nuka qu tunun nha, syugun qu nuka, aring nya ga qthuy cikay, ru llyuw nya gak hi cikay san kya g aini qaniq iyal qsya, maki qu ugiq lga, yasa galan cinun nqu Tayal la, misuw qani lga, ungat iyal Tayal baq tminun la. qmlih qani ga gwayun nha sa mqara qu qsya nya, mzi'a nqu yaba na tunux qmhut mqara sazing qu tuqiy na qsya nya la, nanu moyaw ta squ 'law musa qmlih. Nanu qu ssu'unnha ga s'agal nha abaw bgayaw smu'ut, pragan bnaqiy ki btunux smru. Snaga mqapoh qyas lga, maki mma qu qulih ki kbolung, gyahan qu btunux ru lmun qu qulih bbolung la. qmliq qani ga msbes musa qu Tayal. maki uzi qu si giway pnep mokan, s'usa nha m'abi syaw llyung ru pnahu puniq si pinsasan. sm'su sqru qani ga, sgoyaw nha mblaq ki'an qulih, sm'su sqruw nep ga mzimal ini ga mtzyu pgan syun nha. skbalay nha ruma pqzyan nha ugiq ru nep, prasan baliq,ini prasiy baliq ga mklwa babaw qu sinqruw lga ini kaciy na qulih. Snaga nha pira tmucing ru xalun nha musa mlaw, cyux mlglaw qu sin'su ruma qasa lga,nanu cyux ciriq la. nanu musa mita mlaw ga sazing hi musa tqru ini ga cyugal hi psyugan nha, kruma ga, tizyu pgan sni nha lga, isu usa kraya kun taring sqani ru usa kyahu simu hiya muci kya pqasu. musa mlaw qulih qasa ga, kruma ga sazing cyugal nep nyux ciriq mokan nya, galun nha ru syun nha waya ru psyugan nha smi bisuw lozi, suqun nha pssyu kwara lga, mhngaw kwara ha, qutux gbyan qasa ga, kya minpayat musa mlaw mita, piyux qu nagal nha la, muci kya sqru hiya. baqun nha mita uzi ktan nha, mha nqu cyux tblaq cikay lga yasa qu syan nha boyaw sqru, ini nha say smi sbas balay qsya hiya wal si qluy kya ini ciriq qulih nya, si ga syun sa mmlux ru hmiq cikay na llyung ga ciriq. pnep mokan qani ga ini kzyup sa ska tunux ru namali(baliq) qani ga tlu mzyup squ tunux lga ini baqi skluw la, qhlun magal ga mskyut la. ana ga magal qulih ga baqun nha ini ga cyux qulih ungat qulih szwi nha cikay ru galun nha hetuw balay qani ga babaw sbehuy hopa gong ru mutang, tasaw lga yasa son sqru la. ini ga bisuw ru patung, misuw qani lga musa bazi khoryo la, ini ptnaq kwara ssi qutux qutux hi. pangkun hiya ga san sqru tlaqiy, nanu syun ga horyu ini ga bisuw thuy, ini ga bolung kruma ga patung uzi. pnep misuw hiya ga cipok, hopa raral hiya, cipok qani ga laqi kinbahan kwara la. pangkun raral hiya ga thuy hopa, raral ga nuka qthuy ru bleqan lmuhuw bisuw lru son ta sqru bih gong, ru ktan ta gong qahuy ga piyux tunux nya ga syun kya, yasa maki tlaqiy nya. ungat qahuy lga ana si say smi ga ungat nanu, ini ciriq uzi. nanu skangi nha silung hopa ru ana maki sbas ini ga hopa gong nya ga qahuy muciy lga, maki langu nya syun ta kya yasa ciriq tlaqiy nya la. pangkun hiya ga swa siy babaw sbehuy ga yasa uzyay ru ungat niqun nya lga helaw mhtuw mwah hkangi nniqun. yaqa ini sbehuy ga nyux siy tasaw krryax gong ga maki lingay piyux bolung, helaw tngi ru bolung niqun nya, sbehuy ru wahan smpux kwara nniqun, yasa mwah hkangi nniqun nya ru yasa helaw ciriq pangkun hiya. musa pnep qulih hiya ga nanu qu sqru nha ga bisuw, ini ga qlyan sasan ga lama qmihuy squ bisuw, khuyan nha ru syun nha sa takan, yasa ini pgiyay qu bisuw qani. tehuk llyung lga pnep, nep ga s'atuk ta bisuw, ana ga si ga mumuk qu nep qasa, ini su suqi mumuk lga cinkita lga baqun na qulih ru ini nya kaciy. nanu si ga bleqan balay smqruw. nep qani ga maki qu mari( baliq) nya ru maki qu boyaw nya, blaq balay qsliq qu pnep qani. si ga baq ta pnep, cyux kmat qu qulih lga, cyux si trux trux qu boyaw lga thwayun lmeliq, si su khlagiy meliq lga mt'alay uzi, kruma ga mgay qu qulih. son nha kya raral qu zyuwaw na pnep qulih qani hiya. ru musa pnep hiya ga ini abi kya, qlyan musa ru gbyan hazi lga mwah la, kya sazing ini ga zmagal hi msbes musa ini psinkwara. . 七,skari ru ami kari hiya ga babaw sbehuy ga sazing ryax ini ga mtasaw lga yasa musa skari la, ana ini sbehuy ga mhngan lga musa silung uzi, puniq qasa ga leqan mita, inu say skryan puniq sa, ini ta an skura bih bsilusng qasa ru an squriq muci, s'un su musa puniq lga baq mgyay ska ini ga m_yut zik tunux la. bnkis raral ga nuka ru pcira nanak, ru leqan nha tminun. misuw qani lga bazi kwara la, ana hbaw helaw galiq ini kiyan nuka knalay wasin ini helaw galiq, ana ga u'suw, son sqani skari hozyaq lga u'suw balay la. . ami hiya ga laqi kinbahan misuw yasa maki la, bnkis sraral ga ungat yan qani knalay koba qani hiya la. ktan qu bling nya tenux ga tenux qulih ciriq uzi, cipok bling ga tekuy uzi ru helaw ami hiya, siy say mahi kya sazing spung ryax ini ga cyugal spung ryax son magal lga maki la. taring smlaq (mhngan) lga san magal maki qulih nya la. hbaw balay ami hiya san lmngyaq smi silung ru leqan prahi lga suqun ru mwah la, ana ga siy nya gali kwara qu qulih ini kthay, iyat blaq na zywaw uzi. laqi sraral hiya ga, abaw saping galun qu syaw nya si thaziy qni nya, sazing qu klayun ta, qutux ga galan sqruw, qutux ga galan yubang kiyap kbolung. galan sqruw ga masut gong cipoq, tmaqun kulu nya ru hi nya bhlan sa qutux qni saping qasa yasa qu sqruw ta, ru qutux qni saping ga skbalay ta yubang kiyapk bolung. son nanu kmiyap ga, qba 'zil qu ming sqruw ru qba 'law ga ming yubang, trang nyux maniq sqruw qu kbolung ga, ringun ta suruw nya musa pciriq, si hwaziy maras te ska hi nya qu yubang qasa, ru si pxaliy lmiliq pciriq lga, triqun qu kbolung qasa la. tara bolung ga yasa qu sptara ta kbolung, mruma ga nway mhtu kahul zik btunux qu kbolung ru nanu ngahi qu skanan ta ru srpus ta squ syaw na gong, smok qi kbolung lga mhtuw tanux qu kbolung, yasa qu nyutun ta ptara qu kbolung la. bnkis sraral ga zi sbas na qsya qasa ga babaw nya syan nha sakaw, sakaw hiya ga ruma, wagan nha khi na ruma, ru si ki tnaq khi kwara yasa ini k'usuw, kruma ga bokon nha uzi, blequn nha mkuw ru bhlan, wiwal sakaw 'byan. syun nha sa babaw na sbas. qulih ga lmuhu mrura yatux rwa, nanu aring kyahu mstoput pintazil lga, pksul squ sakaw qasa la. sakaw qasa ga ini nha ptring qsya, tmring qsya lga mgay kwara qulih nya. .</FORM>
        <FORM kindOf="standard">作者: 林純桂/素伊多夕/方瑞玉 Tayal sraral magal qolih qani ga cingay llamo nya, mzi'a nqo tmoba, mo', smi sroyo, qmlih qolih, sqrow ini ga psabo…piyox balay lamo nya, ini ptnaq kwara, nano anay mako skayal cikay qo mociy nano magal qolih qo Tayal. mo' qolih qani hiya ga strang nha 'bagan mosa mo', lingay na mtzyo byacing tehok sqo mqero byacing. maki sa yaho tgliq ro mtrayas ga yaba qo qolih nya, yaba na qolih hiya ga ini aki sa lhmyaq ro mhway na qsya. nano yaqo byaqan nqo tgliq zik na btonox ga, moto kya qo yaba na qolih balay ka mkox. mo' qolih qani ga ini bo' sqo cikoy, mha ni piyox hi mo ga psyogan nha mo', baha hmswa mhit sona zik qsya, ro m'oy balay, hiyaq ozi, nano wi mwah pbo wagi, mhngaw cikay mbasaw lga mosa mo lozi. mo' qolih qani ga ana qotox hi mosa, ana ga msbes sazing cyogal hi mglow ga blaq. mha ni maki qo lhoyal smqas qalang ga mplawa msqon mosa, nano qotox lahoy mglow mosa lga mspat mpow hi, ana ini bo' saxa nha ga, blaq qo qsliq gmlow mzwi. sraral ongat qo kita zik qsya na misow qaniy ga, s'agal nha garas ro qlcing kbalay, ro syogon nha gasil. mo' qoliq lga sqozi' nha gryong,ro syon sa babaw qsya nano baqon mita qolih maki zik qsya, ming s'so bbo' qolih qaniy qo sbo' nha, bon qo qolih lga sr'on nha qba magal, baha hmswa ongat waqit nya qo s'so qasa. misow qani maki qo qeqaya bbo' qolih lga, yaba qo pincyawgan nya la. mo' qolih qani ga strang nha mhngan, baha hmswa mhngan ga mwah mhngaw sa syaw qo qolih 'law balay bon. . 二,sroyo qolih hopa qo nqwaq na sroyo hiya, smi sroyo ga pkron sqo te kyaho qo nqwaq nya, baha hmswa qolih ga mkora yatox lmoho, nano 'law balay mzyop zik na sroyo, mzyop lga ini thoyay mhtow la, qolih cipoq ga thoyay mhotow. kinsoxan nya mwah mlaw sroyo qo Tayal, galon nha qo sroyo ro stokon nha mma, nano llaqi mwah rmaw mamo qolih ozi. maki ozi qo sroyo kiyap kbolong, sqrow nha masot, nano mzyop kya qo kbolong. maki ozi qo qalang Tayal ga sksos nha paqi ro sqzyaq nha menxong nano sokan balay, ini ga paqi ka ngahi ttahon nha sokan balay. psabo qani hiya ga, qqaya agal qolih nqo Tayal sraral, Tayal hiya ga tminon nanak, swa san psabo ga baha hmswa , mosa smabo sqo qolih, yasa san mha psabo, knwan mosa psabo qolih qani ga, iya Taywan qani ga cingay qo behoy nya, msbehoy mqwalax hmor qo qsya llyong tmora qo qsya motang kwara qo qsya llyong, kryax ga maki te ska qolih nya trang nasa ga qolih qani lga mgyay mwah syaw, baha hmswa trang hmor qsya maras qhoniq btonox naqi, maki ska qsya qo qolih lga, horon na qhoniq btonox mhoqil la. nano yasa mwah mlqing sqo syaw llyong mhoway cingay ini ga lelango mwah moto kya, strang msbehoy Tayal lga strang nha yal qasa ro mosa psbo la. kryax ga ini baqi smabo baha hmswa mtasaw qo qsya, ksobeh so lga mhgay qo qolih la. trang hmon msbehoy motang qo qsya, moto sa syaw qo qolih, ana mzyop qsya qo sqoliq ga, ini pgyay, baha hmswa nyox motang qo qsya, yasa blaq nha mosa psabo. psabo qani ga, sazing roma mqhzyaw, qhyagan nha syon nha qhzyang, qotox qba ga qotox roma, gyahan qo psabo qasa ro ringon kraya mosa psabo sqo qsya, cyox moto sa lango qo qolih qasa, minxan, minsazing pizyox qo qolih ga a so minpira ga, maki kwara, kroma, labang qo lango pizyox moto kya qolih ga minqotox so psabo ga, aw ini cyogal payat tncing. psabo qani ga kinqroyox nya ga, kmwa sazing qba qroyox nya, spngon ga maki cyogal kosyaq, trang tminon qo Tayal qani ga, sqonon ga mosa sazing kbhol msyaw roziq nya, binah nya ga qotox kbhol, sazing sqonon lga sazing kbhol roziq nya la, nyoton nya tminon ro msqon lga nyoton nya hmit qo roziq nya siy tehok sqo sthay qotox roziq nya lga soqon tminon la. bleqon slabang ga, cyogal hkoy nya sraral hiya ga, noka qo tonon nha, syogon qo noka, aring nya ga qthoy cikay, ro llyow nya gak hi cikay san kya g aini qaniq iyal qsya, maki qo ogiq lga, yasa galan cinon nqo Tayal la, misow qani lga, ongat iyal Tayal baq tminon la. qmlih qani ga gwayon nha sa mqara qo qsya nya, mzi'a nqo yaba na tonox qmhot mqara sazing qo toqiy na qsya nya la, nano moyaw ta sqo 'law mosa qmlih. Nano qo sso'onnha ga s'agal nha abaw bgayaw smo'ot, pragan bnaqiy ki btonox smro. Snaga mqapoh qyas lga, maki mma qo qolih ki kbolong, gyahan qo btonox ro lmon qo qolih bbolong la. qmliq qani ga msbes mosa qo Tayal. maki ozi qo si giway pnep mokan, s'osa nha m'abi syaw llyong ro pnaho poniq si pinsasan. sm'so sqro qani ga, sgoyaw nha mblaq ki'an qolih, sm'so sqrow nep ga mzimal ini ga mtzyo pgan syon nha. skbalay nha roma pqzyan nha ogiq ro nep, prasan baliq,ini prasiy baliq ga mklwa babaw qo sinqrow lga ini kaciy na qolih. Snaga nha pira tmocing ro xalon nha mosa mlaw, cyox mlglaw qo sin'so roma qasa lga,nano cyox ciriq la. nano mosa mita mlaw ga sazing hi mosa tqro ini ga cyogal hi psyogan nha, kroma ga, tizyo pgan sni nha lga, iso osa kraya kon taring sqani ro osa kyaho simo hiya moci kya pqaso. mosa mlaw qolih qasa ga, kroma ga sazing cyogal nep nyox ciriq mokan nya, galon nha ro syon nha waya ro psyogan nha smi bisow lozi, soqon nha pssyo kwara lga, mhngaw kwara ha, qotox gbyan qasa ga, kya minpayat mosa mlaw mita, piyox qo nagal nha la, moci kya sqro hiya. baqon nha mita ozi ktan nha, mha nqo cyox tblaq cikay lga yasa qo syan nha boyaw sqro, ini nha say smi sbas balay qsya hiya wal si qloy kya ini ciriq qolih nya, si ga syon sa mmlox ro hmiq cikay na llyong ga ciriq. pnep mokan qani ga ini kzyop sa ska tonox ro namali(baliq) qani ga tlo mzyop sqo tonox lga ini baqi sklow la, qhlon magal ga mskyot la. ana ga magal qolih ga baqon nha ini ga cyox qolih ongat qolih szwi nha cikay ro galon nha hetow balay qani ga babaw sbehoy hopa gong ro motang, tasaw lga yasa son sqro la. ini ga bisow ro patong, misow qani lga mosa bazi khoryo la, ini ptnaq kwara ssi qotox qotox hi. pangkon hiya ga san sqro tlaqiy, nano syon ga horyo ini ga bisow thoy, ini ga bolong kroma ga patong ozi. pnep misow hiya ga cipok, hopa raral hiya, cipok qani ga laqi kinbahan kwara la. pangkon raral hiya ga thoy hopa, raral ga noka qthoy ro bleqan lmohow bisow lro son ta sqro bih gong, ro ktan ta gong qahoy ga piyox tonox nya ga syon kya, yasa maki tlaqiy nya. ongat qahoy lga ana si say smi ga ongat nano, ini ciriq ozi. nano skangi nha silong hopa ro ana maki sbas ini ga hopa gong nya ga qahoy mociy lga, maki lango nya syon ta kya yasa ciriq tlaqiy nya la. pangkon hiya ga swa siy babaw sbehoy ga yasa ozyay ro ongat niqon nya lga helaw mhtow mwah hkangi nniqon. yaqa ini sbehoy ga nyox siy tasaw krryax gong ga maki lingay piyox bolong, helaw tngi ro bolong niqon nya, sbehoy ro wahan smpox kwara nniqon, yasa mwah hkangi nniqon nya ro yasa helaw ciriq pangkon hiya. mosa pnep qolih hiya ga nano qo sqro nha ga bisow, ini ga qlyan sasan ga lama qmihoy sqo bisow, khoyan nha ro syon nha sa takan, yasa ini pgiyay qo bisow qani. tehok llyong lga pnep, nep ga s'atok ta bisow, ana ga si ga momok qo nep qasa, ini so soqi momok lga cinkita lga baqon na qolih ro ini nya kaciy. nano si ga bleqan balay smqrow. nep qani ga maki qo mari( baliq) nya ro maki qo boyaw nya, blaq balay qsliq qo pnep qani. si ga baq ta pnep, cyox kmat qo qolih lga, cyox si trox trox qo boyaw lga thwayon lmeliq, si so khlagiy meliq lga mt'alay ozi, kroma ga mgay qo qolih. son nha kya raral qo zyowaw na pnep qolih qani hiya. ro mosa pnep hiya ga ini abi kya, qlyan mosa ro gbyan hazi lga mwah la, kya sazing ini ga zmagal hi msbes mosa ini psinkwara. . 七,skari ro ami kari hiya ga babaw sbehoy ga sazing ryax ini ga mtasaw lga yasa mosa skari la, ana ini sbehoy ga mhngan lga mosa silong ozi, poniq qasa ga leqan mita, ino say skryan poniq sa, ini ta an skora bih bsilosng qasa ro an sqoriq moci, s'on so mosa poniq lga baq mgyay ska ini ga m_yot zik tonox la. bnkis raral ga noka ro pcira nanak, ro leqan nha tminon. misow qani lga bazi kwara la, ana hbaw helaw galiq ini kiyan noka knalay wasin ini helaw galiq, ana ga o'sow, son sqani skari hozyaq lga o'sow balay la. . ami hiya ga laqi kinbahan misow yasa maki la, bnkis sraral ga ongat yan qani knalay koba qani hiya la. ktan qo bling nya tenox ga tenox qolih ciriq ozi, cipok bling ga tekoy ozi ro helaw ami hiya, siy say mahi kya sazing spong ryax ini ga cyogal spong ryax son magal lga maki la. taring smlaq (mhngan) lga san magal maki qolih nya la. hbaw balay ami hiya san lmngyaq smi silong ro leqan prahi lga soqon ro mwah la, ana ga siy nya gali kwara qo qolih ini kthay, iyat blaq na zywaw ozi. laqi sraral hiya ga, abaw saping galon qo syaw nya si thaziy qni nya, sazing qo klayon ta, qotox ga galan sqrow, qotox ga galan yobang kiyap kbolong. galan sqrow ga masot gong cipoq, tmaqon kolo nya ro hi nya bhlan sa qotox qni saping qasa yasa qo sqrow ta, ro qotox qni saping ga skbalay ta yobang kiyapk bolong. son nano kmiyap ga, qba 'zil qo ming sqrow ro qba 'law ga ming yobang, trang nyox maniq sqrow qo kbolong ga, ringon ta sorow nya mosa pciriq, si hwaziy maras te ska hi nya qo yobang qasa, ro si pxaliy lmiliq pciriq lga, triqon qo kbolong qasa la. tara bolong ga yasa qo sptara ta kbolong, mroma ga nway mhto kahol zik btonox qo kbolong ro nano ngahi qo skanan ta ro srpos ta sqo syaw na gong, smok qi kbolong lga mhtow tanox qo kbolong, yasa qo nyoton ta ptara qo kbolong la. bnkis sraral ga zi sbas na qsya qasa ga babaw nya syan nha sakaw, sakaw hiya ga roma, wagan nha khi na roma, ro si ki tnaq khi kwara yasa ini k'osow, kroma ga bokon nha ozi, bleqon nha mkow ro bhlan, wiwal sakaw 'byan. syon nha sa babaw na sbas. qolih ga lmoho mrora yatox rwa, nano aring kyaho mstopot pintazil lga, pksol sqo sakaw qasa la. sakaw qasa ga ini nha ptring qsya, tmring qsya lga mgay kwara qolih nya. .</FORM>
    </S>
</TEXT>