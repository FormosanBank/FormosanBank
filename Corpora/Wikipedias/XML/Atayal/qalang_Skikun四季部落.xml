<TEXT id="Wiki_Atayal_qalang_Skikun四季部落" xml:lang="pwn" source="" copyright="" citation="" BibTeX_citation="">
    <S id="0">
        <FORM>cyan te inu qa qalang qalang Skikun ga te saying khmay cquliq cqa llyung Mnibu, pucing binheci naha ga minkahul Mnibu Skikun. qalang qaniy ga nyan maki cqa syax glax na llyung mnibu ru bstnaqan qsay ki gong siyu qaca akya bawiq nya 500 meta, te kraya nya ga qalang Piyanan te yahuw nya ga qalang Lmwan, musa 800 meta knbawiq. gmlux llyung qaca ga, cyan maki piyux syaqing ru rsnat, piyang calay krhongun qalang cqani. qalang Skikun ga knbalay cqa bhciq na rgyax, son maha nanu cnbcyan cinmuyax naha ga, cnlalu naha maha qalang c'ux,qalang tayax,qalang iyik. sinllwan lalu qalang lalu qalang qaniy ga saying pinqiyan naha; 1. qalang Skikun qani ga, lalu binheci nqu Tayal ga Tayax son naha, baha hmcwa ga i pqoyaw rsnat ni pinbaq laga, pgyax ru msyan qani llalu. 2. lalu nqu i Sikikun qani hiya ga, mwah cqani Ipun cinllwan nqu i Ipun qani hiya. ki Ipun ya ga, qalang na Ipun ga cya qutux lalu na Skikun, blaq kiko ma yaga, ro qabax pinmuya blaq ma, mica si naha si ke maha Sikikun, syan Skikun qani ga. pinqyuwan qalang kahul pinsbkan i kotas Tmarung ga, thnun kotas Myaboh maha usa hkangi kki'an su maha, maga rgyax ro mwah haring Topuk qaca ga, mwah haring Topuk ro mbiyaq i mwah i Bayu la ro, mwah rgax i Quri Tmunan ro mnwah i Qqri Tmunan lga, nya sheluq qa qalang na Mgala hiya lga, Mrqwang nya sheluq ro, ha khmay qalang nya chani lmaha. ro hata i hkangi kian loyi hogan ma ga, mwah la ro, mwah Tayherang la, Tayherang lga, kmarus loyi ro mbiyaq mwah Kankei la, sngilun nya qa laqi naha ro kaki cani, qa cu mrwa i llyung tyaba qwang hani maha, naha nanaq mwah hkagi, kotas Tmarung ro kotas Kmucun, saying naha kmsbes ga, ro musa rmara i hani maki ski ngyahu na Lmwan qa nguhux qaca ga, sisyan ca, nyan sheluq Mnoyan la, nya mqumah la, thalagay baq nya kian qalang qani lmaha, mwah laro musa Kankei musa magan laqi nya caca ga laro, musa tngasan cikay i nguhux roba mica qa benux cyan kya na puqing hongu Thbu ca, ro nanu ana ga hata i aki mwah loyi ro musa Mnoyan la, nwah maki kya kian kotas ta yanay Taru ka Yanay Tahus qa muyax qaca ga, aki magan calay muyax mnaki kya, ro ki maki kya qa laqi naha laro, rema maki kya la, nanu bnheci na Mnoyan hani maha ga, talagay yuhung laqi mamu hani, iyat kya hmut qmut laqi myan maha tomoq na kya maga, nanu ana ga, kyalun nya maha nyan nha phlyun krakis ro sening ga, nya ini sli gaga qa laqi mamu, usa mgaga musa kmut cquliq ki heci lga, nanu kahul squ pinkyanan na ni yutas Tmarung qani, maray sqa i laqi nya Kmwaring ki Qawin musa mgaga, ana ga trang mgaga wal naha sbilun qutux sswe naha Muhing, babaw nya mwah sbinah cqa Mnoyan lga, kmayan nqa bnheci maha haga qani ga, aki ssyn squ i atugan roq qyunam qani, m'say maki kya ga, Tmarung ki Kmucun qani ini swayan, pucing nya si usa hkangi nanaq tbinah nqu roq, nanu ana ga maha cani cihmop ga ka cami hkangi kkian cani maha qa qutux Tmarung ru kotas Kmucun ga, mwah kangi cani lga, haw!talagay knblaq kkian, hbciq qa qalang c'ux qani ru, aki ta maki cani maha Tmarung ma, ro nwah na kian ta cqa hago laro, mbehuy lma, wali muyax cbalay muyax cyunga, si shmut kblaq muyax ro, ro mbehuy ma suqun i pscyuk muyux ana kho scyukun lama, talagay lum behuy nya ta kian hani lama, nanu Ktmarung ya laga, ka cu maki cqa b'nux la, kaki qalang iyik son qa Kmucun ya ga, nanu cica ka Kmucun iyik, Tmarung bawiq. tayal ka nyan qalang Skikun mwani qaniy akya musa qunux seng saying kbhul he, ini khmay ccquliq mhriq qalang nha nanak mwah hmkangi ywaw ptiyawun te hugan, gatu maki cqa qalang nha nanak muya rramat, kahul ywaw pqumah na rramat, msli mqbbaq msqun uyi mrkyas mmlikuy ki kknerin qalang na Pyanan ki Skikun, msqutux inlungan ru mqbbaq mslpyung. snhyan misu qani qalang Tayal ga, maki saying kkyokay, qutux ga Tensinkyo, ro te saying ga Cyorokay, nanu qabax nqu snnyahan nqu Tayal ga, mtnaq nqu i snhyun nha, ana ga skura squ qalang Tayal maha, snhyan qu i Tayal qani ga, kahul squ inlungan naha, aki smru nqu inlungan, ro skura nqu i qlhan naha, pisan cqani ga, aki maki nqu i anzin nqu i inblaq nqu qnxan nqu qyanux nqu Tayal. qqyanux glabang ro bhciy calay roq cyan naha pmiyun tmana ro tbihi, qutux kawas ga muya cqa tmangux abax, 'bagan ro hoqan abax, kruma ga muya uyi cqa swana qmisan. ini khmay ccquliq mhriq qalang nha nanak mwah hmkangi ywaw ptyawun te hugan, gatu maki cqa qalang naha nanak muya rramat, kahul iyaw pqumah na rramat, mwani qani, nyan gatu kbalay ki ptuliq minnanak musa kpblaq qqnxan qalang tayal, pisan nqa kbalay muyax 'byan, pqmahun, ana ga, maki uyi qa mrkyas llaqi lmnglung maha, ini piyang qa maki krryax blaq na ptyawun ki sthan nya krryax, ini piyang blaq uyi pila nya rramat, mbehuy lga, uka qabax pinnuya la. nanu mmwani qani maki qa mrkyas llaqi, garing lmnglung muya llamu na phpah ro ocya, qalang Pyanan ki Skikun nyan garing pcqrux linhuyan na puqing pmuya pphpah ki ocya, giwan qutux nanak na pqmahun naha. ryaniq kahul Giran skura Mnibu, glux te pitu cya seng si shouyu musa, krayas su hongu na xilan lga, skura glax ro shoyu musa, ro musa su ktalan kya la, ro tehok la. wahan mangay mcisan 1. mllux ke na Tayal qani ga, son maha mllux, imi nya ga pyanga calay qa cquliq na Skikun, baha hmcwa qyunam na qalang Skikun cyunga, te minko 60 kawas ga, maki piyux cquliq mwah cqani mamu kman na ksya, mwani lga muwah mangay mcisan qabax cquliq la. 2. ryaniq na knbalay ryax klhangan ta nya Ipun tgaring knblay cqa mqux qesu mpusan kawas, ski suqun nya la, hriqun nanaq payat byaling, nih na mnibu qnali ga, akya 32 kori squnun qroyux nya, garing Kenoran ski cqa quri Sqabu ga, ini tnaq glabang ryaniq nya, akya 0.6 meta ski 1.8 meta, maki spat hongu. ryaniq qani ga mali payat qalang na Tayal, Lmwan,Skikun,Mnoyan,Pyanan. 3. pkuya rramat ru bway ru phpah ta qalang Giran qaniy ga, qalang Pyanan ki Skikun puqing baweq calay roq cyan nha ki'an, giwan puqing calay uyi kihulan na ''pkuya rramat'', khmay ccquliq nya ru maki ywaw ptiyawun nya uyi. qalang Pyanan ki Skikun ini ga Lmwan ga, giwan qutux llyung kki'an nha, mlux cqa syax na llyung Mnibu ki ryaniq turuy na mwani qaniy, gway rrmat cyan nha pmiyon ki klhan, giwan puqing calay uyi kihulan na ''pkuya rramat''. 20227.19</FORM>
    </S>
</TEXT>
