<?xml version="1.0" ?>
<TEXT id="Wiki_Atayal_’nxan_na_mlikuy_ro_knerin_Tayal" xml:lang="pwn" source="Paiwan Wikipedia, article: ’nxan_na_mlikuy_ro_knerin_Tayal" copyright="CC BY-SA" citation="’nxan_na_mlikuy_ro_knerin_Tayal. (2024, December 07). In Wikipedia [Paiwan]. https://pwn.wikipedia.org/wiki/’nxan_na_mlikuy_ro_knerin_Tayal" BibTeX_citation="@misc{Wiki_pwn_’nxan_na_mlikuy_ro_knerin_Tayal, title = ’nxan_na_mlikuy_ro_knerin_Tayal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/’nxan_na_mlikuy_ro_knerin_Tayal} }">
    <S id="0">
        <FORM kindOf="original">== 'nxan na mlikuy ro knerin Tayal == Tayal bih llyung Klesan hiya, kahun slungan naha pnhkngyan yaba, yaya, ro pncba'an naha, trang nyan mbhoyow la'iy ga, musa naha ba'un tmwang tkba'an na gaga ro yow na s'yanux uy. iyik yow na tkba'an s'yanux hiya, skura la'iy mlikuy ga lmon mcba' yow na gaga mluyak, la'iy knerin hiya ga pnba' yow na cinun ro pnba' mlahang sali, nya smungus tyaba la'iy laga, musa maki piying c'rux utux Sali, ro thoyey tbuci m'yanux. Skura tkba'an na mlahang gaga hiya ga, piyang nya ga snrhow na bnkisan, mwah mcba' la'iy kwara yow na gaga 'nxan alang ta, mbhoyow naha laga, maki alang ga iyat nanak kba' m'yanux, kba' mwah mlahang gaga uy. skura tkba'an na s'yanux cyoli na llyung Klesan hiya, kwara tkba'an la'iy hiya ga nyan ubuy pnslungan naha s'yanux yaba, yaya kwara, ini maha pyangan musa tmwang tkba'. yani maha: tiyu, pitu kawas la'iy mlikuy ga musa t'aring row tmutu khoni' ro tiyow yow na mayah, kruma ga gmluw yaba musa mluyak, la'iy kneri hiya, aring payat, magan kawas laga mhyapas psulung mahu' lukus, cinun, ro thapuy mami. la'iy ana maki sali, ini ga gluw yaba, yaya musa tiyow mayah, kwara pnba' naha ro sn'lungan naha ga knahun kntegan ro pnslungan naha tyagan na yaba ro yaya. mpuw kawas laga, yaba, yaya ga t'aring sgsuw ci baley cba' yow na mluyak ro na cinun, cba' yow na gaga mluyak ro cba' gaga sn'asan na ryax, ro gaga na psani'. skura yow la'iy mlikuy hiya, baha mcya, musa mluyak iyat nanak maki piying ro gaga nya, mnanak ga siga myasa tunux nya uy, musa nya ba'un maha nanu sbaley innglisan ro ya'eh yow, siga tmwang pnba' yow krryax. skura la'iy knerin hiya, piyang na pnba' gaga s'yanux hiya ga yow na cinun. ba' ci cinun knerin ga trhwun cyoli, piyux cyoli ksli' hiya, babow nya ga piyux cinunan nya pala ga tmwang 'uluw btiyux, ana ima ini kba' cinun ga p'sya'an cyoli ro putut san naha kmayal. Siga beta ba'un naha kwara yow na s'yanux laga, la'iy mlikuy ro knerin ga ana ba'un matas reyas naha, kwe ga nya pkita maha nya ba' m'yanux kwara naha ro nya mrkyas la. tekun kawas kwara naha laga, p'yugan kwara mbkal na msswe uy la, trang la'iy tipik naha ga si so'un tisan krryax, ana ga trang mpuw kawas laga, la'iy knerin hiya ga ini hmut maki gleng na suyan nya mlikuy uy la, ana maha nya mkayal yow gluw suyan nya mlikuy ga si pgey sswe knerin hiya, t'lu ana nanu yow msswe hiya ga, siga mung ke suyan sswe, mnanak ga mung ke suyan nya nanak sswe knerin hiya. Tyaba la'iy mlikuy hiya ga mwah mpanga yow knhangan na Sali, mbkis hiya, skura naha tyaba la'iy hiya ga t'aring cba' maha nanu mlahang gaga na s'yanux Tayal, mnanak skura mlikuy ga cyan naha lungan ro sgsuw ci nya naha baley, skura snan naha knerin hiya ga ssuw ro scayux ha'iy ga pnkita cntman na la'iy knerin. gaga na bnkisan Tayal bih llyung Klesan hiya, htagan la'iy mlikuy ga galan naha mwah psyanow buli utux Sali, ini ga san naha mwah rmow tiyow yaba, s'asan ci yow na naha, ana ga htgan la'iy knerin ga, kmayan bkis maha Sali la'iy knerinn ga halan ta mita babow nya, ini ga knerin hiya ga pkita maha ana maha nanu musa ci maki nni'an ta, nya skayal sapat ni'an ta babow nya uy, musa ta ba'un kmayal maha cyoli Tayal bih llyung Klesan hiya ga tna'an naha cmi inlungan kwara la'iy mlikuy, ro la'iy knerin naha baley.</FORM>
        <FORM kindOf="standard">== 'nxan na mlikoy ro knerin Tayal == Tayal bih llyong Klesan hiya, kahon slongan naha pnhkngyan yaba, yaya, ro pncba'an naha, trang nyan mbhoyow la'iy ga, mosa naha ba'on tmwang tkba'an na gaga ro yow na s'yanox oy. iyik yow na tkba'an s'yanox hiya, skora la'iy mlikoy ga lmon mcba' yow na gaga mloyak, la'iy knerin hiya ga pnba' yow na cinon ro pnba' mlahang sali, nya smongos tyaba la'iy laga, mosa maki piying c'rox otox Sali, ro thoyey tboci m'yanox. Skora tkba'an na mlahang gaga hiya ga, piyang nya ga snrhow na bnkisan, mwah mcba' la'iy kwara yow na gaga 'nxan alang ta, mbhoyow naha laga, maki alang ga iyat nanak kba' m'yanox, kba' mwah mlahang gaga oy. skora tkba'an na s'yanox cyoli na llyong Klesan hiya, kwara tkba'an la'iy hiya ga nyan oboy pnslongan naha s'yanox yaba, yaya kwara, ini maha pyangan mosa tmwang tkba'. yani maha: tiyo, pito kawas la'iy mlikoy ga mosa t'aring row tmoto khoni' ro tiyow yow na mayah, kroma ga gmlow yaba mosa mloyak, la'iy kneri hiya, aring payat, magan kawas laga mhyapas psolong maho' lokos, cinon, ro thapoy mami. la'iy ana maki sali, ini ga glow yaba, yaya mosa tiyow mayah, kwara pnba' naha ro sn'longan naha ga knahon kntegan ro pnslongan naha tyagan na yaba ro yaya. mpow kawas laga, yaba, yaya ga t'aring sgsow ci baley cba' yow na mloyak ro na cinon, cba' yow na gaga mloyak ro cba' gaga sn'asan na ryax, ro gaga na psani'. skora yow la'iy mlikoy hiya, baha mcya, mosa mloyak iyat nanak maki piying ro gaga nya, mnanak ga siga myasa tonox nya oy, mosa nya ba'on maha nano sbaley innglisan ro ya'eh yow, siga tmwang pnba' yow krryax. skora la'iy knerin hiya, piyang na pnba' gaga s'yanox hiya ga yow na cinon. ba' ci cinon knerin ga trhwon cyoli, piyox cyoli ksli' hiya, babow nya ga piyox cinonan nya pala ga tmwang 'olow btiyox, ana ima ini kba' cinon ga p'sya'an cyoli ro potot san naha kmayal. Siga beta ba'on naha kwara yow na s'yanox laga, la'iy mlikoy ro knerin ga ana ba'on matas reyas naha, kwe ga nya pkita maha nya ba' m'yanox kwara naha ro nya mrkyas la. tekon kawas kwara naha laga, p'yogan kwara mbkal na msswe oy la, trang la'iy tipik naha ga si so'on tisan krryax, ana ga trang mpow kawas laga, la'iy knerin hiya ga ini hmot maki gleng na soyan nya mlikoy oy la, ana maha nya mkayal yow glow soyan nya mlikoy ga si pgey sswe knerin hiya, t'lo ana nano yow msswe hiya ga, siga mong ke soyan sswe, mnanak ga mong ke soyan nya nanak sswe knerin hiya. Tyaba la'iy mlikoy hiya ga mwah mpanga yow knhangan na Sali, mbkis hiya, skora naha tyaba la'iy hiya ga t'aring cba' maha nano mlahang gaga na s'yanox Tayal, mnanak skora mlikoy ga cyan naha longan ro sgsow ci nya naha baley, skora snan naha knerin hiya ga ssow ro scayox ha'iy ga pnkita cntman na la'iy knerin. gaga na bnkisan Tayal bih llyong Klesan hiya, htagan la'iy mlikoy ga galan naha mwah psyanow boli otox Sali, ini ga san naha mwah rmow tiyow yaba, s'asan ci yow na naha, ana ga htgan la'iy knerin ga, kmayan bkis maha Sali la'iy knerinn ga halan ta mita babow nya, ini ga knerin hiya ga pkita maha ana maha nano mosa ci maki nni'an ta, nya skayal sapat ni'an ta babow nya oy, mosa ta ba'on kmayal maha cyoli Tayal bih llyong Klesan hiya ga tna'an naha cmi inlongan kwara la'iy mlikoy, ro la'iy knerin naha baley.</FORM>
    </S>
</TEXT>