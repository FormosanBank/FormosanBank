<?xml version="1.0" ?>
<TEXT id="Wiki_Atayal_zywaw_na_smyus" xml:lang="pwn" source="Paiwan Wikipedia, article: zywaw_na_smyus" copyright="CC BY-SA" citation="zywaw_na_smyus. (2024, December 07). In Wikipedia [Paiwan]. https://pwn.wikipedia.org/wiki/zywaw_na_smyus" BibTeX_citation="@misc{Wiki_pwn_zywaw_na_smyus, title = zywaw_na_smyus, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/zywaw_na_smyus} }">
    <S id="0">
        <FORM kindOf="original">masoq kmloh lga lingay na pitu byacing, ini ga spat byacing lga smyus ta la. smyus qani ga, nyux musa smqqas utux pinbahuw ta qutux kawas qani. maki uzi qu pngsa ta utux yasa qu buling utux son nha, wal ta masoq kmloh lga, ini hkuci qu nqya qasa ha, siy ga kbalay gaga smyus, baha hmswa nqya qani ga siy ga sinqsu ta miq utux krahu. smyus qani ga kahul sa ke hmgup, ana ga cyugal qu gaga nya, te qutux ga smyus na hnway utux kbalay ta gaga smyus, qutux uzi ga smyus ta squliq, ana ga yaqih qasa hiya, ru qutux uzi ga smyus na kbalay qnxan, yeqih qbuli ta ini kblaq mqyanux, ini ga wal si tmma mhuqil qesan nha zyaw la. m'yangi qu squliq bsyaq balay mnbu ru hbgal nha lokah lga tqlimu son nha. tqlimu qani ga nyux lokah ru wal tbalay la. san nanu mtzywaw ga kura sa bwan wagi heran qutux ruma, syan qutux giqas na pala. pala qasa ga sbiq squ hmgup qasa, smi qutux tasaw na qsya' ru magal sazing miquy, ru spqwas nya ha, masoq hmgup lga, hng'un nya qsya' qu turu miquy qasa, ktan qu bubun qsya' qasa, kuna pira ga blaq ini qbaqiy qasa hiya la, kya phgup qasa nanak baq ru kmal muci: ay! blaq utux su muci lga yasa klokah balay la, yasa son nha tqlimu. kwara qani ga smyus na kbalay qnxan. hopa na zywaw ga skut qutux bzyok nniqun kwara qqalang, cikuy na zywaw ga skut nha ngta ini ga qnyatan. masoq hmgup lga siy prasiy sa phgup qasa ru pala la. ana qmes kayal ini ga qmes kayal msbehuy ubuy na smyus qnxan uzi. smyus qani ga kwara bzinah na pcyogun ini ga kwara bzinah na ke, ini pcyogi ru ini an skayal kwara, siy squtux musa mtzywaw zyaw na smyus. zik na smyus lmom ms'yup kwara qqaya kneril, ini an ptring squliq ru lmom skulu trakis, thekil, kbalay qwaw ru tmmyan. mlikuy ga musa psbu quliq, ini ga musa qbuyang qmalup. nanu yasa qa hata ma muci lga nanu sonun nha ryax qasa lru, tehuk qu ryax qasa lga, nanu kwara pcyawgun ga, ini ga musa ta qmalup, ini ga musa smi rusa musa smi t'utu. nanu t'aring balay qasa ga klayun nha uziy, yasa gaga Tayal hiya. === Tayal hiya ga klayun nha iyat nha agal mxal ru iyat nha stnaq squ yaqih nqu zyuwaw ga, nanu yasa klayun nha ru biqan nha bazi ru mgluw musa squ rgyax wal sonun mha qutux hngaw ryax qu mowah myan la muciy ga, lmon nha kmal muciy ma yasa ryax uwah muciy lga, sinonan nha qu ryax nasa ga mwah ngasal la, nanu a sonun nha muciy ma kwara qutux qutux ngasal lga lama yunbi squ nniqun osa ta Cingcu squ ryax na musa ta i a nanu swa rwa (Smyus ga Smyus) aw musa ta Smyus muciy ga sonun nha ryax qasa lga yasa qu baqun nha kwara la, musa ru mgagay ta ru mwah ta la. tehuk qu zikang nha lga yasa qu slawa nha lru yasa qu kwara mtswe msbzih kbalay squ san muciy gaga qaniy loziy ga Hongneci iwal nqu Smyus qaniy ga, qutux niqan qutux mrhuw qaniy ga a sonon nha ryax ru ima qu san ta cisal san ta maki Smyus ryax qasa muciy ga Runryu nha iwal nha pyugun nha muciy ma nway ku ngasal mu qutux ryax nasa hiya muciy ru yasa i musa mstngaq kya kwara la. ===</FORM>
        <FORM kindOf="standard">masoq kmloh lga lingay na pito byacing, ini ga spat byacing lga smyos ta la. smyos qani ga, nyox mosa smqqas otox pinbahow ta qotox kawas qani. maki ozi qo pngsa ta otox yasa qo boling otox son nha, wal ta masoq kmloh lga, ini hkoci qo nqya qasa ha, siy ga kbalay gaga smyos, baha hmswa nqya qani ga siy ga sinqso ta miq otox kraho. smyos qani ga kahol sa ke hmgop, ana ga cyogal qo gaga nya, te qotox ga smyos na hnway otox kbalay ta gaga smyos, qotox ozi ga smyos ta sqoliq, ana ga yaqih qasa hiya, ro qotox ozi ga smyos na kbalay qnxan, yeqih qboli ta ini kblaq mqyanox, ini ga wal si tmma mhoqil qesan nha zyaw la. m'yangi qo sqoliq bsyaq balay mnbo ro hbgal nha lokah lga tqlimo son nha. tqlimo qani ga nyox lokah ro wal tbalay la. san nano mtzywaw ga kora sa bwan wagi heran qotox roma, syan qotox giqas na pala. pala qasa ga sbiq sqo hmgop qasa, smi qotox tasaw na qsya' ro magal sazing miqoy, ro spqwas nya ha, masoq hmgop lga, hng'on nya qsya' qo toro miqoy qasa, ktan qo bobon qsya' qasa, kona pira ga blaq ini qbaqiy qasa hiya la, kya phgop qasa nanak baq ro kmal moci: ay! blaq otox so moci lga yasa klokah balay la, yasa son nha tqlimo. kwara qani ga smyos na kbalay qnxan. hopa na zywaw ga skot qotox bzyok nniqon kwara qqalang, cikoy na zywaw ga skot nha ngta ini ga qnyatan. masoq hmgop lga siy prasiy sa phgop qasa ro pala la. ana qmes kayal ini ga qmes kayal msbehoy oboy na smyos qnxan ozi. smyos qani ga kwara bzinah na pcyogon ini ga kwara bzinah na ke, ini pcyogi ro ini an skayal kwara, siy sqotox mosa mtzywaw zyaw na smyos. zik na smyos lmom ms'yop kwara qqaya kneril, ini an ptring sqoliq ro lmom skolo trakis, thekil, kbalay qwaw ro tmmyan. mlikoy ga mosa psbo qoliq, ini ga mosa qboyang qmalop. nano yasa qa hata ma moci lga nano sonon nha ryax qasa lro, tehok qo ryax qasa lga, nano kwara pcyawgon ga, ini ga mosa ta qmalop, ini ga mosa smi rosa mosa smi t'oto. nano t'aring balay qasa ga klayon nha oziy, yasa gaga Tayal hiya. === Tayal hiya ga klayon nha iyat nha agal mxal ro iyat nha stnaq sqo yaqih nqo zyowaw ga, nano yasa klayon nha ro biqan nha bazi ro mglow mosa sqo rgyax wal sonon mha qotox hngaw ryax qo mowah myan la mociy ga, lmon nha kmal mociy ma yasa ryax owah mociy lga, sinonan nha qo ryax nasa ga mwah ngasal la, nano a sonon nha mociy ma kwara qotox qotox ngasal lga lama yonbi sqo nniqon osa ta Cingco sqo ryax na mosa ta i a nano swa rwa (Smyos ga Smyos) aw mosa ta Smyos mociy ga sonon nha ryax qasa lga yasa qo baqon nha kwara la, mosa ro mgagay ta ro mwah ta la. tehok qo zikang nha lga yasa qo slawa nha lro yasa qo kwara mtswe msbzih kbalay sqo san mociy gaga qaniy loziy ga Hongneci iwal nqo Smyos qaniy ga, qotox niqan qotox mrhow qaniy ga a sonon nha ryax ro ima qo san ta cisal san ta maki Smyos ryax qasa mociy ga Ronryo nha iwal nha pyogon nha mociy ma nway ko ngasal mo qotox ryax nasa hiya mociy ro yasa i mosa mstngaq kya kwara la. ===</FORM>
    </S>
</TEXT>