<?xml version="1.0" ?>
<TEXT id="Wiki_Atayal_gaga_na_mbahing" xml:lang="tay" source="Atayal Wikipedia, article: gaga_na_mbahing" copyright="CC BY-SA" citation="gaga_na_mbahing. (2025, May 05). In Wikipedia [Atayal]. https://tay.wikipedia.org/wiki/gaga_na_mbahing" BibTeX_citation="@misc{Wiki_tay_gaga_na_mbahing, title = gaga_na_mbahing, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/gaga_na_mbahing} }">
    <S id="0">
        <FORM kindOf="original">== gaga na mbahing 'tayal == mhuqil qasa h'ya ga, si ptbuci qutux ngasal, si ptbuci mtzywaw. Ana balay muah 'mimaw lga, ya qu spzyang nha mtsway aki mucing ki laylaqi mama nya nanak la. Nanu iy, kya ssquliq pphzinas ru ini ga pawngan nha ga, ini nbah mwah 'mimaw. ini kyan qu misu qani lga, stwan ta biru ru mwah kwara ana n'ima'. Sraral h'ya ga ungat. Si qa twahiq cikay lga, ini i uwah 'mapa' iyal la. Yasa qu gaga 'tayal. mha psaniq iyal uy muwah pi. Ini kusa mha swa ini uwah mita cikay squliq qasa, ini kusa. yalaw yasa gaga. mhuqil ga khuzyan squ ngasal srarai hya' ga, mhuqil ga khuzyan squ naasal. Obeh mhuqil qu squliq lga, baq kmal qu qutux bnkis nha mha: ihi' agal pala' nia nanak, khzyun qu tari' nya ru sbun sa pala la. Mskyut insuna lga, kmal qu bnkis nha lozi mha: ihi' son qa qu kakay ru qba nya uzi. Spmumu' lru, thzkun qung qasa. Masuq mtzywaw zywaw qasa lga, kyalun ni mhuqil squliq qu bnkis mha: rawil (OO), nway nyux su m'abi la, laxi kngungu', si pgluw patas ni pala' su nanak, 'usa binah qalang, ru blaq hmkangi hongu' na utux, 'usa mtnak lkawtas ru lkyaki su la. Masuq kay' na bnkis lga, kmihuy qu rhyal nha, si ki khuzyan zzik balay. Si nha ptman kya. San nha hmkani krahu btunux lru tragan nha lozi. Kya nha syan btunux zhka', ru syan nha cikuy yan rangay kya la. Mutu sawkan qawli ru mutu nya khuzyan ma, ru ki'a yaqih qu inblan nha rwa. Khmay qu uraw syun babaw ga, kana yan nasa iyal. Qawli h'ya ga, mutu gmsut uraw mha qa, mutu mziuy qinplan ki' uy. kya qu mhuqil ngasal ga mutuw naha' si 'bliy kya zik na sakaw ka 'nbyan naha'. nanu' qu ''bul naha' hya' sraral ga, mutuw naha' skayhuy sa tntnaq ptmawn kinglabang niya' ru kinzzik niya'. nanu' ''blun naha' lga, psqzyupun naha' qu qba' niya' ru kakay niya', ru sbun naha' na tzyu' ru pala', gi kana ptgubah maha lmnglung, ru 'nblayqun naha' ptama' sa qsahuy na kinhuyan naha' ka bling qasa. srnqwuy mha ini kaki ngasal ga, ana mha bnkis ru ana mnbu' mhuqil maki tay tanux lga, ini uwah mzyup maki ngasal, srnqwuy son nha, psniqun nha. Ini hmci tring, ru ana qutux ngasal musa qu magal kya ga, ini nha yupi' ngasal. Syun nha tanux. Yalaw i srnqwuy ni son nha. Mha qasa qu gaga nya. ru kya qu nyux mqrnqwuy i tqtuqi i nyux mhuqil kya ga, squliq mita ga, kawngun nha mita'. Psniqun nha iyal uzi sa. Kr'usun ru ana lukus kwara ga laxan rwa. ini nha tringi, si laxi kya. Kawngun nha qqzyu', mutuw psaniq ma. Lay-a ini kya lyutux nya mga, kya qmzyu' ru musa mhuqil ngasal ta babaw nya mha. ru son nha kmal qu cinngasal mha, hazi mamu i laqi' sa mha lga, nanu yaqu ngasal nanak musa tring mbing kya, ru rasun nha ga, ini nha yupi' ngasal. mhuqil ga khuzyan squ buqul nanu' qu mkszyuwaw mhuqil tay tanux ka mtakuy musa' hlahuy, ini' ga, wayal kutan na paris naha' musa' mtciriq hya' ga, mutuw naha' si hknyaniy sa mtkzyuw na rhzyal, ru si naha' 'tuwiy btunux, ini' ga si naha' 'tuy na 'b'ababaw. ru baqun kknayril naha' maki' ngasal lga, mutuw naha' sbun kwara' qu lukus naha' ru bning naha' qayqaya' ru s'usa' naha' pbuling tay qqnahi', yasa qu sun kay' Tayal maha musa' pbuling hnway sun naha'. mwah qu Gipun lga, kya qu yaqih naha' iyal ktan balay ka Gaga' na matas rqyas, ru Gaga' na qmap g'nux, ru Gaga' na hmuluy knayril, ru nanu' ka Gaga' Tayal ka siy naha' 'bliy sa zik sakaw qaniy ga skahul naha' mere maha laxan qu yan nasa ka yaqih na Ggaa' la. nanu' qu ''bul sa minhuqil hiya' lga, ssi' na Gipun squ hhalan hmngu' minhuqil ka Kokyo Hakaba' sun naha' qasa la. nanu' squ min'aring hga, ana naha' halan 'mbul sa sni' Gipun ka hakaba' ga. mutuw naha' ptmawn 'mbul na, babaw nya' lga psbaqan na Gipun maha musa' yaqih hnuqil naha' la, 'nblaq p'abi' aki' blaq hnuqil naha' maha ru yasa qu p'byun naha' 'mbul kya la, aw' ga mutuw naha' si pknhhyu'iy musa' 'mbul sa musa' 'mbul hya' gi psaniq ktan na squliq maha qu Gaga' na Tayal sraral hya', ru mutuw naha' si sbuy na pala' musa' smatu' ha, babaw niya sa mwah qu thayluw lga, aring kya qu mutuw naha' sbaziy sa kulu' hya' la. nanau' qu ryax na mutuw naha' sginbasiq hya' ga, maha haylaw ga mutuw mkmawpuw lga musa' mtzyuwaw qu bays naha' la, ga kya uzi qu mutuw sawbih sazing kawas rngu' naha' binbasiq, qani hya' ga skita' naha' sa kinpinsblayqan na qutux sakaw rrusa' qasa sa.</FORM>
        <FORM kindOf="standard">== gaga na mbahing 'tayal == mhoqil qasa h'ya ga, si ptboci qotox ngasal, si ptboci mtzywaw. Ana balay moah 'mimaw lga, ya qo spzyang nha mtsway aki mocing ki laylaqi mama nya nanak la. Nano iy, kya ssqoliq pphzinas ro ini ga pawngan nha ga, ini nbah mwah 'mimaw. ini kyan qo miso qani lga, stwan ta biro ro mwah kwara ana n'ima'. Sraral h'ya ga ongat. Si qa twahiq cikay lga, ini i owah 'mapa' iyal la. Yasa qo gaga 'tayal. mha psaniq iyal oy mowah pi. Ini kosa mha swa ini owah mita cikay sqoliq qasa, ini kosa. yalaw yasa gaga. mhoqil ga khozyan sqo ngasal srarai hya' ga, mhoqil ga khozyan sqo naasal. Obeh mhoqil qo sqoliq lga, baq kmal qo qotox bnkis nha mha: ihi' agal pala' nia nanak, khzyon qo tari' nya ro sbon sa pala la. Mskyot insona lga, kmal qo bnkis nha lozi mha: ihi' son qa qo kakay ro qba nya ozi. Spmomo' lro, thzkon qong qasa. Masoq mtzywaw zywaw qasa lga, kyalon ni mhoqil sqoliq qo bnkis mha: rawil (OO), nway nyox so m'abi la, laxi kngongo', si pglow patas ni pala' so nanak, 'osa binah qalang, ro blaq hmkangi hongo' na otox, 'osa mtnak lkawtas ro lkyaki so la. Masoq kay' na bnkis lga, kmihoy qo rhyal nha, si ki khozyan zzik balay. Si nha ptman kya. San nha hmkani kraho btonox lro tragan nha lozi. Kya nha syan btonox zhka', ro syan nha cikoy yan rangay kya la. Moto sawkan qawli ro moto nya khozyan ma, ro ki'a yaqih qo inblan nha rwa. Khmay qo oraw syon babaw ga, kana yan nasa iyal. Qawli h'ya ga, moto gmsot oraw mha qa, moto mzioy qinplan ki' oy. kya qo mhoqil ngasal ga motow naha' si 'bliy kya zik na sakaw ka 'nbyan naha'. nano' qo ''bol naha' hya' sraral ga, motow naha' skayhoy sa tntnaq ptmawn kinglabang niya' ro kinzzik niya'. nano' ''blon naha' lga, psqzyopon naha' qo qba' niya' ro kakay niya', ro sbon naha' na tzyo' ro pala', gi kana ptgobah maha lmnglong, ro 'nblayqon naha' ptama' sa qsahoy na kinhoyan naha' ka bling qasa. srnqwoy mha ini kaki ngasal ga, ana mha bnkis ro ana mnbo' mhoqil maki tay tanox lga, ini owah mzyop maki ngasal, srnqwoy son nha, psniqon nha. Ini hmci tring, ro ana qotox ngasal mosa qo magal kya ga, ini nha yopi' ngasal. Syon nha tanox. Yalaw i srnqwoy ni son nha. Mha qasa qo gaga nya. ro kya qo nyox mqrnqwoy i tqtoqi i nyox mhoqil kya ga, sqoliq mita ga, kawngon nha mita'. Psniqon nha iyal ozi sa. Kr'oson ro ana lokos kwara ga laxan rwa. ini nha tringi, si laxi kya. Kawngon nha qqzyo', motow psaniq ma. Lay-a ini kya lyotox nya mga, kya qmzyo' ro mosa mhoqil ngasal ta babaw nya mha. ro son nha kmal qo cinngasal mha, hazi mamo i laqi' sa mha lga, nano yaqo ngasal nanak mosa tring mbing kya, ro rason nha ga, ini nha yopi' ngasal. mhoqil ga khozyan sqo boqol nano' qo mkszyowaw mhoqil tay tanox ka mtakoy mosa' hlahoy, ini' ga, wayal kotan na paris naha' mosa' mtciriq hya' ga, motow naha' si hknyaniy sa mtkzyow na rhzyal, ro si naha' 'towiy btonox, ini' ga si naha' 'toy na 'b'ababaw. ro baqon kknayril naha' maki' ngasal lga, motow naha' sbon kwara' qo lokos naha' ro bning naha' qayqaya' ro s'osa' naha' pboling tay qqnahi', yasa qo son kay' Tayal maha mosa' pboling hnway son naha'. mwah qo Gipon lga, kya qo yaqih naha' iyal ktan balay ka Gaga' na matas rqyas, ro Gaga' na qmap g'nox, ro Gaga' na hmoloy knayril, ro nano' ka Gaga' Tayal ka siy naha' 'bliy sa zik sakaw qaniy ga skahol naha' mere maha laxan qo yan nasa ka yaqih na Ggaa' la. nano' qo ''bol sa minhoqil hiya' lga, ssi' na Gipon sqo hhalan hmngo' minhoqil ka Kokyo Hakaba' son naha' qasa la. nano' sqo min'aring hga, ana naha' halan 'mbol sa sni' Gipon ka hakaba' ga. motow naha' ptmawn 'mbol na, babaw nya' lga psbaqan na Gipon maha mosa' yaqih hnoqil naha' la, 'nblaq p'abi' aki' blaq hnoqil naha' maha ro yasa qo p'byon naha' 'mbol kya la, aw' ga motow naha' si pknhhyo'iy mosa' 'mbol sa mosa' 'mbol hya' gi psaniq ktan na sqoliq maha qo Gaga' na Tayal sraral hya', ro motow naha' si sboy na pala' mosa' smato' ha, babaw niya sa mwah qo thaylow lga, aring kya qo motow naha' sbaziy sa kolo' hya' la. nanao' qo ryax na motow naha' sginbasiq hya' ga, maha haylaw ga motow mkmawpow lga mosa' mtzyowaw qo bays naha' la, ga kya ozi qo motow sawbih sazing kawas rngo' naha' binbasiq, qani hya' ga skita' naha' sa kinpinsblayqan na qotox sakaw rrosa' qasa sa.</FORM>
    </S>
</TEXT>