<?xml version="1.0" ?>
<TEXT id="Wiki_Atayal_pnba_maki_yow_na_gaga_na_ms’unan" xml:lang="tay" source="Atayal Wikipedia, article: pnba_maki_yow_na_gaga_na_ms’unan" copyright="CC BY-SA" citation="pnba_maki_yow_na_gaga_na_ms’unan. (2025, May 05). In Wikipedia [Atayal]. https://tay.wikipedia.org/wiki/pnba_maki_yow_na_gaga_na_ms’unan" BibTeX_citation="@misc{Wiki_tay_pnba_maki_yow_na_gaga_na_ms’unan, title = pnba_maki_yow_na_gaga_na_ms’unan, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/pnba_maki_yow_na_gaga_na_ms’unan} }">
    <S id="0">
        <FORM kindOf="original">pnba maki yow na gaga na ms'unan te utux, gaga na iyik musa magal knerin innagan btiyux gluw na ina ro prasun naha sali ina, mrkyas ro yaba yaya nya, mtswe, ro gluw nya, ro lpyung ga mso'un musa magal ina, gluw knerin ga mnaga mwah gluw mlikuy ro lmon samow urow kya kwara y'aya rasun, wa tegan gluw mlikuy kwara y'aya ro s'agal nya, binah ga mrkyas sbi' nya y'aya yutas yaki, utux utux thawak ga sbi' nya msswe na ina, mkita sa'ing mrkyas laga, ina ga lmon tinun lukus ro splukus nya likuy nya lukus, toyah, snyuw tunux, yubing tutoh, skayal nya likuy nya malax lukus nya micu ro, splukus nya kwara lukus tnunan nya, tmsu'an gaga magal knerin laga, p'abi kya utux gbyan, ptna' gbyan kya ga mlahuy sm'as. te saying, gaga na psbinah sali innagan knerin mybuw cugan sasan, mlikuy hiya ga p'aras sragi na knerin htuw tanux, beta cka tu'iy musa sali ga musa mung owas na sili', myasa yow na mita sili' ga psbinah panga knerin mlikuy ro lmon musa, yaba yaya, msswe, gluw na ina hiya ga satu naha la'iy naha knerin, ro tputing mwah uy, kwara knerin gluw na mlikuy ga miyuk sali, mnaga ro mtama 'pa na mlikuy nya, ina ga sbi' pala yaba yaya, msswe na mlikuy, gluw na mlikuy hiya ga mwah msli sali uy, s'agan naha sinuw ro uwow knaley naha, gmluw gluw na ina mso'un mani' ro mnbuw uwow, mso'un mowas ro miyiy, beta masu' pn'as.</FORM>
        <FORM kindOf="standard">pnba maki yow na gaga na ms'onan te otox, gaga na iyik mosa magal knerin innagan btiyox glow na ina ro prason naha sali ina, mrkyas ro yaba yaya nya, mtswe, ro glow nya, ro lpyong ga mso'on mosa magal ina, glow knerin ga mnaga mwah glow mlikoy ro lmon samow orow kya kwara y'aya rason, wa tegan glow mlikoy kwara y'aya ro s'agal nya, binah ga mrkyas sbi' nya y'aya yotas yaki, otox otox thawak ga sbi' nya msswe na ina, mkita sa'ing mrkyas laga, ina ga lmon tinon lokos ro splokos nya likoy nya lokos, toyah, snyow tonox, yobing totoh, skayal nya likoy nya malax lokos nya mico ro, splokos nya kwara lokos tnonan nya, tmso'an gaga magal knerin laga, p'abi kya otox gbyan, ptna' gbyan kya ga mlahoy sm'as. te saying, gaga na psbinah sali innagan knerin mybow cogan sasan, mlikoy hiya ga p'aras sragi na knerin htow tanox, beta cka to'iy mosa sali ga mosa mong owas na sili', myasa yow na mita sili' ga psbinah panga knerin mlikoy ro lmon mosa, yaba yaya, msswe, glow na ina hiya ga sato naha la'iy naha knerin, ro tpoting mwah oy, kwara knerin glow na mlikoy ga miyok sali, mnaga ro mtama 'pa na mlikoy nya, ina ga sbi' pala yaba yaya, msswe na mlikoy, glow na mlikoy hiya ga mwah msli sali oy, s'agan naha sinow ro owow knaley naha, gmlow glow na ina mso'on mani' ro mnbow owow, mso'on mowas ro miyiy, beta maso' pn'as.</FORM>
    </S>
</TEXT>