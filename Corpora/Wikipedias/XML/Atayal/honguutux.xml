<?xml version="1.0" ?>
<TEXT id="Wiki_Atayal_honguutux" xml:lang="pwn" source="Paiwan Wikipedia, article: honguutux" copyright="CC BY-SA" citation="honguutux. (2024, December 07). In Wikipedia [Paiwan]. https://pwn.wikipedia.org/wiki/honguutux" BibTeX_citation="@misc{Wiki_pwn_honguutux, title = honguutux, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/honguutux} }">
    <S id="0">
        <FORM kindOf="original">Hongu' utux ga stnaqan nqu utux bnkis, mhuqil ta lga mkrayas hongu utux qu tninun ta ru musa ta stnaq utux nkis ta. pqzwan na hongu utux mrhuw raral ga, siki musa su mblaq ki ql'ux na 'tuxan tninun su ga, nanu si ga thoyay su hminas qu qutux hongu utux, ungat ana qutux squliq musa thoyay hmut hminas mhkangi hongu qasa. baha hmswa cyux si klahang kya utux na mrhuw lgleng na hongu, ungat squliq mstoput ana qutux qara kakay, spiyang na zyaw pcyogun pklahang squliq qasa ga. musa pspngan na kwara hknyan su ru inlungan su, maki su babaw rhzyal. Hongu utux qani ga spiyang krahu balay, cyux mu balay ru si yasa balay mtehok llyu na kayal, betunux balay, giwan balay mtumaw na slqiy nyux squzi beh babaw kayal. Kyahu na hongu utux ga maki qutux msbas na bsilung hminas, sahuy na bsilung ga, cyux kya kwara kngngun na bibil ki kngngun na hopa mqu utux. kya qu smoya musa ql'ux na 'tuxan ga, hminas hongu utux lga baqun nha blaq na mlikuy ini ga kneril, ru si blaq hminas mhkangi hongu tehuk blaq cinwbanan. kya qu myaqih na squliq ga, mhoq qu iluh qbaq nya, pson nha syaw na hongu utux ru mhotaw sahuy na bsilung cyux ki'an kngngun na bibil ki kngngun na hopa mqu utux qasa m'guy qnxan nha ana si tehuk knwan.</FORM>
        <FORM kindOf="standard">Hongo' otox ga stnaqan nqo otox bnkis, mhoqil ta lga mkrayas hongo otox qo tninon ta ro mosa ta stnaq otox nkis ta. pqzwan na hongo otox mrhow raral ga, siki mosa so mblaq ki ql'ox na 'toxan tninon so ga, nano si ga thoyay so hminas qo qotox hongo otox, ongat ana qotox sqoliq mosa thoyay hmot hminas mhkangi hongo qasa. baha hmswa cyox si klahang kya otox na mrhow lgleng na hongo, ongat sqoliq mstopot ana qotox qara kakay, spiyang na zyaw pcyogon pklahang sqoliq qasa ga. mosa pspngan na kwara hknyan so ro inlongan so, maki so babaw rhzyal. Hongo otox qani ga spiyang kraho balay, cyox mo balay ro si yasa balay mtehok llyo na kayal, betonox balay, giwan balay mtomaw na slqiy nyox sqozi beh babaw kayal. Kyaho na hongo otox ga maki qotox msbas na bsilong hminas, sahoy na bsilong ga, cyox kya kwara kngngon na bibil ki kngngon na hopa mqo otox. kya qo smoya mosa ql'ox na 'toxan ga, hminas hongo otox lga baqon nha blaq na mlikoy ini ga kneril, ro si blaq hminas mhkangi hongo tehok blaq cinwbanan. kya qo myaqih na sqoliq ga, mhoq qo iloh qbaq nya, pson nha syaw na hongo otox ro mhotaw sahoy na bsilong cyox ki'an kngngon na bibil ki kngngon na hopa mqo otox qasa m'goy qnxan nha ana si tehok knwan.</FORM>
    </S>
</TEXT>