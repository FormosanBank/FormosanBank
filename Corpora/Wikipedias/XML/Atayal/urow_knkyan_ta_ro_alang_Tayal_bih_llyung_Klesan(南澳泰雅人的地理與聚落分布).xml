<?xml version="1.0" ?>
<TEXT id="Wiki_Atayal_urow_knkyan_ta_ro_alang_Tayal_bih_llyung_Klesan(南澳泰雅人的地理與聚落分布)" xml:lang="pwn" source="Paiwan Wikipedia, article: urow_knkyan_ta_ro_alang_Tayal_bih_llyung_Klesan(南澳泰雅人的地理與聚落分布)" copyright="CC BY-SA" citation="urow_knkyan_ta_ro_alang_Tayal_bih_llyung_Klesan(南澳泰雅人的地理與聚落分布). (2024, December 07). In Wikipedia [Paiwan]. https://pwn.wikipedia.org/wiki/urow_knkyan_ta_ro_alang_Tayal_bih_llyung_Klesan(南澳泰雅人的地理與聚落分布)" BibTeX_citation="@misc{Wiki_pwn_urow_knkyan_ta_ro_alang_Tayal_bih_llyung_Klesan(南澳泰雅人的地理與聚落分布), title = urow_knkyan_ta_ro_alang_Tayal_bih_llyung_Klesan(南澳泰雅人的地理與聚落分布), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/urow_knkyan_ta_ro_alang_Tayal_bih_llyung_Klesan(南澳泰雅人的地理與聚落分布)} }">
    <S id="0">
        <FORM kindOf="original">== urow knkyan ta ro alang Tayal bih llyung Klesan == lalu na nya knkyan cyoli' Tayal bih llyung Klesan kya ga "Klesan" son ta, kwara glhangan nya ga maki tyaba llyung na skura tl'tu ro skura hlxun bih llyung Turu kya, maki tyaba llyung na skura tl'tu ro skura hlxun bih llyung Klesan nanak, ro llyung na Lpawan, skura htgan wagi ga nya ksobih kya tyaba bcilung Tayping, skura tkuyan wagi ga nya maki 'es na b'bu Bayyu ro alang Skoyaw bih llyung Tamali kya "nya maki alang na Skoyaw micu" ro llyung Kgogan uy. skura hlxun ro krayas llyung Turu kya ga maki gluw na cyoli' Toca ro cyoli Tyuku, skura tl'tu ga sobih b'bu rgyax na Alisay bih Sansego ro alang b'nux nya. cyoli' llyung Klesan ga nya si ngyut mwah maki alang ta klhangan Taytogow micu, si gluw llyung Turu, gong Moheng, gong Bsyuwan ro skura hlxun bih tyaba llyung Klesan, kya sobih utux kbhul kawas wayal ro mpuw magan kwara alang cn'rux knkyan haca. cyoli' nya maki bih llyung Klesan kwe ga iyat utux nanak ke kayan nya ro cyoli' Tayal nanak maki kya, iyik kya ga maki skayan na ke squliq, nya mubuy Kinhakun ro skayan ke na cyoli', nya mubuy Mb'ala, ro skura htgan wagi na S'ciq Tosa. kwara gluw naha pisa kawas wayal mso'un maki kya laga, smungus yow na k'asuw nlyakan ro mso'un naha musa mtiri' lingey paris ro wa pmumu pkyalan ro c'rux ptna' gluw, "utux llyung Klesan", iyik na utux llyung Klesan kwe ga maki tugan tipik ps'un utux lhuyan na t'ara utux llyumg ro ptna' nya maki utux llyung kya kwara: 1. nya tbcyan skura bih llyung Turu ga gluw gaga na Mkkwang, utux gluw kya ga, maki alang Pyahow, maki alang Kmuyow, maki alang B'bu Kaykay, maki alang na Kinngyang, ro alang na Kbabow, magan kwara alang maki kya. 2. nya tbcyan skura bih gong Bsyawan kya ga gluw gaga na Tnbunan. utux gluw kya ga, maki alang na Ryohen, maki alang na Kukut, maki alang na Rkinos, maki alang na Rgyax, maki alang na Haga paris, ro maki alang na Tbula', tiyu kwara alang nya maki skura gong Bsyawan kya. 3. skura hlxun kya llyung Klesan kya ga gluw na utux bkis gaga Buta, utux gluw kya ga tugan kwara alang nya, maki alang Buta, ini ga alang Tlangan san ta kamayan uy, maki alang Tpyahan, maki alang Btunux nya maki alang Kasto kya micu. ryax klhangan na Nipun Taywan lela ga knahul cnpngan biru mniru na Nipun, Tayal bih llyung Klesan ga t'ara sa'ing llyung nya, utux 'ara ga skura iyik llyung Klesan, utux 'ara ga nya skura hogan llyung Klesan kya. tbcyan skura ssyow na llyung Turu kya ga iyik na llyung Klesan san naha, bkgan kwara alang ga, maki alang Pyahow, ro maki alang Kinngyang, maki alang Kngayang, maki alang Kbabow, maki alang Klmwan. maki alang Kmuyow, ro alang B'bu Kaykay, cka na skura hogan llyung Klesan ro gong Bsyawan kya ga, payat kwara alang nya kya, bkgan kwara alang nya maki kya ga maki alang Buta, maki alang Tpyahan, maki alang Tbula', maki alang rgyax, maki alang Ryoheng, maki alang Kukut, maki alang Rkinos, maki alang Haga Paris, payat kwara alang nya kya, tna'an kmayan lalu nya ga skura Hogan llyung Klesan san ta kmayan. utux seng spat kbhul mesuw pgan kawas wayal khulun Nipun cinbwanan Taywan. utux seng ro spat kawas mpuw sa'ing byating mpuw spat ryax, gluw Hogan llyung Klesan ga wa rema msromun skapah klhangan na Nipun, gluw iyik na llyung Klesan kya, kwara alang na Tayal ga utux seng mesuw kbhul ro utux byating pusan mesuw ryax ga wa msromun klhangan na Nipun uy. ryax na aring utux seng mesuw kbhul mpuw sa'ing kawas knahul mnhut ro cnpxan Soto Xuku Taywan, wa si ngyut shiri' knhulan ta ro mwah mbiya' alang ta micu kwara gluw ta cyoli' Tayal la.</FORM>
        <FORM kindOf="standard">== orow knkyan ta ro alang Tayal bih llyong Klesan == lalo na nya knkyan cyoli' Tayal bih llyong Klesan kya ga "Klesan" son ta, kwara glhangan nya ga maki tyaba llyong na skora tl'to ro skora hlxon bih llyong Toro kya, maki tyaba llyong na skora tl'to ro skora hlxon bih llyong Klesan nanak, ro llyong na Lpawan, skora htgan wagi ga nya ksobih kya tyaba bcilong Tayping, skora tkoyan wagi ga nya maki 'es na b'bo Bayyo ro alang Skoyaw bih llyong Tamali kya "nya maki alang na Skoyaw mico" ro llyong Kgogan oy. skora hlxon ro krayas llyong Toro kya ga maki glow na cyoli' Toca ro cyoli Tyoko, skora tl'to ga sobih b'bo rgyax na Alisay bih Sansego ro alang b'nox nya. cyoli' llyong Klesan ga nya si ngyot mwah maki alang ta klhangan Taytogow mico, si glow llyong Toro, gong Moheng, gong Bsyowan ro skora hlxon bih tyaba llyong Klesan, kya sobih otox kbhol kawas wayal ro mpow magan kwara alang cn'rox knkyan haca. cyoli' nya maki bih llyong Klesan kwe ga iyat otox nanak ke kayan nya ro cyoli' Tayal nanak maki kya, iyik kya ga maki skayan na ke sqoliq, nya moboy Kinhakon ro skayan ke na cyoli', nya moboy Mb'ala, ro skora htgan wagi na S'ciq Tosa. kwara glow naha pisa kawas wayal mso'on maki kya laga, smongos yow na k'asow nlyakan ro mso'on naha mosa mtiri' lingey paris ro wa pmomo pkyalan ro c'rox ptna' glow, "otox llyong Klesan", iyik na otox llyong Klesan kwe ga maki togan tipik ps'on otox lhoyan na t'ara otox llyomg ro ptna' nya maki otox llyong kya kwara: 1. nya tbcyan skora bih llyong Toro ga glow gaga na Mkkwang, otox glow kya ga, maki alang Pyahow, maki alang Kmoyow, maki alang B'bo Kaykay, maki alang na Kinngyang, ro alang na Kbabow, magan kwara alang maki kya. 2. nya tbcyan skora bih gong Bsyawan kya ga glow gaga na Tnbonan. otox glow kya ga, maki alang na Ryohen, maki alang na Kokot, maki alang na Rkinos, maki alang na Rgyax, maki alang na Haga paris, ro maki alang na Tbola', tiyo kwara alang nya maki skora gong Bsyawan kya. 3. skora hlxon kya llyong Klesan kya ga glow na otox bkis gaga Bota, otox glow kya ga togan kwara alang nya, maki alang Bota, ini ga alang Tlangan san ta kamayan oy, maki alang Tpyahan, maki alang Btonox nya maki alang Kasto kya mico. ryax klhangan na Nipon Taywan lela ga knahol cnpngan biro mniro na Nipon, Tayal bih llyong Klesan ga t'ara sa'ing llyong nya, otox 'ara ga skora iyik llyong Klesan, otox 'ara ga nya skora hogan llyong Klesan kya. tbcyan skora ssyow na llyong Toro kya ga iyik na llyong Klesan san naha, bkgan kwara alang ga, maki alang Pyahow, ro maki alang Kinngyang, maki alang Kngayang, maki alang Kbabow, maki alang Klmwan. maki alang Kmoyow, ro alang B'bo Kaykay, cka na skora hogan llyong Klesan ro gong Bsyawan kya ga, payat kwara alang nya kya, bkgan kwara alang nya maki kya ga maki alang Bota, maki alang Tpyahan, maki alang Tbola', maki alang rgyax, maki alang Ryoheng, maki alang Kokot, maki alang Rkinos, maki alang Haga Paris, payat kwara alang nya kya, tna'an kmayan lalo nya ga skora Hogan llyong Klesan san ta kmayan. otox seng spat kbhol mesow pgan kawas wayal kholon Nipon cinbwanan Taywan. otox seng ro spat kawas mpow sa'ing byating mpow spat ryax, glow Hogan llyong Klesan ga wa rema msromon skapah klhangan na Nipon, glow iyik na llyong Klesan kya, kwara alang na Tayal ga otox seng mesow kbhol ro otox byating posan mesow ryax ga wa msromon klhangan na Nipon oy. ryax na aring otox seng mesow kbhol mpow sa'ing kawas knahol mnhot ro cnpxan Soto Xoko Taywan, wa si ngyot shiri' knholan ta ro mwah mbiya' alang ta mico kwara glow ta cyoli' Tayal la.</FORM>
    </S>
</TEXT>