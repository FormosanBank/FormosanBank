<?xml version="1.0" ?>
<TEXT id="Wiki_Atayal_qalang_Rahaw信賢部落" xml:lang="pwn" source="Paiwan Wikipedia, article: qalang_Rahaw信賢部落" copyright="CC BY-SA" citation="qalang_Rahaw信賢部落. (2024, December 07). In Wikipedia [Paiwan]. https://pwn.wikipedia.org/wiki/qalang_Rahaw信賢部落" BibTeX_citation="@misc{Wiki_pwn_qalang_Rahaw信賢部落, title = qalang_Rahaw信賢部落, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/qalang_Rahaw信賢部落} }">
    <S id="0">
        <FORM kindOf="original">== mwani misuw qalang ru cyux te inu 部落概況與位置 == kahul su eki Ulay ga tkura tuqiy cinqlangan te 107 Seng, hminas su qalang Ulay ru tgliq Ulay, aw ini mopuw msyaw cikay spung lga tehuq squ qalang Rahaw la, mhani si su tkura gleng tuqiy nya ga musa squ qalng Hbun ru suruw nya cikay lga qalang Mangan Tranan la. ggwagiq kwara rgyax nya qalang Rahaw qani, suruw rgyax nya qasa ga qes nha ki Sankyat, te hlhul hiya lga, qes nha ki Mangan la, qszyap na ryax hiya lga, qes nha ki qalang Raga sa hiya. magal kbhul mqeru pgan hi kwara maki sqani ru qutux kbhul mqeru cyugal blihul ngasal. Tayal ki kmukan nyux mimaw mqyanux sqani. ana ga pizyux qu squliq kmukan hiya. mtqopu' balay qu qqhoniq qu lhlahuy nya sqani ma. sazing qu ini ktnaq hngya'an ke' sinllwan na qalang qani, qutux ga Lahaw son nha, imi nya mga, ana ga pongan qu hinngya'an ke' bnkis hiya ga Rahaw son nha, nyux m'imaw mqyanux kmukan rwa ini qbaq htuw qu qhngya'an qani pi, si nya say Lahaw la. baqun ta itan Tayal ga smoya' magal Yapit ga siga baq smi rahaw tbabaw maki qhoniq, t'tun nya kwara qara qhoniq ru thazyun nya qutux qara yasa qu tuqiy 'son yapit sa lru, syan nha qu rahaw la. suxan sasan lga zinga' balay cyux ciriq ru hlubay qu yapait qasa. sraral mga binkesan nha ga min kahul qu gong Cyaqung qasa ma, mc'ubuy nqu mrhuw Yawi Puna minkahul sa Pinsbkan uzi, shzi shzi aring Magan ru si tehuq qalang Rahaw qani pi. "Pinsbkan . tayal ka nyux qalang Lahaw misuw qaniy 人口概況 magal kbhul ru mqeru pgal kwara hi nha, qutux kbhul mqeru cyuwal blihun kwara ngasal nyux maki sqani. ana ga pizyux qu kmukan maki te sqani hiya, sraral mga kmukan qani ga qbwan qutux Kosi mwah tmutu' qhoniq sqani sraral lru, si s'aki sqani pluw mqyanux Tayal la. kwara tnutu' nha qqhoniq qani ga si nya spgluw llyung Tranan si tehuq Sinten, yasa qu srzyut nha sa qhoniq qani. maki qutux Cyoro kyokay nyux sqani, Rahaw kyokay son ta, Tayal hiya ga snhi Utux Kayal, kmukan hiya lga maki nanak qu hokung nha hmokung kya. pizyux qu Byo nha cyux si tmatak ana n'inu. ana ga kwara Tayal ga nyux snhi yaba utux kayal kwara, ana cyux maki te Tayhuk uzi ga mhngaw ryax lga mwah qalang kwara qu msqun rehay hngawan ryax ru msqun mcisal syaw tanux kyokay ru msqun mzwi mari tara, nanu yasa mqas sami balay qutu kyokay qani. . qqyanux 經濟與特產 qalang na Rahaw Tayal ga maki qu pqumah, muhi qu ramat , qinuw, qlung ru qmayat quleh qbabang, kruma lga si syobay syaw tuqiy , kya qu Okyak smoya maziy ga si nya ptbiriy kya la. maki uzi qu mc'ubuy musa te hogan mtzyaw uzi, yasa qu spizyng balay galan nha than sqyanux qnxan nha. qutux balay tuqiy nya qalang qani, t'aring Bnka' ru tehuq Ulay lga ptkura su llaw pkrkyas qutux hopa na hongu', yasa qu mzyup son muci ka tuqiy cinqlangan la, nyux sbiru mha (北107縣道). mtzyul tzyu' meta kwara qu kinqruzyux nya aring Bnka' tehuq sqani. maki qutux iyat balay qinqiri na tgliq, Sqatong son bnkis sraral, blaq balay wahan Okyak mwah sqani tbasaw yani qu 'bagan qani, ana mkilux kayal nya ga, mizyup su sqani lga ini kilux la, hopa balay qsya' nya ru ini nbah qlih, blaq balay qu insuna nya sqani. bnux qu phkngyan nya uzi, trang qu maki hngawan lga pizyux balay llgan nya mwah sqani , memaw su'ut kwara tuqiy. yasa yaqih balay qsliq qu Tayal maki te sqani pi. misuw qani lga, nyux msbah qu kayal cinbwanan la, ana lhlahuy uzi lga, ini' kzyan sraral ka cingay balay qsinuw nya ru qbhniq nya'. ki'a hazi mopuw msyaw kawas maku' ga, mluw saku' lkotas ru lkmama' maku' musa' rgyax, tehuk sami qzyunam myan lga, cingay balay qbhniq cyux mqwas babaw qhuniq, nanu' bway qhuniq na kzyumin, qnwal ru hom qu blaq balay niqun na qbhniq. nanu' i tmrang sami krayas qutux krahu na pitung ga, cyux si yaq~gyaq~gyaq mqwas ru mqqol maniq, nyux saku' ini' twang kmayal balay, kinhmayan na qbhniq qasa ga, zyan nqu cyux smagan na talap qu qhuniq, memaw ini' bu' sa rhzyal qu syax na wagi, mqsuqi su' cikay krayas lga, 'byaqan su' nya' pin'zil nya ay! qutux ryax qu pinhkngyan myan lru qlung sami tehuk lxyux la, nanu' yani qu giwan na tatak myan. helaw balay qba' nqu nbkis, msmisuw lga mcyana' qu puniq pinnhwan nha' la, phapuy mami' qu lkotas maku' lru, wayal tmqhuniq ki lkmama' maku', kyalun saku' nha' mha, bleqi mlahang qu puniq, rrgani' qu qhutul son saku' nha'. inblequn maku' balay mlahang qu mami', ini' kbsyaq lga, pongan maku' cyux mha' "pok pok pok" mqrqul qu pinhapuy, n_gyut mqlih lga, gzyagun maku' qu bagah la, tmrang nasa ga, hnyal uzi qu lkotas ru lkmama' maku'. qutux bhut ru sazing qoli' nyux nha' rasun, syukan ni lkotas maku' qu bhut ru qoli', blaq balay sokan qu snazyuk nya', nanu' kakay ru ngungu' bhut ru qoli' qu n_gon maku', kgusan lkotas maku' ru kzyutun nya' kakay ru ngungu' bhut, qoli' ru sbiq nya' knan, ana ungat nanu' hi' nya' ga, blaq balay pskanan. inblequn nya' smazyuk ru suqun nya' mwak lga, hbengun nya' ru thkun nya' la, syun ayang ka plgan cikay qurip, maqaw ru syun su' cimu' lga shhya' balay nbun, mhuqil qu tnahuk lga psawan sa abaw bgazyaw qu bhut ru qoli', stmwan cikay cimu', nanu' yasa qu wal myan kgbyun. maki' te lhlahuy ga, ana nanu' ga blaq balay niqun, mami' uzi ga, si baqi sa ptwang su' maniq qutux pyatu'. maniq sami ga si sami agal sa qba', ini' sami hngaw hmimuq tluling qba', blaq balay niqun. misuw qani lga, ana nanu' ga thzyayun ta' mbazi sa bbziran, ana ga, 'yan na qnxan sraral ga, ana si pqqiri' qu qnxan myan ga, blaq balay qnaniq myan, qani hiya' ga, hazi' minkahul squ kinzmwan na inlungan la. .</FORM>
        <FORM kindOf="standard">== mwani misow qalang ro cyox te ino 部落概況與位置 == kahol so eki Ulay ga tkora toqiy cinqlangan te 107 Seng, hminas so qalang Ulay ro tgliq Ulay, aw ini mopow msyaw cikay spong lga tehoq sqo qalang Rahaw la, mhani si so tkora gleng toqiy nya ga mosa sqo qalng Hbon ro sorow nya cikay lga qalang Mangan Tranan la. ggwagiq kwara rgyax nya qalang Rahaw qani, sorow rgyax nya qasa ga qes nha ki Sankyat, te hlhol hiya lga, qes nha ki Mangan la, qszyap na ryax hiya lga, qes nha ki qalang Raga sa hiya. magal kbhol mqero pgan hi kwara maki sqani ro qotox kbhol mqero cyogal blihol ngasal. Tayal ki kmokan nyox mimaw mqyanox sqani. ana ga pizyox qo sqoliq kmokan hiya. mtqopo' balay qo qqhoniq qo lhlahoy nya sqani ma. sazing qo ini ktnaq hngya'an ke' sinllwan na qalang qani, qotox ga Lahaw son nha, imi nya mga, ana ga pongan qo hinngya'an ke' bnkis hiya ga Rahaw son nha, nyox m'imaw mqyanox kmokan rwa ini qbaq htow qo qhngya'an qani pi, si nya say Lahaw la. baqon ta itan Tayal ga smoya' magal Yapit ga siga baq smi rahaw tbabaw maki qhoniq, t'ton nya kwara qara qhoniq ro thazyon nya qotox qara yasa qo toqiy 'son yapit sa lro, syan nha qo rahaw la. soxan sasan lga zinga' balay cyox ciriq ro hlobay qo yapait qasa. sraral mga binkesan nha ga min kahol qo gong Cyaqong qasa ma, mc'oboy nqo mrhow Yawi Pona minkahol sa Pinsbkan ozi, shzi shzi aring Magan ro si tehoq qalang Rahaw qani pi. "Pinsbkan . tayal ka nyox qalang Lahaw misow qaniy 人口概況 magal kbhol ro mqero pgal kwara hi nha, qotox kbhol mqero cyowal blihon kwara ngasal nyox maki sqani. ana ga pizyox qo kmokan maki te sqani hiya, sraral mga kmokan qani ga qbwan qotox Kosi mwah tmoto' qhoniq sqani sraral lro, si s'aki sqani plow mqyanox Tayal la. kwara tnoto' nha qqhoniq qani ga si nya spglow llyong Tranan si tehoq Sinten, yasa qo srzyot nha sa qhoniq qani. maki qotox Cyoro kyokay nyox sqani, Rahaw kyokay son ta, Tayal hiya ga snhi Utox Kayal, kmokan hiya lga maki nanak qo hokong nha hmokong kya. pizyox qo Byo nha cyox si tmatak ana n'ino. ana ga kwara Tayal ga nyox snhi yaba otox kayal kwara, ana cyox maki te Tayhok ozi ga mhngaw ryax lga mwah qalang kwara qo msqon rehay hngawan ryax ro msqon mcisal syaw tanox kyokay ro msqon mzwi mari tara, nano yasa mqas sami balay qoto kyokay qani. . qqyanox 經濟與特產 qalang na Rahaw Tayal ga maki qo pqomah, mohi qo ramat , qinow, qlong ro qmayat qoleh qbabang, kroma lga si syobay syaw toqiy , kya qo Okyak smoya maziy ga si nya ptbiriy kya la. maki ozi qo mc'oboy mosa te hogan mtzyaw ozi, yasa qo spizyng balay galan nha than sqyanox qnxan nha. qotox balay toqiy nya qalang qani, t'aring Bnka' ro tehoq Ulay lga ptkora so llaw pkrkyas qotox hopa na hongo', yasa qo mzyop son moci ka toqiy cinqlangan la, nyox sbiro mha (北107縣道). mtzyol tzyo' meta kwara qo kinqrozyox nya aring Bnka' tehoq sqani. maki qotox iyat balay qinqiri na tgliq, Sqatong son bnkis sraral, blaq balay wahan Okyak mwah sqani tbasaw yani qo 'bagan qani, ana mkilox kayal nya ga, mizyop so sqani lga ini kilox la, hopa balay qsya' nya ro ini nbah qlih, blaq balay qo insona nya sqani. bnox qo phkngyan nya ozi, trang qo maki hngawan lga pizyox balay llgan nya mwah sqani , memaw so'ot kwara toqiy. yasa yaqih balay qsliq qo Tayal maki te sqani pi. misow qani lga, nyox msbah qo kayal cinbwanan la, ana lhlahoy ozi lga, ini' kzyan sraral ka cingay balay qsinow nya ro qbhniq nya'. ki'a hazi mopow msyaw kawas mako' ga, mlow sako' lkotas ro lkmama' mako' mosa' rgyax, tehok sami qzyonam myan lga, cingay balay qbhniq cyox mqwas babaw qhoniq, nano' bway qhoniq na kzyomin, qnwal ro hom qo blaq balay niqon na qbhniq. nano' i tmrang sami krayas qotox kraho na pitong ga, cyox si yaq~gyaq~gyaq mqwas ro mqqol maniq, nyox sako' ini' twang kmayal balay, kinhmayan na qbhniq qasa ga, zyan nqo cyox smagan na talap qo qhoniq, memaw ini' bo' sa rhzyal qo syax na wagi, mqsoqi so' cikay krayas lga, 'byaqan so' nya' pin'zil nya ay! qotox ryax qo pinhkngyan myan lro qlong sami tehok lxyox la, nano' yani qo giwan na tatak myan. helaw balay qba' nqo nbkis, msmisow lga mcyana' qo poniq pinnhwan nha' la, phapoy mami' qo lkotas mako' lro, wayal tmqhoniq ki lkmama' mako', kyalon sako' nha' mha, bleqi mlahang qo poniq, rrgani' qo qhotol son sako' nha'. inbleqon mako' balay mlahang qo mami', ini' kbsyaq lga, pongan mako' cyox mha' "pok pok pok" mqrqol qo pinhapoy, n_gyot mqlih lga, gzyagon mako' qo bagah la, tmrang nasa ga, hnyal ozi qo lkotas ro lkmama' mako'. qotox bhot ro sazing qoli' nyox nha' rason, syokan ni lkotas mako' qo bhot ro qoli', blaq balay sokan qo snazyok nya', nano' kakay ro ngongo' bhot ro qoli' qo n_gon mako', kgosan lkotas mako' ro kzyoton nya' kakay ro ngongo' bhot, qoli' ro sbiq nya' knan, ana ongat nano' hi' nya' ga, blaq balay pskanan. inbleqon nya' smazyok ro soqon nya' mwak lga, hbengon nya' ro thkon nya' la, syon ayang ka plgan cikay qorip, maqaw ro syon so' cimo' lga shhya' balay nbon, mhoqil qo tnahok lga psawan sa abaw bgazyaw qo bhot ro qoli', stmwan cikay cimo', nano' yasa qo wal myan kgbyon. maki' te lhlahoy ga, ana nano' ga blaq balay niqon, mami' ozi ga, si baqi sa ptwang so' maniq qotox pyato'. maniq sami ga si sami agal sa qba', ini' sami hngaw hmimoq tloling qba', blaq balay niqon. misow qani lga, ana nano' ga thzyayon ta' mbazi sa bbziran, ana ga, 'yan na qnxan sraral ga, ana si pqqiri' qo qnxan myan ga, blaq balay qnaniq myan, qani hiya' ga, hazi' minkahol sqo kinzmwan na inlongan la. .</FORM>
    </S>
</TEXT>