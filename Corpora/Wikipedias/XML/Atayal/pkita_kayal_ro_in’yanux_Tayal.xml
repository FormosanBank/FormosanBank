<?xml version="1.0" ?>
<TEXT id="Wiki_Atayal_pkita_kayal_ro_in’yanux_Tayal" xml:lang="tay" source="Atayal Wikipedia, article: pkita_kayal_ro_in’yanux_Tayal" copyright="CC BY-SA" citation="pkita_kayal_ro_in’yanux_Tayal. (2025, May 05). In Wikipedia [Atayal]. https://tay.wikipedia.org/wiki/pkita_kayal_ro_in’yanux_Tayal" BibTeX_citation="@misc{Wiki_tay_pkita_kayal_ro_in’yanux_Tayal, title = pkita_kayal_ro_in’yanux_Tayal, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/pkita_kayal_ro_in’yanux_Tayal} }">
    <S id="0">
        <FORM kindOf="original">pkita kayal ro in'yanux Tayal in'yanux Tayal bih llyung Klesan kya ga maki ci inbuyan yow na gaga na pkita kayal kwe, baley ci cnpngan ta p'yugan na kayal hiya ga knahul nya ubuy pkhngyan ro knita krryax. yani maha kwara knba'an ta kwe, skura ita Tayal ga piyang na yow, utux yow ga galan ta gnmilan na s'yanux ta, utux yow lwey ga kahul tkba' ta tgamil yow kwe ro p'aras hi'an na klhangan ta ita Tayal, kwe ga piyang myasa na knba'an, maki knita na cka Tayal hiya, &quot;mita kayal&quot; ro p'yugan na bhuyow kwara khoni, nya pkita maha kba' nya p'yuw kayal kwe, cyoli Tayal ga pgluw p'yuw na kayal kbaley ryax ro kita pntyagan ta. yani nyu sbiru suruw micu: te utux ga. &quot;mu' bicyu&quot; ke Tayal mhtuw tyaba na bicyu bih babow kayal ga&quot;mu' bicyu&quot;yow nya san ta, mu' bicyu kayal kwe ga , nya pkita maha ya kinga mhtuw yani msbehuy ma. te saying ga &quot;trom khoni truhung&quot; trang mhtuw yani ci beta' llyuw na abow khoni' truhung kwe laga , si ba'iy maha ya kinga masu' sknutan ta misan la, ya kinga tekun tmangu abow uy la, ryax yaca ga aw ci tmubox ta lmyun. iyik k'aring ta tmubox lmyun ga lmon ta pcyus Lutux lmyun ta, spngsa ta Lutux ro sina ta Lutux mwah klahang ro bhuyow knlaxan ta, utux kawas k'aring ta tmubox ga musa t'aring uy la. te tugal ga &quot;mtalah kwara bwey na khoni'&quot; bhuyow kwara bwey khoni' ro mtalah bwey ro mhutow kwara bwey laga, si ba'iy maha musa t'aring ryax na gaga mluyak uy la, baha mcya, kwara sinuw uy ga knahul ni'an naha bwey na khoni', misan ga tmwang klxun hi naha, ryax haca ga msyam ci ni'un hi na sinuw kwe. nanu yaca ita Tayal ga tegan ta mhutow kwara bwey na khoni' laga, mcpung maha ba'un ta t'aring mluyak uy la, ryax cpngan gaga na mluyak kwe ga aring mpuw utux byating ro beta s sa'ing byating babow skawas kya. te payat ga &quot;mowas pori&quot; bisya' ci ro nyu si mowas pori laga, yani nya p'iyu maha ya kingan mwalah la. trang mung ta hngiyang pori kwe, ana m'ima cyoli Tayal ga nanu yaca t'aring musa smreyu lukus ro tmapang mhbing Sali, yaca ini kyupiy 'walah. p'umah cnloman mayah piyang s'yanux na Tayal bih llyung Klesan, nanu yaca prkyas kwara mayah ta, ungat wahan 'sya, musa bhuyow knlaxan ta, siga stama ta Lutux bnkisan ta mi ' 'walah ita, nanu yaca t'lu tkiyey kayal laga pnba' ita Tayal hiya ga ita wa hmiri gaga ro hmiri' gaga na psani' ita, nya phogun Llutux, ryax haca, ita Tayal ga musa ta pcyus ro msina 'walah. rgyax skura llyung Klesan hiya ga si 'walah krryax, ana ga ini hngiy 'walah krryax laga si ba'iy maha tkkyan knerin ini snga sla'iy sali ro innaras nya ga ksa'ang na Lutux ma, nanu yaca pcyus ta msina wagi. binah lwey ga 'bagan nya si ini hngow msbehuy ga kba' pcyus Lutux msina myasa na kayal. babow nya ga p'iyu cimu gaga na pcyus msina 'walah: motu kwara ita utux gaga, ro tun naha mrhow utux gaga maras cpngan utux 'ba lmyun ro musa syow llyung kya, c'rux babow btunux nya maki llyung kya, skura llyung hmow maha:&quot;Lutux bnkisan nyu su pyangan phoyil cyamin? p'ilun su pnbahu myan, micu nya cyamin msina tyaba 'walah, bi'iy cyamin kble'an su.&quot;masu' how kmayal laga, cyan nya babow btunux kya utux 'ba na lmyun ro kahun tpal na kakey, ini ga 'ba rpusun nya ro shutow nya kwara bwax, sbuling bih iyik 'sya kya bwax lmyun, binah kmayal maha:&quot;srpus myan bwax lmyun ro laniy 'walah micu&quot;. bnkisan na Tayal tnwang piyux baley na knba'an gaga 'nxan ro pkita kayal cpung ana nanu yow, iyik ga nya skura yow na gaga Smyatu, gaga Knloh, gaga Mluyak, ini ga skura yow na p'agal ina uy, piyux ci yow nya ga skura cpngan ta &quot;mita kayal&quot;, p'yugun utux ke kmayal ga, nya m'ubuy yow nya &quot;p'yuw kayal ro in'yanux Tayal&quot;, knahul pisa ryax cpngan, tntwang piyux baley na knba'an Tayal, maki ci yow nya baley.</FORM>
        <FORM kindOf="standard">pkita kayal ro in'yanox Tayal in'yanox Tayal bih llyong Klesan kya ga maki ci inboyan yow na gaga na pkita kayal kwe, baley ci cnpngan ta p'yogan na kayal hiya ga knahol nya oboy pkhngyan ro knita krryax. yani maha kwara knba'an ta kwe, skora ita Tayal ga piyang na yow, otox yow ga galan ta gnmilan na s'yanox ta, otox yow lwey ga kahol tkba' ta tgamil yow kwe ro p'aras hi'an na klhangan ta ita Tayal, kwe ga piyang myasa na knba'an, maki knita na cka Tayal hiya, &quot;mita kayal&quot; ro p'yogan na bhoyow kwara khoni, nya pkita maha kba' nya p'yow kayal kwe, cyoli Tayal ga pglow p'yow na kayal kbaley ryax ro kita pntyagan ta. yani nyo sbiro sorow mico: te otox ga. &quot;mo' bicyo&quot; ke Tayal mhtow tyaba na bicyo bih babow kayal ga&quot;mo' bicyo&quot;yow nya san ta, mo' bicyo kayal kwe ga , nya pkita maha ya kinga mhtow yani msbehoy ma. te saying ga &quot;trom khoni trohong&quot; trang mhtow yani ci beta' llyow na abow khoni' trohong kwe laga , si ba'iy maha ya kinga maso' sknotan ta misan la, ya kinga tekon tmango abow oy la, ryax yaca ga aw ci tmobox ta lmyon. iyik k'aring ta tmobox lmyon ga lmon ta pcyos Lotox lmyon ta, spngsa ta Lotox ro sina ta Lotox mwah klahang ro bhoyow knlaxan ta, otox kawas k'aring ta tmobox ga mosa t'aring oy la. te togal ga &quot;mtalah kwara bwey na khoni'&quot; bhoyow kwara bwey khoni' ro mtalah bwey ro mhotow kwara bwey laga, si ba'iy maha mosa t'aring ryax na gaga mloyak oy la, baha mcya, kwara sinow oy ga knahol ni'an naha bwey na khoni', misan ga tmwang klxon hi naha, ryax haca ga msyam ci ni'on hi na sinow kwe. nano yaca ita Tayal ga tegan ta mhotow kwara bwey na khoni' laga, mcpong maha ba'on ta t'aring mloyak oy la, ryax cpngan gaga na mloyak kwe ga aring mpow otox byating ro beta s sa'ing byating babow skawas kya. te payat ga &quot;mowas pori&quot; bisya' ci ro nyo si mowas pori laga, yani nya p'iyo maha ya kingan mwalah la. trang mong ta hngiyang pori kwe, ana m'ima cyoli Tayal ga nano yaca t'aring mosa smreyo lokos ro tmapang mhbing Sali, yaca ini kyopiy 'walah. p'omah cnloman mayah piyang s'yanox na Tayal bih llyong Klesan, nano yaca prkyas kwara mayah ta, ongat wahan 'sya, mosa bhoyow knlaxan ta, siga stama ta Lotox bnkisan ta mi ' 'walah ita, nano yaca t'lo tkiyey kayal laga pnba' ita Tayal hiya ga ita wa hmiri gaga ro hmiri' gaga na psani' ita, nya phogon Llotox, ryax haca, ita Tayal ga mosa ta pcyos ro msina 'walah. rgyax skora llyong Klesan hiya ga si 'walah krryax, ana ga ini hngiy 'walah krryax laga si ba'iy maha tkkyan knerin ini snga sla'iy sali ro innaras nya ga ksa'ang na Lotox ma, nano yaca pcyos ta msina wagi. binah lwey ga 'bagan nya si ini hngow msbehoy ga kba' pcyos Lotox msina myasa na kayal. babow nya ga p'iyo cimo gaga na pcyos msina 'walah: moto kwara ita otox gaga, ro ton naha mrhow otox gaga maras cpngan otox 'ba lmyon ro mosa syow llyong kya, c'rox babow btonox nya maki llyong kya, skora llyong hmow maha:&quot;Lotox bnkisan nyo so pyangan phoyil cyamin? p'ilon so pnbaho myan, mico nya cyamin msina tyaba 'walah, bi'iy cyamin kble'an so.&quot;maso' how kmayal laga, cyan nya babow btonox kya otox 'ba na lmyon ro kahon tpal na kakey, ini ga 'ba rposon nya ro shotow nya kwara bwax, sboling bih iyik 'sya kya bwax lmyon, binah kmayal maha:&quot;srpos myan bwax lmyon ro laniy 'walah mico&quot;. bnkisan na Tayal tnwang piyox baley na knba'an gaga 'nxan ro pkita kayal cpong ana nano yow, iyik ga nya skora yow na gaga Smyato, gaga Knloh, gaga Mloyak, ini ga skora yow na p'agal ina oy, piyox ci yow nya ga skora cpngan ta &quot;mita kayal&quot;, p'yogon otox ke kmayal ga, nya m'oboy yow nya &quot;p'yow kayal ro in'yanox Tayal&quot;, knahol pisa ryax cpngan, tntwang piyox baley na knba'an Tayal, maki ci yow nya baley.</FORM>
    </S>
</TEXT>