<?xml version="1.0" ?>
<TEXT id="Wiki_Atayal_talam_spi_ru_mita_siliq" xml:lang="tay" source="Atayal Wikipedia, article: talam_spi_ru_mita_siliq" copyright="CC BY-SA" citation="talam_spi_ru_mita_siliq. (2025, May 05). In Wikipedia [Atayal]. https://tay.wikipedia.org/wiki/talam_spi_ru_mita_siliq" BibTeX_citation="@misc{Wiki_tay_talam_spi_ru_mita_siliq, title = talam_spi_ru_mita_siliq, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/talam_spi_ru_mita_siliq} }">
    <S id="0">
        <FORM kindOf="original">作者:林純桂&amp;素伊多夕&amp;方瑞玉 ita Tayal hiya ga, gmluw cinunan cinbwanan mqyanux. mqyanux ta sa hlahuy, nanu maki qu gaga qnxan ta, baha hmswa ini baqi nanu qu stnaq ta zywaw, nanu yasa maki qu gaga na mita siliq ru talam spi(mita spi). 鳥占 mita siliq qani ga maki qu puqing na pinqzyon, sraral mga maki qutux ryax hopa balay qu qwalax nya, mturuy qutux yaba balay na btunux, siy usa qmhut squ gong, smu'ut squ qsya, mspitung qu qyas ru ini thuyay krayas gong qu Tayal, kragan nha rmuruw ga ini nangi mglaw qu btunux qasa ma. hnyan qu cyaqung kmal mha: &quot;swa ana qani ini simu thzyazi, nway kun muci ma, musa tpa sa babaw btunux qu cyaqung, lap lap lap san nya qu pali nya, ana nya slokah qu pali nya ga ini pzwi qu btunux qasa ma. hnyan mlaka kya qutux siliq, nway kun mha ma, psyaqan na cyaqung qu siliq qasa, isu qani qu tnaq maku qmun cipuq na qbhniq qani ga. ana ga smyuk qu siliq tlamay maku muci ru, musa tpa babaw na btunux, toput toput muci ru si si si mha mqwas, si ktay mzwi qu btunux ru wax...wal mturuy qu btunux qasa lma. ktan ni Tayal mga talagay yaba qpzing na siliq qani, cyux glgan qpzing na utux qu siliq qani wah, anu aring kya lga siliq qani qu spngan mita ta Tayal la. nanu yaba na zyuwaw ga skita nha siliq smpung, aring kya maki qu gaga mita siliq qani la. gaga Tayal san mha mita siliq qani ga, iwan yasa qu spngan utux nqu Tayal sraral uziy, siliq qani ga qutux nqu qbhniq cikuy balay qu inkyasan nya. hopa nqu zywaw ga yasa skita nha siliq, mzi'a nqu sraral maki qu gaga na musa mgaga, qani ga si ki skita nha siliq. ru ini ga musa mlata rgyax ru musa smze. baha hmswa blaq qu knita nha siliq ga thuyay mblaq qu zyuwaw, nanu yasa qu spngan na bnkis sraral. mita siliq qani ga strang nha sasal mziboq balay, aring klpaw lga mlata kwara qu qsimuw lrwa, nanu zbuqan nha musa mita. pnongan bnkis sraral ga payat kryanan nqu spngan mita siliq qani, te qutux ga msyuk, te sazing ga meraw, te cyugal ga cin'tung, te payat ga m'ax. msyuk qani hiya ga, smyuk imi nya. trang nyux mhkani ska na tuqiy mita siliq qani ga cyux muci si si si te kraya ini ga te kyahu, musa loziy ru si si si muci te kyahu ini ga te kraya mssyuw mqwas, qani ga smyuk muci ma. nanu blaq balay qani hiya, smwayal qu utux ma! qutux ryax ga minqutux balay musa mita. meraw qani ga, trang su mhkani ska tuqiy mita siliq, si si si muci te kraya ini ga te kyahu, ru pira qara pinhknyan ru si si si muciy mtnaq maki te kraya ini ga te kyahu snyukan nya, ru musa loziy ru sikta mincyugal mqwas qaniy ga mpuyuw sa pnqwas son, qani ga iwan nyux rmaw muciy imi nya, nanu san nha ma &quot;meraw&quot;, blaq uzi qu qaniy. cin'tung qani hiya ga musa mita siliq mhkani ru ungat 'syang nya, ini ga qutux balay te kyahu, babaw nya lga ungat snyuk nya, qani ga &quot;cin'tung&quot; san nha. qani ga ini kblaq iyal, kruma bnkis lga siy hngaw ini usa la. cin'tung ,這就是cin'tung&quot; . te payat ga m'ax. trang su mhkani ska tuqiy, aring kraya wal si qhut mlaka mkura kyahu, ini ga kahul kyahu wal si kura kraya mlaka, wiwal si nya htngiy qu tuqiy mlaka te gleang, yan qani lga &quot;m'ax&quot; son nha, wiwal ml'ax ini thuyay msuna, nyux hmtuy qu utux ma, yan qani lga yaqih, ini usa inu qu Tayal la. payat kryanan qani qu spngan nqu mita siliq. Tayal sraral hiya ga snhyun nha qu mita spi qani, baha hmswa ga ini hmut mspi, nanu qu zyuwaw ppaqut nha ga naga spi ha. yan nqu musa mlata ga spwah nha mita spi uziy. kahul mita spi ru lmon nha baq nanu qu cyux ciriq? musa smi rusa ga tohiq qu pinhkngyan, kruma ga smka ryax. suqun nha smi lga mwah ngasal n_gon nha pira ryax, yasa qu pinkyalan nha ryax ga mlahuy ru pqzyu spi, kruma ga spyun mha cyux msluhiy qu qmayah ma. kya uzi ga spyun mha kya qutux kneril qsliq saku nya balay ma. ini balay khzi, musa lga magal balay qsinuw la. yan nqu spi msluhiy ga p'agal bzyok qnhyun ma. baha hmswa ga kmihuy uraw qu bzyok gnwakan nya ga yan nqu msluhiy rwa, nanu spyun su sluhiy lga, cyux ciriq bzyok qnhyun la! mspi kneril qasa ga p'agal bqanux ini ga mit. baha hmswa bqanux ru mit ga betunux balay ini kat squliq uziy, nanu yasa spi kneril lga p'agal bqanux ini ga mit la. ini ksyaw qu spi, yasa qu snhyun nha balay qu mita spu qaniy. qutux uzi ga yan na musa mnayang, yan nqu giqas na pqmahun qani ga spwah nha mita spi uzi, zik na musa k'alu ga lmon nha sm'atu ha, tmatak kya ru m'abi kya, mha ni blaq spi nha, mzinah musa ngasal kmal mha blaq spi ma, musa tmatak kya ru t'aring mnayang la. musa smze ga skita nha spi uzi. nanu ita Tayal sraral ga spngan nha balay qu mita siliq ki mita spi qaniy.</FORM>
        <FORM kindOf="standard">作者:林純桂&amp;素伊多夕&amp;方瑞玉 ita Tayal hiya ga, gmlow cinonan cinbwanan mqyanox. mqyanox ta sa hlahoy, nano maki qo gaga qnxan ta, baha hmswa ini baqi nano qo stnaq ta zywaw, nano yasa maki qo gaga na mita siliq ro talam spi(mita spi). 鳥占 mita siliq qani ga maki qo poqing na pinqzyon, sraral mga maki qotox ryax hopa balay qo qwalax nya, mtoroy qotox yaba balay na btonox, siy osa qmhot sqo gong, smo'ot sqo qsya, mspitong qo qyas ro ini thoyay krayas gong qo Tayal, kragan nha rmorow ga ini nangi mglaw qo btonox qasa ma. hnyan qo cyaqong kmal mha: &quot;swa ana qani ini simo thzyazi, nway kon moci ma, mosa tpa sa babaw btonox qo cyaqong, lap lap lap san nya qo pali nya, ana nya slokah qo pali nya ga ini pzwi qo btonox qasa ma. hnyan mlaka kya qotox siliq, nway kon mha ma, psyaqan na cyaqong qo siliq qasa, iso qani qo tnaq mako qmon cipoq na qbhniq qani ga. ana ga smyok qo siliq tlamay mako moci ro, mosa tpa babaw na btonox, topot topot moci ro si si si mha mqwas, si ktay mzwi qo btonox ro wax...wal mtoroy qo btonox qasa lma. ktan ni Tayal mga talagay yaba qpzing na siliq qani, cyox glgan qpzing na otox qo siliq qani wah, ano aring kya lga siliq qani qo spngan mita ta Tayal la. nano yaba na zyowaw ga skita nha siliq smpong, aring kya maki qo gaga mita siliq qani la. gaga Tayal san mha mita siliq qani ga, iwan yasa qo spngan otox nqo Tayal sraral oziy, siliq qani ga qotox nqo qbhniq cikoy balay qo inkyasan nya. hopa nqo zywaw ga yasa skita nha siliq, mzi'a nqo sraral maki qo gaga na mosa mgaga, qani ga si ki skita nha siliq. ro ini ga mosa mlata rgyax ro mosa smze. baha hmswa blaq qo knita nha siliq ga thoyay mblaq qo zyowaw, nano yasa qo spngan na bnkis sraral. mita siliq qani ga strang nha sasal mziboq balay, aring klpaw lga mlata kwara qo qsimow lrwa, nano zboqan nha mosa mita. pnongan bnkis sraral ga payat kryanan nqo spngan mita siliq qani, te qotox ga msyok, te sazing ga meraw, te cyogal ga cin'tong, te payat ga m'ax. msyok qani hiya ga, smyok imi nya. trang nyox mhkani ska na toqiy mita siliq qani ga cyox moci si si si te kraya ini ga te kyaho, mosa loziy ro si si si moci te kyaho ini ga te kraya mssyow mqwas, qani ga smyok moci ma. nano blaq balay qani hiya, smwayal qo otox ma! qotox ryax ga minqotox balay mosa mita. meraw qani ga, trang so mhkani ska toqiy mita siliq, si si si moci te kraya ini ga te kyaho, ro pira qara pinhknyan ro si si si mociy mtnaq maki te kraya ini ga te kyaho snyokan nya, ro mosa loziy ro sikta mincyogal mqwas qaniy ga mpoyow sa pnqwas son, qani ga iwan nyox rmaw mociy imi nya, nano san nha ma &quot;meraw&quot;, blaq ozi qo qaniy. cin'tong qani hiya ga mosa mita siliq mhkani ro ongat 'syang nya, ini ga qotox balay te kyaho, babaw nya lga ongat snyok nya, qani ga &quot;cin'tong&quot; san nha. qani ga ini kblaq iyal, kroma bnkis lga siy hngaw ini osa la. cin'tong ,這就是cin'tong&quot; . te payat ga m'ax. trang so mhkani ska toqiy, aring kraya wal si qhot mlaka mkora kyaho, ini ga kahol kyaho wal si kora kraya mlaka, wiwal si nya htngiy qo toqiy mlaka te gleang, yan qani lga &quot;m'ax&quot; son nha, wiwal ml'ax ini thoyay msona, nyox hmtoy qo otox ma, yan qani lga yaqih, ini osa ino qo Tayal la. payat kryanan qani qo spngan nqo mita siliq. Tayal sraral hiya ga snhyon nha qo mita spi qani, baha hmswa ga ini hmot mspi, nano qo zyowaw ppaqot nha ga naga spi ha. yan nqo mosa mlata ga spwah nha mita spi oziy. kahol mita spi ro lmon nha baq nano qo cyox ciriq? mosa smi rosa ga tohiq qo pinhkngyan, kroma ga smka ryax. soqon nha smi lga mwah ngasal n_gon nha pira ryax, yasa qo pinkyalan nha ryax ga mlahoy ro pqzyo spi, kroma ga spyon mha cyox mslohiy qo qmayah ma. kya ozi ga spyon mha kya qotox kneril qsliq sako nya balay ma. ini balay khzi, mosa lga magal balay qsinow la. yan nqo spi mslohiy ga p'agal bzyok qnhyon ma. baha hmswa ga kmihoy oraw qo bzyok gnwakan nya ga yan nqo mslohiy rwa, nano spyon so slohiy lga, cyox ciriq bzyok qnhyon la! mspi kneril qasa ga p'agal bqanox ini ga mit. baha hmswa bqanox ro mit ga betonox balay ini kat sqoliq oziy, nano yasa spi kneril lga p'agal bqanox ini ga mit la. ini ksyaw qo spi, yasa qo snhyon nha balay qo mita spo qaniy. qotox ozi ga yan na mosa mnayang, yan nqo giqas na pqmahon qani ga spwah nha mita spi ozi, zik na mosa k'alo ga lmon nha sm'ato ha, tmatak kya ro m'abi kya, mha ni blaq spi nha, mzinah mosa ngasal kmal mha blaq spi ma, mosa tmatak kya ro t'aring mnayang la. mosa smze ga skita nha spi ozi. nano ita Tayal sraral ga spngan nha balay qo mita siliq ki mita spi qaniy.</FORM>
    </S>
</TEXT>