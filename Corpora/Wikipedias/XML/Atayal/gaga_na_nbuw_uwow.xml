<?xml version="1.0" ?>
<TEXT id="Wiki_Atayal_gaga_na_nbuw_uwow" xml:lang="tay" source="Atayal Wikipedia, article: gaga_na_nbuw_uwow" copyright="CC BY-SA" citation="gaga_na_nbuw_uwow. (2025, May 05). In Wikipedia [Atayal]. https://tay.wikipedia.org/wiki/gaga_na_nbuw_uwow" BibTeX_citation="@misc{Wiki_tay_gaga_na_nbuw_uwow, title = gaga_na_nbuw_uwow, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/gaga_na_nbuw_uwow} }">
    <S id="0">
        <FORM kindOf="original">gaga na nbuw uwow iyik yow gaga na nbuw uwow kwe ga, skayal cimu nya maki suruw: te utux, gaga na Smyatu gaga Smyatu kwe ga nya mnaga uwah na tgi'as kawas ro lmon ta k'aring tmubux, iyik na cmyan ga lmon kbaley uwow, mlikuy hiya ga musa mluyak rgyax kya, innagan sinuw ro maki knaley uwow laga, nya tekun ryax na mlahang ta gaga na Smyatu la. ryax kwe ga laxan naha kwara ptyagan naha gluw ta, ro musa m'es nbuw uwow ana su sa'ing ryax, tugan ryax. te saying, gaga na Cmyus ryax na mlahang ta gaga na Cmyus kwe ga, siga suruw masu' ta kloh lmyun. ini ga ssu'un ci kwara nlyakan naha sinuw, ro klhang cnrxan naha gaga na Cmyus, cka na klahang gaga Cmyus kwe ga kahul uwow sngsa ta lutux bnkisan. te tugal, gaga na Pns'unan. ryax na gluw na mlikuy musa naha magal ina, kwara gluw na utux bbwan ga, siga lmon kbaley utux slaman na uwow lmyun utux sali naha, s'agan naha pkani' lpyung uwah naha gmluw mani' sali ta, ro lmon ta rmow tmutu khoni' pnahu' uy ro cmxu rhkey, mnaga mwah magan ina lpyung ro spni'an ta naha. te payat, ryax na tkba' ta owas na lmuhuw maki inlungan tkba' owas na lmuhuw mrkyas ga hknyan naha bnkis mwah cba', siga lmon naha pnbuw uwow bkis lama, ini ba'iy kahun bnbugan naha ga musa piyux owas wayal naha tkba'an. te magal, mrrow tiyow musa kyan mowiy tyagan, mnayang, smlyat, hakut y'aya nanak na tyagan, lmon skal mrhow, ro sina pnrow mwah mtiyow, gluw ta utux alang hiya ga musa ungat psnan naha ro kahun lungan mwah rmow mtiyow, ku'ung ha'iy kayal ro gbyan laga, mrhow utux sali' ga bley'un naha pka'niy kwara naha, kwe ga nya pkita yow na msbley ta row tiyow kwara ma. te tiyu, Sbayux tkkoh yow na mayah, cmi lungan ro row mtiyow kwara, kahul uwow showey naha lpyung. te pitu, sbaley yow ini ga wa t'lu yow, mcayu, magan ilis, siga msina mwah sbaley yow, siga maras uwow ro musa sina snlwanan ro msbaley. ini nbah tbuci nbuw uwow Tayal, motu kwara gluw laga, ana su utux pyatu uwow ga si mso'un me' pyatu nbuw kwara naha, nya pkita myasa na sli'an. shtuy mnbuw uwow mrkyas hiya, iyik nbuw uwow ga spsya'an naha iyik uwow kya tluling 'ba naha ro srpus naha urow te tanux kya, yani nya tngsa uwow lutux, kwe ga nya pkita maha maki myasa bugun ga ini ta yngiy lutux bkisan ma. knahun gaga lela musa ta ba'un yow na kbaley uwow Tayal ga, ba' cpung kbaley uwow, ro maki cpngan nya, piyang ci kyan yow nya, nbuw uwow ga kyan ryax nya, baley ci yow nya ga skura ta pcyus lutux ro spbugan ta kwara gluw ta uy, ini kba' maha uwow ga nya s'yanux naha, ini maha t'uwow ci yani ci cyoli' t'uwow ci micu ro musa magan mga'in na uwow kwe.</FORM>
        <FORM kindOf="standard">gaga na nbow owow iyik yow gaga na nbow owow kwe ga, skayal cimo nya maki sorow: te otox, gaga na Smyato gaga Smyato kwe ga nya mnaga owah na tgi'as kawas ro lmon ta k'aring tmobox, iyik na cmyan ga lmon kbaley owow, mlikoy hiya ga mosa mloyak rgyax kya, innagan sinow ro maki knaley owow laga, nya tekon ryax na mlahang ta gaga na Smyato la. ryax kwe ga laxan naha kwara ptyagan naha glow ta, ro mosa m'es nbow owow ana so sa'ing ryax, togan ryax. te saying, gaga na Cmyos ryax na mlahang ta gaga na Cmyos kwe ga, siga sorow maso' ta kloh lmyon. ini ga sso'on ci kwara nlyakan naha sinow, ro klhang cnrxan naha gaga na Cmyos, cka na klahang gaga Cmyos kwe ga kahol owow sngsa ta lotox bnkisan. te togal, gaga na Pns'onan. ryax na glow na mlikoy mosa naha magal ina, kwara glow na otox bbwan ga, siga lmon kbaley otox slaman na owow lmyon otox sali naha, s'agan naha pkani' lpyong owah naha gmlow mani' sali ta, ro lmon ta rmow tmoto khoni' pnaho' oy ro cmxo rhkey, mnaga mwah magan ina lpyong ro spni'an ta naha. te payat, ryax na tkba' ta owas na lmohow maki inlongan tkba' owas na lmohow mrkyas ga hknyan naha bnkis mwah cba', siga lmon naha pnbow owow bkis lama, ini ba'iy kahon bnbogan naha ga mosa piyox owas wayal naha tkba'an. te magal, mrrow tiyow mosa kyan mowiy tyagan, mnayang, smlyat, hakot y'aya nanak na tyagan, lmon skal mrhow, ro sina pnrow mwah mtiyow, glow ta otox alang hiya ga mosa ongat psnan naha ro kahon longan mwah rmow mtiyow, ko'ong ha'iy kayal ro gbyan laga, mrhow otox sali' ga bley'on naha pka'niy kwara naha, kwe ga nya pkita yow na msbley ta row tiyow kwara ma. te tiyo, Sbayox tkkoh yow na mayah, cmi longan ro row mtiyow kwara, kahol owow showey naha lpyong. te pito, sbaley yow ini ga wa t'lo yow, mcayo, magan ilis, siga msina mwah sbaley yow, siga maras owow ro mosa sina snlwanan ro msbaley. ini nbah tboci nbow owow Tayal, moto kwara glow laga, ana so otox pyato owow ga si mso'on me' pyato nbow kwara naha, nya pkita myasa na sli'an. shtoy mnbow owow mrkyas hiya, iyik nbow owow ga spsya'an naha iyik owow kya tloling 'ba naha ro srpos naha orow te tanox kya, yani nya tngsa owow lotox, kwe ga nya pkita maha maki myasa bogon ga ini ta yngiy lotox bkisan ma. knahon gaga lela mosa ta ba'on yow na kbaley owow Tayal ga, ba' cpong kbaley owow, ro maki cpngan nya, piyang ci kyan yow nya, nbow owow ga kyan ryax nya, baley ci yow nya ga skora ta pcyos lotox ro spbogan ta kwara glow ta oy, ini kba' maha owow ga nya s'yanox naha, ini maha t'owow ci yani ci cyoli' t'owow ci mico ro mosa magan mga'in na owow kwe.</FORM>
    </S>
</TEXT>