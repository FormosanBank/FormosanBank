<?xml version="1.0" ?>
<TEXT id="Wiki_Atayal_pntasan" xml:lang="tay" source="Atayal Wikipedia, article: pntasan" copyright="CC BY-SA" citation="pntasan. (2025, May 05). In Wikipedia [Atayal]. https://tay.wikipedia.org/wiki/pntasan" BibTeX_citation="@misc{Wiki_tay_pntasan, title = pntasan, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/pntasan} }">
    <S id="0">
        <FORM kindOf="original">gaga na matas qani ga musa nya matas rqenas, piyux calay ccquliq qani ga maki gaga na matas qabax, gaga na matas qani ga nyan si ptnaq klahang qa qabax cquliq mc'ubuy Indigenous qani, ana su S'ciq ro ita Tayal ga maki qa gaga na matas qani, pntasa san ta qani ga gaga na matas ta rqenas. Ingringan na matas qani ga, pisan iyik uwah na gaga Mgaga qani ga, mrhuw qalang slyun nya qabax mlikuy na Tayal, ini ga motux na cquliq. msli musa lmom pkal yaw na Mgaga, gaga na Mgaga qani ga nyan pktayux nanak na gaga qnxan Tayal. babaw minqutux tliqan na cinriqan, nanak yaw ga wayal m'nuqu skut gluw nya nanak, nyan knkux musa htux qa mnu'qu na yaw qani, s'agal naha qbuli ro mamas naha rqenas naha nanak, nyan si ptnaqiy pinqesan na tnatas naha, pisan tbuyux naha pntasan na cquliq, nanu mica, garing kya laga ski coni nyan si klahang gaga na matas ita Tayal qani, qani san ta maha gaga na pntasan. Bnrwan qa galan cpung</FORM>
        <FORM kindOf="standard">gaga na matas qani ga mosa nya matas rqenas, piyox calay ccqoliq qani ga maki gaga na matas qabax, gaga na matas qani ga nyan si ptnaq klahang qa qabax cqoliq mc'oboy Indigenoos qani, ana so S'ciq ro ita Tayal ga maki qa gaga na matas qani, pntasa san ta qani ga gaga na matas ta rqenas. Ingringan na matas qani ga, pisan iyik owah na gaga Mgaga qani ga, mrhow qalang slyon nya qabax mlikoy na Tayal, ini ga motox na cqoliq. msli mosa lmom pkal yaw na Mgaga, gaga na Mgaga qani ga nyan pktayox nanak na gaga qnxan Tayal. babaw minqotox tliqan na cinriqan, nanak yaw ga wayal m'noqo skot glow nya nanak, nyan knkox mosa htox qa mno'qo na yaw qani, s'agal naha qboli ro mamas naha rqenas naha nanak, nyan si ptnaqiy pinqesan na tnatas naha, pisan tboyox naha pntasan na cqoliq, nano mica, garing kya laga ski coni nyan si klahang gaga na matas ita Tayal qani, qani san ta maha gaga na pntasan. Bnrwan qa galan cpong</FORM>
    </S>
</TEXT>