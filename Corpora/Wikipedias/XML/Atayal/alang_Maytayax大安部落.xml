<TEXT id="Wiki_Atayal_alang_Maytayax大安部落" xml:lang="pwn" source="" copyright="" citation="" BibTeX_citation="">
    <S id="0">
        <FORM>ki inu ku alang, son nanu ga ptehuk kya kahun su sku heci Takurang, 'si gluw syaw na Lyung Penux, mkaraw su sku hongu Paypuban lga, niya su myup sku alang bung na Taycung la. hminas su hongu tanah lga, pyang gleng txan su ku alang Kling, hnasun Kagaw, L'olu ru ptehuk su pucing alang ka Tgbin son. syap nya ga tugan alang na Sire. kyala mpuw spngan lga ptehuk su alang mu ka Maytayax la. . , , . . . memaw glabang ku Lyung Penux, txan ga pl'ux na opuk. syaw na Lyung Penux ga, txan loziy pyux alang Atayan. 'min ga Tgbin, L'olu, Kagaw, niya mbku kya. 'lelaw ga alang ka Nguhuw, Lipa ru Suruw. 'si txiy, tbah rgzin ru m'ihu ku Lyung Penux la.lunga sa M'ihu son ku lalu alang hani. s'yap txan ga alang na Ngayngay. 'si ggluw sa Lyung Penux ga, yanga tehuk balay Takurang. slali ga, nanak kakay hmakay ska ryax lga, thuyay tehuk Takurang la. sikila, blay tunux na Aatayan myanux. kahun sku rruma tmutu ru kbalay tipay. tipay, ku gglagan mki babaw na Lyung Penux. tehuk psmen sehu, thhway ku sya, txan ku tipay niya gmluw Lyung Penux. babaw tipay ga, tl'ung kya sazing, tugan na Atayan. lngalung sa tehuk heci na Takurang. bi'an na Ngayngay laha sa pan ka blay balay ni'un. . . , , . ( , ) . . . . . . sinllwan lalu alang balay alang myan ga Maytayax son han. ye'igi kahun sku pilung hinkayan nku bbinkisan ga, hmzinas sku rhyan tayax, babaw nya tehuk ku sebu Cyukuk lga, sinpngan nya maha Tay'ang smlalu, 'nagan nya sa kay Cyukuk maha babaw nya mhtuw ku tli'un loziy lalu ta nanak bnay na bnkis lga, ana lalu na kyokay, alang, rhyan ga, 'si ga nanu tbah tyugun ku lalu la, asa ku Nguhuw Ruma son uziy ku alang myan. . . , , . binrwan tu'iy hinkayan na alang txan ku binrwan na biru ka niya sbiru sku sahuy Tay'ang syang. alang myan hiya ga magan ku linhuyan na gegluw. luhing nku Walis ki Watan Ciwas hiya ga, kahun sku Papak Wa'a ru min'utuw sku Inlangan, ru binkisan naha ku pyang gleng tehuk alang runiy. luhing kinbahan nku Mayrihang, Mayllang ki Cya'iy hiya ga kahun sku Sincu syan Ubung syang ru laha pyang pucing mwah tmwang alang myan. atu utux luhing gluw nku Tali Sikaw hiya ga minkahun s'yap alang Maylubung. . , . s'uli ala ki kkyanux kyala sobih tehuk magan kbhun kwara hi myan, mpuw hi ku hminas mspat pgan kayan naha la. niya mtyaw heci hugan ga 'yat ptehuk smka s'uli, pyux ku niya 'si kaki alang m'umah sa snbin binkisan. pyang ggalan sa kkyanux ku alang myan ga, tm'ali sku payat byacing. tehuk ryax nasa ga, niya tbah mlahaw kwara alang. aring nbkis ru lela'i, 'si ga nanu myup rruma ru misu ga niya mpanga sa utux utux memaw pl'ux inlisan na ali. stbaziy naha, pyux ga galun naha ku sazing syan smka ryax. ini k'ilang ru wahaci ku rruma ga mutu naha thkun ru ssatu Bnka, asa ku mbetux cikay, ana ga txan hazi pila nya. tmasu ku lmamu ali lga, mutu musa mmuhi sa ttbihi s'la ka syaw na Lyung Penux. girang, warang, abang, tbuwin,,, kwara yeyasay hani ga r'tung ku pkbuwayan nya, mutu sazing byacing ini ga tugan byacing lga ba'un lmamu ru stbaziy la. lokah hazi ga niya mlahng sa lukux uzi, ana ye'suw ku kklahang ru utux kayan ga minxaliy nanak mkbuway, pyanga sa ana pyux hazi ku sinpila nya ga mbetux balay. . . . . . . . . , , , ,, . . snhyan Lyutux Kayan kahun sku tmubun Lyutux ga, mki alang myan pyux ku kyokay. pyang mins'yan mwah ga Tenskyo han, babaw nya lga Cyorokyokay la, suruw ga Sinsyokay, Sinyasokay ru Ansoknici. kwara magan ini ptna na kyokay hani ga, tmubun sa Yaba Lyutux Kayan uzi, sikila ini ptna ku zikang ru ryax na halan naha tmubun rehay. kyaruma ga te mt'yu ryax, kyaruma ga ryax hngi'an tinli'an ni Mrhuw Yesu, kyaruma ga bli rehay utux utux rehay, trang rahu s'asan na ryax lga, mgluw msu'un rehay la. mkura sku gaga snbin binkisan ta Atayan ga, min'aring ga ini naha si balay inlungan ru krusun naha maha, asa hiya ga wiwan niya ps'rux nanak binah na lyutux, babaw nya kahun sku Cyorokyokay rmuru sku sinhyan ga hmbku sku gaga na ss'uli uzi, ru pyux pyux hazi ku mrkyas ba sa pincba'an na sesyo la, twangan ana sebu uzi ga rmuru maha hkngiy lazi kay ru gaga mamu Atayan, asa ku n gusun myan lngalung ru misu soni, ana ini ptna ku kyokay, nanak ka mspat byacing ru te sazing rehay na mt'yu ryax lga, plapaw kayan lga, ms'utux musa haka smnenu ru plawa plaw sku bbinkisan. . , . : . . . . Gaga Tayan bnkis na Atayan ga pyang smi inlungan sku sinbilan na bbinkisan. ana ungat ku pkba'an biru, yaba yaya, yutas yaki ku pcba kwara gaga. siga ini mhmut myanux, ini kuri, ini pks'ari, siki 'ngayat mtzyuwaw. kwara ku pp'umah naha utux kayan ga kahun naha sku gaga mnama kmayan sku Lyutux Kayan ru bbinkisan, nki blay kwara ku pin'mahan ma. atuni kyan s'uli 'si tberaw alang ru ini gluw sku gaga lga, mutu naha son niya tringan behuy la. huwa ka tringan behuy? kyala minnbu cikay uwaw, ini ga kyan ku pinnungan nya behuy na kay ru 'si mlux muwah msa'ang sku ini kbaryax ka niya mlahuy. utux uziy ga, trang sku rahu na yaw siga Psyurak, mnbu na magan ina, ini ga wayan h'ilan na sali, ini spung mnbu ru ini thuyay smru inlungan lga, si nya ppwahi kwara yuhum nya msa'ang. sinyani, kinsasan nya ba'un nya sa wayal hmiri sku gaga lga, mutu musa nanak sku cinsali ru kyalun nya maha "swaliy kung cikay, cyakin ya'ih ku psyaw mani hiya la. "ini kba inlungan na s'uli lga, mutu skinwari nku kneril nya, ini ga binkis nya musa tmatuk tunux sku cinsali, kahun naha balay inlungan maha swaliy sami ga, mutu smwayal ku cinsali, nki ini pksayux babaw nya pktayux. bnkis na Atayan ga pyang smi inlungan sku sinbilan na bbinkisan. ana ungat ku pkba'an biru, yaba yaya, yutas yaki ku pcba kwara gaga. siga ini mhmut myanux, ini kuri, ini pks'ari, siki 'ngayat mtzyuwaw. kwara ku pp'umah naha utux kayan ga kahun naha sku gaga mnama kmayan sku Lyutux Kayan ru bbinkisan, nki blay kwara ku pin'mahan ma. atuni kyan s'uli 'si tberaw alang ru ini gluw sku gaga lga, mutu naha son niya tringan behuy la. huwa ka tringan behuy? kyala minnbu cikay uwaw, ini ga kyan ku pinnungan nya behuy na kay ru 'si mlux muwah msa'ang sku ini kbaryax ka niya mlahuy. utux uziy ga, trang sku rahu na yaw siga Psyurak, mnbu na magan ina, ini ga wayan h'ilan na sali, ini spung mnbu ru ini thuyay smru inlungan lga, si nya ppwahi kwara yuhum nya msa'ang. sinyani, kinsasan nya ba'un nya sa wayan hmiri sku gaga lga, mutu musa nanak sku cinsali ru kyalun nya maha "swaliy kung cikay, cyakin ya'ih ku psyaw mani hiya la. "ini kba inlungan na s'uli lga, mutu skinwari nku knerin nya, ini ga binkis nya musa tmatuk tunux sku cinsali, kahun naha balay inlungan maha swaliy sami ga, mutu smwayan ku cinsali, nki ini pksayux babaw nya pktayux. . , , , . , , , . . . ? . : , , , . : . . . . , , , . , , , . . . ? . : , , , . : . . .</FORM>
    </S>
</TEXT>
