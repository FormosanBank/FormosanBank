<?xml version="1.0" ?>
<TEXT id="Wiki_Atayal_Bangladesh" xml:lang="pwn" source="Paiwan Wikipedia, article: Bangladesh" copyright="CC BY-SA" citation="Bangladesh. (2024, December 07). In Wikipedia [Paiwan]. https://pwn.wikipedia.org/wiki/Bangladesh" BibTeX_citation="@misc{Wiki_pwn_Bangladesh, title = Bangladesh, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Bangladesh} }">
    <S id="0">
        <FORM kindOf="original">Bangladesh (孟加拉; ke' na Bangladesh: গণপ্রজাতন্ত্রী বাংলাদেশ, ke' tzyugab na Roma ga: Gôṇôprôjatôntrī Bangladesh)snahul nha kmal mhaw Bangladesh qalang (ke' na Bangladesh: বাংলাদেশ, tzyugan kmal ke' Roma: Vāṁlādēśa, ('baŋladeʃ) (ppongi) tkura' sa te rhrhul qalang squ Asyuw ga Bangladesh (Bônggôdeś) lingay na te tkura' squ htgan wagi, maki be te tkura' usa na thzyaqan: lingay rrgyax na tekura' usa rhrhul ki htgan wagi ga mqqes squ qalang na Mientien, kwara syaw na tethasa hazi lga msqunan nqu qalng Indo la. rhzyal na kwara qalang ga kahul nqu pinnutu' na pin'aras qu llyung Puramaputra. maki squ syaw bsilung na Bangladesh klabang nqu bsilung ga musa hazi mtnaq squ rhzyal nha. ssquliq na qalang Bangladesh ga,musa 98% ga kmal ke' na Bangladesh, snhyan nha squ kwara qalang ga Isran kyo: ssquliq nha ga maki squ mopuw pitu seng mang, tecyugal krahu na maki ska na qqalng Mosling , te suruw hazi na Intonisia ru pakisthan, qqhu' mutu kki'an squliq nha ga 1138 squliq/hibang kore (te pitu squ kwara sekay), tetqutux squ srxan na ska qalang iyat kyaba. tequtux spiyang kopa heci' ga Dhaka (taka son nha), tesazing krahu na heci' ga kitakang, yasa qu kinhopa na minato qalang qasa. Bangladesh hya' ga cyux maki' tay 24 00 N, 90 00 E na Aziya' syuw kwara' kinghciyan niya' 148,460 sq km (maki' tay 95ginkgan kin wahci') (kinwhci' niya' ga 130,170 sq km , kinwhci' na lawsayan wsilung hya' ga 18,290 sq km) Kinkhmayan kwara' squliq hya' ga 156,186,882. Pinbcyan naha' sni' naha' rhzyal hya' iy pqmahun hya' ga 70.10% , lhlahuy hya' ga 11.10%, sni' naha' sa pptzyuwaw sa bzinah hya' ga 18.80%. spzyang qalang na Kokka' spzyang naha' krahu' qalang hya' ga Dhaka. snyan kinramat inlungan na Kokka' snyan kinramat inlungan na Kokka' hya' ga 26 na tay cyugal byacing na qutux kawas. mrhuw Kokka' mrhuw Kokka' ta' misuw hya' ga Md. Abdul Hamid, aring ryax tay 24 squ byacing tay 4 sa kawas 2013 lga, musa' spazyang balay ms'rux kya la. Bangladesh koka na Bangladesh qani hya ga pinsqunan mlahang na qnxan qu 'tayal, mkura te hlhul na koka,ga ht'gan wagi na Bangladesh,maki squ te mkrura tltu na Bangladesh wan, mssahip Myanmar qu thigasi minami rgyax kruma, m_c_ulah India kruma, nanu pyang krahu rhzyal na koka ga be' nux hnawran na llyung Brahmaputra , mtnaq squ kinhgcyan rhzyal ru kinhgcyan umi na Bangladesh wan , maki mqeru pgan mspat pasento 'tayal nya ga kmayal ke' na Bangladesh, snhyan na koka ga Islam ; 'tayal nya ga 1.7 ok, te cyugal binkgan lalu cinbwanan na koka Muslim, pszik sa Pakiatan ru Indonesia, 'tayal nya ga qutux seng qutux kbhul ru mtzyul mspat/kori (te mpitu binkgan lalu na cinbwanan), maki te qutux binkgan lalu squ iyat cipoq na koka,te qutux krahu k'twan qalang na heci ga Dhaka , te sazing krahu na heci ga aki mtnaq pyang krahu hngawan qasu'. sraral (zyuwaw na kinbkesan) qnxan qinkesan qalang 南亞次大陸 ga Bangladesh. ringan maki qalang na Bangldesh ga squliq 亞澳. suruw nya maki kahul ska na htgan gwagiy ki tehzyaq na 藏緬語族nqu 蒙古人. te suruw nya lga maki lozi qu mwah tmwang tnaq ulah nqu 達羅毗荼人 ka 雅利安人. nanu pira kawas masqni msqun mqyanux, nanu n_gyut m'qutux Bangladesh. mqeru kawas lga, rima maki kinlhangan na koka la. ringan ga snhi 印度教 ru Amintobu nqu tayal na Bangladesh. qutux seng cyugal kbhul kawas snhi sa Islam. qutux seng mtzyu kbhul kawas lga,mrkyas qu gaga nya ru wal cinmuyaw iyal cinci nya ru wal tmwang sa tayal nta qu cinqalang qani. qutux seng mpitu kbhul ru mzimal pitu kawas ga pintriqan 普拉西 te suruw nya lga mssum mlahang nqu United Kingdom la. babaw nya m'qutux koka na 英屬印度 la. qutux seng mpitu kbhul ru mtzyu pgan pitu kawas, ps'rux mlahang Bangaladesh na kska nqu Calcutta qalang na Bangladesh qani wal pckan qu sebu mlahang United Kingdom qutux ga htgan gwagiy qutux ga 'byaqan gwagiy te qutux seng mqeru kbhul ru zmagal kawas, suruw nya msqun lway. mtbuci mlahang India ru Pakistan te qutux seng mqeru kbhul ru mspatul mpitu kawas ga, sinpngan rhzyal nanak qu Pakistan ru sinpngan rhzyal nanal qu India pckan sa 英屬印度. nanu wal pckan lozi qu qalang na Bangladesh: sinpngan rhzyal nanak qu India ga qalang 'byaqan gwagiy na Bangladesh , sinpngan rhzyal nanak qu Pakistan ga qalang htgan gwagiy na Bangladesh. htgan gwagiy qalang htgan gwagiy na Bangladesh sbahun nya lalu s'Pakistan htgan gwagiy,'byaqan gwagiy na Pakistan misu qani. wal pckan qu rhzyal nya qani lga, stkahul squ ini tnaq qu sazing qalang qani, ini pkbaq pkal te mk'ka ksahuy linhoyan ru ini tnaq cinklgan ke' ru gaga ru minrok nya. qutux seng pitu kbhul mpitu pgan kawas ru cyugal byacing ru mpusal mtzyu ryax ptke muci, nanu maki squ payat byacing ps'rux nqu Calcutta India, sururw nya lga mhtuw krahu yaqih na zyuwaw ru ungat 'san na squliq qu htgan gwagiy na Pakistan. mopuw qutux byacing mpusal qutux ryax, ragal squ 蘇聯 qu hetay na India lru musa mzyup ru galun nya qu htgan gwagiy na pakistan, mincyugal mhtux pintriqan squ India ru Pkistan . mopuw sazing byacing, mwah squ 'byaqan gwagiy squ pintriqan nya, mhtuw sa kwara qu pitriqan nya. mopuq sazing byacing ru mpitu ryax, lmaqux xyo nqu binah na koka ru musa kmal malax pitriqan.ana ga si tmciriq nqu hetay na India, maki mopuw sazing byacing ru mopuw mtzyu ryax galun nya Dhaka, ungat qbaqan lmaqux pintriqan sibiq qba. qutux seng mqeru kbhul ru mpitu pgan sazing kawas ps'rux pinsqunan inlungan minsyu na koka Bangladesh, wal swalan kinqexan na mrhuw 謝赫·穆吉布·拉赫曼 htgan awagiy na Pakistan squ mrhuw 佐勒菲卡爾·阿里·布托 Pakistan, nanu hiya ps'rux nqu mrhuw na koka Bangladesh. nanu wal smwal balay muci koka na Bangladesh te qutux seng mqeru kbhul ru mpitu pgan sazing kawas squ Insonesia ru Malaysia, nanu cingay balay wal smwal uzi qu Muslin na koka qani. qutux seng mqeru kbhul ru mqeru pgan qeru kawas, minwah mcisal kako na Bangladesh nqu mrhuw na Malaysia 馬哈迪.莫哈末, nanu tnaq maki sazing seng kawas mnwah mcisal sa Malaysia nqu koka na mrhuw Bangladesh 謝赫·哈西娜. nanu minsazing melahuy m'ubuy mssi pinkyalan, tayta thoyay musa squ Malaysia na pptzyuwaw squliq na Bangladesh. mintxan mhtuw krahu squ zyuwaw na ini kintehuk te qutux swng mqeru kbhul ru mpitu pgan kawas. qutux seng mqeru kbhul ru mpitu pgan zmagal ryax, mrhuw pinsqunan inlungan minsyu na Bangladesh,btakan kinlingat qu soto 謝赫·穆吉布·拉赫曼 lga, musa 'muy mhtuw soto squ 阿卜杜勒·薩塔爾. qutux seng mspat kbhul ru mspat pgan payat ryax, musa phngyang hetay mlahang squ hetay na mrhuw 海珊·穆罕默德·艾爾沙德, laxan nya pcyuwagun na soto qu 薩塔爾, kahul squ pinthkyan ska hetay m'thoki lru mthoki soto la. t'aring mtciriq squ sebe na 艾爾沙德軍 ki 齊亞·拉赫曼 bes nya pinkhgan qani 卡莉達·齊亞 maras qutux vinklgan na linhoyan ru 穆吉布·拉赫曼 ni pyang laqi nya kneril 謝赫·哈西娜 maras pinsqunaninlungan minsyu, qutux seng mqeru kbhul ru mqeru pgan kawas ru mopuw sazing byacing mtzyu ryax pcyuwagun nya 艾爾沙德,tmasuq squ siki kun nanak pongi qu malahang nya mqeru kawas qani,nanu maki qutux seng mqeru kbhul ru mqeru pgan qutux kawas gmwayaw thoki koka, lmaqux ru m'mrhuw qu 卡利達.奇亞. sazing seng mtzyu kawas ru mopuw byacing ru mtzyu qutux ryax, ps'rux qu hetay malhang na ungat cinklgan to, mwah m'thoki qu hetay malhang squ soto 亞傑丁.艾哈邁德. aki mtzyuwaw sa sazing seng mpitu kawas ru qutux byacing ru mpusal sazing ryax gmwayaw linhoyan te mqeru na Bangladesh, nanu n_gyut lokah mtciriq qu maras pinsqunan inlungan minsyu na mrhuw 謝赫.哈西娜 ru qutux cinklgan na linhoyan na mrhuw 卡莉達.齊亞 qu sazing linhoyan qani, n_gyut yaqih kinhangan nya, phngyang qu soto maki te sazing mpitu kawas ru qutux byacing mopuw qutux ryax musa lama yubi inlungan qu koka ru yutan kwara kins'rux pcyuwagun to. sazing seng mpiti kawas ru qutux byacing ru mopuw sazing ryax,ps'rux ru m'rhuw sebu nqu 法赫爾丁.艾哈德. maki klhangan nya qu sazing kawas qani, maki kin'suw inlungan sa kokosay, gmwayaw linhoyan m'thoki te sazing seng spat kawas ru mopuw sazing byacing ru mpusal mqeru ryax, lmaqux squ pinsqunan inlungan minsyu hya, lmaqux linhoyan cyugal kbhul xyo ga galun nya squ sazing kbhul ru mtzyu pgan sazing xyo,minsazing m'rhuw squ tesazing seng mqeru kbhul kawas ru qutux byacing ru mtzyu ryax nqu mrhuw to 謝赫.哈西娜. sazing seng mqeru kawas ru sazing byacing ru mopuw sazing ryax ps'rux te mopuw mqeru sa soto Bangladesh qu 齊魯爾.拉赫曼, wal blaq misu qu qnxan na koka nya ru wal mhelaw mrkyas qu cinci nya uzi la. rhzyal Myanmar ga mssahip higasi ninami Bangladesh, mssahip India ru te hlhul, byaqan gwagiy ru te hyaq Bangladesh wan, mqara na hnawran uraw nqu llyung Brahmaputra ru llyung Ganges atu ru htgan gwagi maki sa Nanya hminas te mspat pgan pasento qu rhzyal, myumu iyal ru be'nux qu rhzyal, cingay iyai tuqi na llyung, blaq iyal qnxan nya, mopuw pasento kinhgcyan squ llyung ru langu na koka qani, nanu balq iyal pcyuwagun sa pqumah ru zyuwaw na tmqulih, ana ga lokah iyal mqwalax. cingay iyal qqalang nya maki syaw na umi, piyang kruma rhzyal na koka ga rroq sa umi mopuw sazing meta (mtzyul mqeru syaku), maha ni gwagiq squ qutux meta (c,yugal syaku) na umi lga, maki mopuw pasento qu rhzyal baq nya mukan la. Chittagong hil ga zzik na higasi minami,cyugal kbhul ru mtzyu kbhul meta squ umi nya, te htgan gwagi rgryax Kaiokra ga piyang gwagiq na Bangladesh, qutux seng sazing kbhul ru mpusal mqeru meta qwagiq nya, cyux maki squ rhzyal sqani, maki zirconium ru titanium , mma ga's squ sekitang. kayal mkilux qu kayal nya Bangaladesh, mtkyay iyal ru ini mgrhuw qu kayal nya, qutux seng cyugal kbhul-sazing seng zmagal kbhul lgiris te kyopan wagi mqwalax nqu kawas, tehuk sazing seng-sazing seng zmagal kbhul lgiris qwalax te htgan qwagiy, qutux byacing pyang gwagiq na kayal ga 40.5°C, cingay mqwalax kahul te kyopan gwagi mkura te htgan gwagi, qutux seng cyugal kbhul -sazing seng zmagal kbhul mqwalax qutux kawas, qutux byacing ga tltu iyal kakaynya, qutux byacing ru tehuk spat byacing ga mtkyay, mtzyu byacing tehok mopuw byacing ga mqwalax, qutux kawas mqwalax ga pasento mspat pgan, kawas iyal ga maki krahu sbehuy nya aring squ umi na india, nanu Qinghi-Tibet plateau umi nya ga hminas cyugal seng mi ga mkura tetltu Bangaladesh, Yunnan-kweichow plateau umi nya hminas qutux seng mi ga obih mswnaq htgan gwagi, be'nux iyal qu sazing rhzyal qani, nanu ini baqi musa mkura tekilux squ hzyaq na kayal kahul Asia qu qmisan qutux qutux kawas, nanu hlhul iyal rhzyal htgan gwagiy squ mtanq wetu nya. Sinplan Bangaladesh ga wal squnun sa United Nations te nisan t'aring lokah na koka, blaq sinpngan nya ru wal msgagay na nisan t'aring lokah na koka misu qani, musa gmuyaw maki squ mska lokah na koka, smrhu qnxan pinbahu na sinplan Bangaladesh ga zyuwaw na pkbalay na llukus ru zyuwaw na tminun, tringan posa qeqaya na koka maki te sazing binkgan lalu na cinbwanan squ Bangaladesh pszik sa Tayri, kahul squ qutux seng mqeru kbhul ru mspat pgan kawas mtzyuwaw tehuk squ misu qani, hminas mspat msyaw posa pila na Bangaladesh squ maki qutux qutux kawas posa na pkbalay llukus,European union ru Amirika qu qani piyang balay posa pinbahu na sinplan Bangaladesh ga kgiy, ana ga tbihiy,ocya ru bwax pagay posa naha uzi, nanu wal magal cikuy na ksyugal pila pinhtuw nqu pskwan pila klaywun ni ugat spngan kinwiqan ptzyuwaw qblaq na qnaxn ka 穆罕默德•尤納斯 (maki kawas 2006 magal squ Nobel Peace Prize), zzik ru merhuw balay qu cintgan sinplan na Bangaladesh. Gaga aki snhi Hinduism ru Amintobu squ tayal na Bangladesh, qutux seng sazing kbhul kawas mwah mzyup squ tayal na turkic lga, tun na renrosiy squ Sofe mwah gmayang ke' snhyan Islan, tehuk qutux seng zmagal kbhul kawas lga obih snhi squ Islan Msilm qu kwara 'tayal la, te cyugal krahu snhyan na Bangaladesh hya ga Amintobu, kbhul hi' ga mpitu hi' snhi Amintobu, pyang balay snhyan nya ga Amintobu, cyux mssli qalang 藏緬語族 na rgyax Chittagong nqu mtzyu pgan zmagal pasento sinya na Amintobu, nanu mtzyul zmagal pasento 'tayal ga cyux maki qalang Barua na Chittagong. cyux maki nqu ini tnaq heci qu linhoyan na Amintobu, pyang ga Chittagong ru Dhaka. ppcbaq binkgan gaga pqwasan ga zmagal kawas pqwasan biru llaqi ttekuy,mpitu kawas pqwasan biru llaqi mrkyas,spayat kawas pwasan biru raygak. syan balay inlungan squ sebu misu qani, sni gaga ungat hhtuiy pqbaqan sa zik mspat laqi kneril musa mqbaq biru ga ini biqi ana qutux pila pqwasan biru. mpusal Pins'rxan koka na pqwasan biru raygak, mzimal cyugal pins'rxan minsyu na pqwasan biru raygak, mopuw cyugal pins'rxan koka na qbaqan pkita nbu qu pqwasan biru, qutux seng sazing kbhul ru mpusal zmagal ini kintehuk iyal rngu qu pqwasan biru,mpitu pgan pitu qbaqan qnxan na pqwasan biru, mspat seng spat kbhul ru mopuw pqwasan Islan biru, mtzyu pgan spat pyang balay 'san mqbaq mrhuw zyuwaw na pqwasan biru, qutux mang pitu seng ru cyugal kbhul mspat pgan mtzyu qwasan laqi mrkyas biru, mpitu mang spat seng pqwasan 'laqi ttekuy biru, aw balay kawas musa pqwasan ga kawas zmagal ru mpusal spayat maki pasento mzimal mpitu, mopuw pitu mang qu sinsiy pcbaq biru,baq mita biru ga pasento 62.66, mlikuy ga pasento 65.94, kneril ga pasento 58.69, trhuw kawas baq mita biru ga pasento 54.80, pyang gwaiq pqwasan biru ga Dhaka pqwasan biru raygaq,pqwasan menanak biru yaygaq na Bangaladesh ru pqwasan biru raygaq na Rajshahi. cinkhulan sa knita' sa brbiru' CIA 外交部</FORM>
        <FORM kindOf="standard">Bangladesh (孟加拉; ke' na Bangladesh: গণপ্রজাতন্ত্রী বাংলাদেশ, ke' tzyogab na Roma ga: Gôṇôprôjatôntrī Bangladesh)snahol nha kmal mhaw Bangladesh qalang (ke' na Bangladesh: বাংলাদেশ, tzyogan kmal ke' Roma: Vāṁlādēśa, ('baŋladeʃ) (ppongi) tkora' sa te rhrhol qalang sqo Asyow ga Bangladesh (Bônggôdeś) lingay na te tkora' sqo htgan wagi, maki be te tkora' osa na thzyaqan: lingay rrgyax na tekora' osa rhrhol ki htgan wagi ga mqqes sqo qalang na Mientien, kwara syaw na tethasa hazi lga msqonan nqo qalng Indo la. rhzyal na kwara qalang ga kahol nqo pinnoto' na pin'aras qo llyong Poramapotra. maki sqo syaw bsilong na Bangladesh klabang nqo bsilong ga mosa hazi mtnaq sqo rhzyal nha. ssqoliq na qalang Bangladesh ga,mosa 98% ga kmal ke' na Bangladesh, snhyan nha sqo kwara qalang ga Isran kyo: ssqoliq nha ga maki sqo mopow pito seng mang, tecyogal kraho na maki ska na qqalng Mosling , te sorow hazi na Intonisia ro pakisthan, qqho' moto kki'an sqoliq nha ga 1138 sqoliq/hibang kore (te pito sqo kwara sekay), tetqotox sqo srxan na ska qalang iyat kyaba. teqotox spiyang kopa heci' ga Dhaka (taka son nha), tesazing kraho na heci' ga kitakang, yasa qo kinhopa na minato qalang qasa. Bangladesh hya' ga cyox maki' tay 24 00 N, 90 00 E na Aziya' syow kwara' kinghciyan niya' 148,460 sq km (maki' tay 95ginkgan kin wahci') (kinwhci' niya' ga 130,170 sq km , kinwhci' na lawsayan wsilong hya' ga 18,290 sq km) Kinkhmayan kwara' sqoliq hya' ga 156,186,882. Pinbcyan naha' sni' naha' rhzyal hya' iy pqmahon hya' ga 70.10% , lhlahoy hya' ga 11.10%, sni' naha' sa pptzyowaw sa bzinah hya' ga 18.80%. spzyang qalang na Kokka' spzyang naha' kraho' qalang hya' ga Dhaka. snyan kinramat inlongan na Kokka' snyan kinramat inlongan na Kokka' hya' ga 26 na tay cyogal byacing na qotox kawas. mrhow Kokka' mrhow Kokka' ta' misow hya' ga Md. Abdol Hamid, aring ryax tay 24 sqo byacing tay 4 sa kawas 2013 lga, mosa' spazyang balay ms'rox kya la. Bangladesh koka na Bangladesh qani hya ga pinsqonan mlahang na qnxan qo 'tayal, mkora te hlhol na koka,ga ht'gan wagi na Bangladesh,maki sqo te mkrora tlto na Bangladesh wan, mssahip Myanmar qo thigasi minami rgyax kroma, m_c_olah India kroma, nano pyang kraho rhzyal na koka ga be' nox hnawran na llyong Brahmapotra , mtnaq sqo kinhgcyan rhzyal ro kinhgcyan omi na Bangladesh wan , maki mqero pgan mspat pasento 'tayal nya ga kmayal ke' na Bangladesh, snhyan na koka ga Islam ; 'tayal nya ga 1.7 ok, te cyogal binkgan lalo cinbwanan na koka Moslim, pszik sa Pakiatan ro Indonesia, 'tayal nya ga qotox seng qotox kbhol ro mtzyol mspat/kori (te mpito binkgan lalo na cinbwanan), maki te qotox binkgan lalo sqo iyat cipoq na koka,te qotox kraho k'twan qalang na heci ga Dhaka , te sazing kraho na heci ga aki mtnaq pyang kraho hngawan qaso'. sraral (zyowaw na kinbkesan) qnxan qinkesan qalang 南亞次大陸 ga Bangladesh. ringan maki qalang na Bangldesh ga sqoliq 亞澳. sorow nya maki kahol ska na htgan gwagiy ki tehzyaq na 藏緬語族nqo 蒙古人. te sorow nya lga maki lozi qo mwah tmwang tnaq olah nqo 達羅毗荼人 ka 雅利安人. nano pira kawas masqni msqon mqyanox, nano n_gyot m'qotox Bangladesh. mqero kawas lga, rima maki kinlhangan na koka la. ringan ga snhi 印度教 ro Amintobo nqo tayal na Bangladesh. qotox seng cyogal kbhol kawas snhi sa Islam. qotox seng mtzyo kbhol kawas lga,mrkyas qo gaga nya ro wal cinmoyaw iyal cinci nya ro wal tmwang sa tayal nta qo cinqalang qani. qotox seng mpito kbhol ro mzimal pito kawas ga pintriqan 普拉西 te sorow nya lga mssom mlahang nqo United Kingdom la. babaw nya m'qotox koka na 英屬印度 la. qotox seng mpito kbhol ro mtzyo pgan pito kawas, ps'rox mlahang Bangaladesh na kska nqo Calcotta qalang na Bangladesh qani wal pckan qo sebo mlahang United Kingdom qotox ga htgan gwagiy qotox ga 'byaqan gwagiy te qotox seng mqero kbhol ro zmagal kawas, sorow nya msqon lway. mtboci mlahang India ro Pakistan te qotox seng mqero kbhol ro mspatol mpito kawas ga, sinpngan rhzyal nanak qo Pakistan ro sinpngan rhzyal nanal qo India pckan sa 英屬印度. nano wal pckan lozi qo qalang na Bangladesh: sinpngan rhzyal nanak qo India ga qalang 'byaqan gwagiy na Bangladesh , sinpngan rhzyal nanak qo Pakistan ga qalang htgan gwagiy na Bangladesh. htgan gwagiy qalang htgan gwagiy na Bangladesh sbahon nya lalo s'Pakistan htgan gwagiy,'byaqan gwagiy na Pakistan miso qani. wal pckan qo rhzyal nya qani lga, stkahol sqo ini tnaq qo sazing qalang qani, ini pkbaq pkal te mk'ka ksahoy linhoyan ro ini tnaq cinklgan ke' ro gaga ro minrok nya. qotox seng pito kbhol mpito pgan kawas ro cyogal byacing ro mposal mtzyo ryax ptke moci, nano maki sqo payat byacing ps'rox nqo Calcotta India, sororw nya lga mhtow kraho yaqih na zyowaw ro ongat 'san na sqoliq qo htgan gwagiy na Pakistan. mopow qotox byacing mposal qotox ryax, ragal sqo 蘇聯 qo hetay na India lro mosa mzyop ro galon nya qo htgan gwagiy na pakistan, mincyogal mhtox pintriqan sqo India ro Pkistan . mopow sazing byacing, mwah sqo 'byaqan gwagiy sqo pintriqan nya, mhtow sa kwara qo pitriqan nya. mopoq sazing byacing ro mpito ryax, lmaqox xyo nqo binah na koka ro mosa kmal malax pitriqan.ana ga si tmciriq nqo hetay na India, maki mopow sazing byacing ro mopow mtzyo ryax galon nya Dhaka, ongat qbaqan lmaqox pintriqan sibiq qba. qotox seng mqero kbhol ro mpito pgan sazing kawas ps'rox pinsqonan inlongan minsyo na koka Bangladesh, wal swalan kinqexan na mrhow 謝赫·穆吉布·拉赫曼 htgan awagiy na Pakistan sqo mrhow 佐勒菲卡爾·阿里·布托 Pakistan, nano hiya ps'rox nqo mrhow na koka Bangladesh. nano wal smwal balay moci koka na Bangladesh te qotox seng mqero kbhol ro mpito pgan sazing kawas sqo Insonesia ro Malaysia, nano cingay balay wal smwal ozi qo Moslin na koka qani. qotox seng mqero kbhol ro mqero pgan qero kawas, minwah mcisal kako na Bangladesh nqo mrhow na Malaysia 馬哈迪.莫哈末, nano tnaq maki sazing seng kawas mnwah mcisal sa Malaysia nqo koka na mrhow Bangladesh 謝赫·哈西娜. nano minsazing melahoy m'oboy mssi pinkyalan, tayta thoyay mosa sqo Malaysia na pptzyowaw sqoliq na Bangladesh. mintxan mhtow kraho sqo zyowaw na ini kintehok te qotox swng mqero kbhol ro mpito pgan kawas. qotox seng mqero kbhol ro mpito pgan zmagal ryax, mrhow pinsqonan inlongan minsyo na Bangladesh,btakan kinlingat qo soto 謝赫·穆吉布·拉赫曼 lga, mosa 'moy mhtow soto sqo 阿卜杜勒·薩塔爾. qotox seng mspat kbhol ro mspat pgan payat ryax, mosa phngyang hetay mlahang sqo hetay na mrhow 海珊·穆罕默德·艾爾沙德, laxan nya pcyowagon na soto qo 薩塔爾, kahol sqo pinthkyan ska hetay m'thoki lro mthoki soto la. t'aring mtciriq sqo sebe na 艾爾沙德軍 ki 齊亞·拉赫曼 bes nya pinkhgan qani 卡莉達·齊亞 maras qotox vinklgan na linhoyan ro 穆吉布·拉赫曼 ni pyang laqi nya kneril 謝赫·哈西娜 maras pinsqonaninlongan minsyo, qotox seng mqero kbhol ro mqero pgan kawas ro mopow sazing byacing mtzyo ryax pcyowagon nya 艾爾沙德,tmasoq sqo siki kon nanak pongi qo malahang nya mqero kawas qani,nano maki qotox seng mqero kbhol ro mqero pgan qotox kawas gmwayaw thoki koka, lmaqox ro m'mrhow qo 卡利達.奇亞. sazing seng mtzyo kawas ro mopow byacing ro mtzyo qotox ryax, ps'rox qo hetay malhang na ongat cinklgan to, mwah m'thoki qo hetay malhang sqo soto 亞傑丁.艾哈邁德. aki mtzyowaw sa sazing seng mpito kawas ro qotox byacing ro mposal sazing ryax gmwayaw linhoyan te mqero na Bangladesh, nano n_gyot lokah mtciriq qo maras pinsqonan inlongan minsyo na mrhow 謝赫.哈西娜 ro qotox cinklgan na linhoyan na mrhow 卡莉達.齊亞 qo sazing linhoyan qani, n_gyot yaqih kinhangan nya, phngyang qo soto maki te sazing mpito kawas ro qotox byacing mopow qotox ryax mosa lama yobi inlongan qo koka ro yotan kwara kins'rox pcyowagon to. sazing seng mpiti kawas ro qotox byacing ro mopow sazing ryax,ps'rox ro m'rhow sebo nqo 法赫爾丁.艾哈德. maki klhangan nya qo sazing kawas qani, maki kin'sow inlongan sa kokosay, gmwayaw linhoyan m'thoki te sazing seng spat kawas ro mopow sazing byacing ro mposal mqero ryax, lmaqox sqo pinsqonan inlongan minsyo hya, lmaqox linhoyan cyogal kbhol xyo ga galon nya sqo sazing kbhol ro mtzyo pgan sazing xyo,minsazing m'rhow sqo tesazing seng mqero kbhol kawas ro qotox byacing ro mtzyo ryax nqo mrhow to 謝赫.哈西娜. sazing seng mqero kawas ro sazing byacing ro mopow sazing ryax ps'rox te mopow mqero sa soto Bangladesh qo 齊魯爾.拉赫曼, wal blaq miso qo qnxan na koka nya ro wal mhelaw mrkyas qo cinci nya ozi la. rhzyal Myanmar ga mssahip higasi ninami Bangladesh, mssahip India ro te hlhol, byaqan gwagiy ro te hyaq Bangladesh wan, mqara na hnawran oraw nqo llyong Brahmapotra ro llyong Ganges ato ro htgan gwagi maki sa Nanya hminas te mspat pgan pasento qo rhzyal, myomo iyal ro be'nox qo rhzyal, cingay iyai toqi na llyong, blaq iyal qnxan nya, mopow pasento kinhgcyan sqo llyong ro lango na koka qani, nano balq iyal pcyowagon sa pqomah ro zyowaw na tmqolih, ana ga lokah iyal mqwalax. cingay iyal qqalang nya maki syaw na omi, piyang kroma rhzyal na koka ga rroq sa omi mopow sazing meta (mtzyol mqero syako), maha ni gwagiq sqo qotox meta (c,yogal syako) na omi lga, maki mopow pasento qo rhzyal baq nya mokan la. Chittagong hil ga zzik na higasi minami,cyogal kbhol ro mtzyo kbhol meta sqo omi nya, te htgan gwagi rgryax Kaiokra ga piyang gwagiq na Bangladesh, qotox seng sazing kbhol ro mposal mqero meta qwagiq nya, cyox maki sqo rhzyal sqani, maki zirconiom ro titaniom , mma ga's sqo sekitang. kayal mkilox qo kayal nya Bangaladesh, mtkyay iyal ro ini mgrhow qo kayal nya, qotox seng cyogal kbhol-sazing seng zmagal kbhol lgiris te kyopan wagi mqwalax nqo kawas, tehok sazing seng-sazing seng zmagal kbhol lgiris qwalax te htgan qwagiy, qotox byacing pyang gwagiq na kayal ga 40.5°C, cingay mqwalax kahol te kyopan gwagi mkora te htgan gwagi, qotox seng cyogal kbhol -sazing seng zmagal kbhol mqwalax qotox kawas, qotox byacing ga tlto iyal kakaynya, qotox byacing ro tehok spat byacing ga mtkyay, mtzyo byacing tehok mopow byacing ga mqwalax, qotox kawas mqwalax ga pasento mspat pgan, kawas iyal ga maki kraho sbehoy nya aring sqo omi na india, nano Qinghi-Tibet plateao omi nya ga hminas cyogal seng mi ga mkora tetlto Bangaladesh, Yonnan-kweichow plateao omi nya hminas qotox seng mi ga obih mswnaq htgan gwagi, be'nox iyal qo sazing rhzyal qani, nano ini baqi mosa mkora tekilox sqo hzyaq na kayal kahol Asia qo qmisan qotox qotox kawas, nano hlhol iyal rhzyal htgan gwagiy sqo mtanq weto nya. Sinplan Bangaladesh ga wal sqonon sa United Nations te nisan t'aring lokah na koka, blaq sinpngan nya ro wal msgagay na nisan t'aring lokah na koka miso qani, mosa gmoyaw maki sqo mska lokah na koka, smrho qnxan pinbaho na sinplan Bangaladesh ga zyowaw na pkbalay na llokos ro zyowaw na tminon, tringan posa qeqaya na koka maki te sazing binkgan lalo na cinbwanan sqo Bangaladesh pszik sa Tayri, kahol sqo qotox seng mqero kbhol ro mspat pgan kawas mtzyowaw tehok sqo miso qani, hminas mspat msyaw posa pila na Bangaladesh sqo maki qotox qotox kawas posa na pkbalay llokos,Eoropean onion ro Amirika qo qani piyang balay posa pinbaho na sinplan Bangaladesh ga kgiy, ana ga tbihiy,ocya ro bwax pagay posa naha ozi, nano wal magal cikoy na ksyogal pila pinhtow nqo pskwan pila klaywon ni ogat spngan kinwiqan ptzyowaw qblaq na qnaxn ka 穆罕默德•尤納斯 (maki kawas 2006 magal sqo Nobel Peace Prize), zzik ro merhow balay qo cintgan sinplan na Bangaladesh. Gaga aki snhi Hindoism ro Amintobo sqo tayal na Bangladesh, qotox seng sazing kbhol kawas mwah mzyop sqo tayal na torkic lga, ton na renrosiy sqo Sofe mwah gmayang ke' snhyan Islan, tehok qotox seng zmagal kbhol kawas lga obih snhi sqo Islan Msilm qo kwara 'tayal la, te cyogal kraho snhyan na Bangaladesh hya ga Amintobo, kbhol hi' ga mpito hi' snhi Amintobo, pyang balay snhyan nya ga Amintobo, cyox mssli qalang 藏緬語族 na rgyax Chittagong nqo mtzyo pgan zmagal pasento sinya na Amintobo, nano mtzyol zmagal pasento 'tayal ga cyox maki qalang Baroa na Chittagong. cyox maki nqo ini tnaq heci qo linhoyan na Amintobo, pyang ga Chittagong ro Dhaka. ppcbaq binkgan gaga pqwasan ga zmagal kawas pqwasan biro llaqi ttekoy,mpito kawas pqwasan biro llaqi mrkyas,spayat kawas pwasan biro raygak. syan balay inlongan sqo sebo miso qani, sni gaga ongat hhtoiy pqbaqan sa zik mspat laqi kneril mosa mqbaq biro ga ini biqi ana qotox pila pqwasan biro. mposal Pins'rxan koka na pqwasan biro raygak, mzimal cyogal pins'rxan minsyo na pqwasan biro raygak, mopow cyogal pins'rxan koka na qbaqan pkita nbo qo pqwasan biro, qotox seng sazing kbhol ro mposal zmagal ini kintehok iyal rngo qo pqwasan biro,mpito pgan pito qbaqan qnxan na pqwasan biro, mspat seng spat kbhol ro mopow pqwasan Islan biro, mtzyo pgan spat pyang balay 'san mqbaq mrhow zyowaw na pqwasan biro, qotox mang pito seng ro cyogal kbhol mspat pgan mtzyo qwasan laqi mrkyas biro, mpito mang spat seng pqwasan 'laqi ttekoy biro, aw balay kawas mosa pqwasan ga kawas zmagal ro mposal spayat maki pasento mzimal mpito, mopow pito mang qo sinsiy pcbaq biro,baq mita biro ga pasento 62.66, mlikoy ga pasento 65.94, kneril ga pasento 58.69, trhow kawas baq mita biro ga pasento 54.80, pyang gwaiq pqwasan biro ga Dhaka pqwasan biro raygaq,pqwasan menanak biro yaygaq na Bangaladesh ro pqwasan biro raygaq na Rajshahi. cinkholan sa knita' sa brbiro' CIA 外交部</FORM>
    </S>
</TEXT>