<?xml version="1.0" ?>
<TEXT id="Wiki_Atayal_Kli_ru_ghap" xml:lang="pwn" source="Paiwan Wikipedia, article: Kli_ru_ghap" copyright="CC BY-SA" citation="Kli_ru_ghap. (2024, November 18). In Wikipedia [Paiwan]. https://pwn.wikipedia.org/wiki/Kli_ru_ghap" BibTeX_citation="@misc{Wiki_pwn_Kli_ru_ghap, title = Kli_ru_ghap, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Kli_ru_ghap} }">
    <S id="0">
        <FORM> maki qutux mkilux balay na 'bagan, kay qutux kli mwah tbaswa puqing qhuniq. mqelang ru mnguqu. ah!yal qani s'abi cikay ga blaq balay, trang aki m'abi lga cikuy hngyang muci, kli!kli! ru mtuliq qu kli qani, wi! ima qu cyux mlawa qani? nyux saku sqani muci, wal squ roziq na kli, ktan nya qutux ghap cyux tpa gaya nya, memaw mrbil qu ghop muci, kli! z'aniy cikay gaya su ma? aki saku mhutuw uraw. usa binah p'abi saku muci smyuk qu kli. galu cikay ma siki mhutaw saku uraw ga yasa saku thuyay mrkyas. smyuk qu kli muci, baq su mrkyas uzi? ima snhi inkyasan su qani minnanu qu kinhopa su? kli! lahi saku kcipok mita ay! babaw nya ga hnasun misu kinhopa mu, ini saku ksyaw mgamil saku uraw ru psyaxan saku na wagi lga mrkyas saku la. kli qani ga ini nya pongi qu ke na ghap. psyaqan kli nuci, yasa ga psyaxan saku na wagi uzi, aki saku minnanu kinhopa la. smyuk qu ghap, iyat ay! pshop saku qsya na uraw uzi. p'uciy su nanu pshop qsya uraw. baha hmswa thuyay saku mgamil rhiyal lga pqyanux saku la. ana ini snhi qu kli ga wal nya szuy qu gaya nya wal mhutaw rhiyal qu ghap.</FORM>
    </S>
</TEXT>
