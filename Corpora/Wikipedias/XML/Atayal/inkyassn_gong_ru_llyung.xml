<?xml version="1.0" ?>
<TEXT id="Wiki_Atayal_inkyassn_gong_ru_llyung" xml:lang="tay" source="Atayal Wikipedia, article: inkyassn_gong_ru_llyung" copyright="CC BY-SA" citation="inkyassn_gong_ru_llyung. (2025, May 05). In Wikipedia [Atayal]. https://tay.wikipedia.org/wiki/inkyassn_gong_ru_llyung" BibTeX_citation="@misc{Wiki_tay_inkyassn_gong_ru_llyung, title = inkyassn_gong_ru_llyung, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/inkyassn_gong_ru_llyung} }">
    <S id="0">
        <FORM kindOf="original">mita syax na wagi, mangay qaya mtasaw thuyay ta mqyanux la! ke qani ga, sinbilan hmali na bnkis ta. syax na wagi ga, puqing na sqyanux ta. mha ni m'uraw qu qsya lga, iyat ta thuyay mqyanux. sazing ke qani ga, 'mubuy squ qnxan ta. bnkis ta sraral ga skahul yatux na llyung si gluw squ hbun tmqalang, nanu yasa qsya qani qu ini nha balay pshriqiy. aring squ rgyax yatux tehuk squ kyahu ini ptnaq kwara inkyasan nya, yan nqu phquyaw cikay ru mtuki cikay tuqiy qsya ga maki qu tgliq, bsbas, uruw. yan nqu kyahu hiya lga labang cikay qu tuqiy nya, yasa maki qu pitung, llyung ini ga nnaqiy. suruw nya lga anay maku skayal cikay ita maki sa llyung Pyasan llingay nya kwara nqu gong qaniy, san nha nanu smlalu kwara. 一,hbun hbun qani hiya ga hbwanan na qsya muci ke Tayal. miyan nqu hbun Squmi ga gong Quruw msqun tehuk squ llyung Minturu, hbun Squmi maki sa syaw na gong Quruw sraral ha, wal mukan sbehuy kwara rhiyal nha ru misuw lga cyux maki sa qalang Knyopan, kyopan paris sraral ma. 二,llyung llyung hiya ga kahul te yatux wagiq na rgyax, mbiyaq ru m'llyung, pucing nya ga musa mzyup squ bsilung(umi). yan nqu aring qalang Zihing ru qalang Balung tehuk qalang Qwilan kwara qani ga llyung Kgogan son nha. aring qalang Sbunaw tehuk squ lingay na Sekimong lga llyung Msbtunux son nha, pucing nya lga miyup sa bsilung(umi). 三,gong gong ga cikuy cikay qu gong hiya, maki squ uruw rgyax, khul squ uruw ru mwah hmbul squ llyung. Tayal hiya ga blaq nha balay musa tmqulih gong smi sguyu kmzyap kbolung, kruma ga klhangan na qalang uzi. yan Pyasan hiya ga qutux qutux lingay qalang cyux ki'an gong kwara, yan gong Qrahuw, gong Boliq wiway hopa cikay sa, yan gong Kobu ini ga gong Muhing hiya ga 'tung ru cipok. 四,uruw uruw hiya ga, sazing rgysx ga rziq nya qasa ga yasa san mha uruw. uruw qani ga blaq balay galan s'utan qsya, llyung Kgogan qani ga cyugal qu sin'utan na bnakiy, sin'utan bnaqiy Balung ga wal horun behuy trang 96 kawas te mqeru byacing, misuw qani lga s'utan qsya Eka ru s'utan bnaqiy Gihing sazing qani msthay la. 五,qwang qwang qani hiya ga,te yatux balay na rgyax msboq kya qu qsya ru m'gong, yasa qu son nha &quot;qwang&quot;. nanu aring qwang qani mwah te kyahu lga yasa qu gong la. yan nqu aring squ rgyax Taman ru rgyax Snaliq msboq msli qu qsya nya ru m'gong, qani lga qwang qlcing son nha. swa nha son qwang qlcing ga, Gipun sraral ga tmutu qhuniq ru pglu nha gong hmuluy rasun nha te kyahu, raral ga ini baqi mpanga ungat tuqiy nya ru. 六,sbqiy sbqiy hiya ga puqing hbk'an na qsya. yan nqu kyahu cikay na rgyax Mawan cyux kya qutux sbqiy rhiyal Toraw son nha, maki squ syaw cikay na qalang Qwilan, tehuk gong Maqaw biyaq llyung kgogan, sbqiy qani ga cyux galan qsya na qalang Qwilan. 七,qryum qryum hiya ga kahul squ rsnat msboq mhtuw qu qsya yasa san qryum. hiyal Hbun ga maki qryum nya, yasa skbalay nha slaq muhi pagay kya Tayal srasal, misuw qani lga wal nha laxan kwara slaq nha la, ana ga cyux qu qryum nya hiya na, ini pskyut qu qsya nya. kruma ga yasa qucyux nha qyatan qulih. 八,tgliq /cicis tgliq hiya ga, pg'yax qu rsnat, ki'an gong ru kahul te kraya mhutaw qu qsya, yasa san mha tgliq. yan nqu tgliq Ulay, tgliq na Gogan. cicis hiya ga, maki squ uruw kahul te rsnat ini ga cipoq nqu gong, iwan nyux tmicis. ana ga cipoq qu qsya nya, ini kiyan tgliq, kruma ga tmicis squ tuqi wahan squliq, yasa san mha cicis. 九,bsilung bsilung hiya ga, zzik glabang mssu'ut ru msli kya qu qsya, bsilung qaniy ga maki squ te hgil ini ga wagiq ru si ptxal rroq qu hiyal nya, yaba qu qsya lga nyutun nya kmihuy ru smlangu qu rhiyal qasa la,nanu mbiyaq sqaniy qsya lga m'silung, yan nasa ga bsilung san ta kmayal. baha hmswa bsilung qaniy ga glabang ru zzik, qsahuy nya ga cyux 'twan byaba na btunux m'qqahuy. llyung Gawgan qaniy ga ubuy yaba na llyung, pyux balay bsilung nya. bslung qaniy ga blaq balay wahan msli na qqulih, ru tenux balay qulih nya,wiwal piyang balay na ngasal nha. sraral ini kblaziy sin'utan qsya n_ga, yan qaniy na bsilung ga blaq balay wahan maki na tlaqiy. 十,hkuy ( hkuy hiya ga, qsya wal hmkuy qu tuqi nya yasa san mha hkuy. yan nqu maki te qalang Bilus ga, &quot;hkuy Bilus&quot; san nya. 十一,puqing qsya Tayal raral ga ini huluy qsya zik ngasal, hmuluy qsya zik ngasal mga psaniq ma, baha hmswa ga wahan na mqu ini ga qpatung, kr'usun nha qu qpatung mwah qwa qwa ska ngasal psaniq mgaw. qutux uzi ga Tayal ga maki sa ibaw rgyax ini si kaki syaw na gong, nanu yasa qu musa mebun qsya, qsya niqun bulun nha. mima hi ru mahoq ga musa mima ru mahoq sa gong. mwah qu Kmukan ru Gipun, baq cikay gaga qnxan na kahul suruw bsiling lga, psulung hmuluy qsya uzi la. wali kya takan sraral rwa, ruma qu pbuyun nha musa hmuluy qsya beh sbqiy ini ga ggong, spyangun nha magal ga beh sbqiy, baha hmwas maki te wagiq qu sbqiy hiya. hmuluy qsya qani ga miyan nqu gong ini ga sbqiy, musa hkangi squ mqhut qasa, mqhut qasa ga tgryut kya qu qsya, yasa qutux tuqi nqu qsya qasa, ru ini kpyut uzi. mha na magal su ska gong ini ga labang ga, hopa qu qwalax hopa qsya lga 'myuw qu tuqiy na qsya la. nanu Tayal ga si gwayaw squ qutux ru mqhut na tuqiy qasa, yasa qu galan nha qsya, nanu yasa san puqing qsya. 十二,bbtunux gong ini ga llyung horun qsya lga msli qu bbtunux, gong ini ga llyung giway btunux kwara, yasa san mha bbtunux. yan nqu raral ini kblazi na qu sin'utan qsya Sekimon n_ga, kahul gong Sbunaw kyahu nya hmbun squ llyung Kgogan, n_gyut labang qu llyung siy tehuk hkuy Bilus, llyung qani ga tgiway yaba na bbtunux kwara, yasa sllwan mha Msbtunux qu llyung qani, imi nya ga cingay btunux nya. 十三,sbas/mtrayas sbas qnai ga qsya tmora miray plqwi qsya qasa san mha sbas, pqhuyaw ru wal helaw balay qu qsya qasa ga yasa san mha mtrayas. sbas qutux ke qani ga, kuna kahul sa hng-yang na qsya bas bas mha hngya'an nya, yasa san Tayal sbas. tmrayas qutux ke qani ga, puqing na ke ga kahul sa ktan ta qsya cyux wiwal mkrayas mtora mqluy, yasa san Tayal mha tmrayas qsya. 十四,llyung minturu llyung minturu qani san Tayal ga, wiwal nqu pinspung nqu ke, baha hmwas wal m'turu qu qsya hopa ru wal msli lga wal m'turu pquyaw kura te hugan, yasa san llyung minturu. nanu ita qutux llyung qani ga aring squ Knazi ru tehuk squ hogan Cyama, kwara qani ga llyung minturu son nha uziy. 十五,qara qara qani hiya ga, yan nqu llyung ini ga rgyax wal mpgagay ini ga wal skan nqu rhiyal, pgagay qasa yasa san mha qara. ini kblaziy na sin'utan qsya Sekimong qani ga, maki qutux qalang Tayal tunux Qara san nha, trang tehuk kya qu qsysa ru mqara kya qu qsya nya la, nanu qalang qasa lga sllwan na Tayal mha tunux Qara. 十六,bnaqiy bnaqiy hiya ga hnon nqu qsya kahul rgyax, bbtunux msgegay lga m'naqiy la, msli syaw llyung lga yasa san bnaqiy. 十七,uruw /uruw cipok /uruw hopa uruw hiya ga, yo na sazing rgyax wal m'qqwang yasa san uruw. yan nqu uruw na Eka, gwagiq balay qu yo na sazing rgyax, nanu zzik balay qu uruw nya, blaq balay ngayan na squliq aring te hugan. 十八,suruw bsilung suruw bsilung qutux ke qani ga, squliq ka iyat minaki squ rhiyal Taywan qani, baha hmswa ita Tayal sraral ga, si ta ita nanak nyux maki sa rhiyal Taywan qani, nanu yasa squliq iyat tayal kahul sa te binah mwah Taywan lga, kahul suruw bsilung san nha la.</FORM>
        <FORM kindOf="standard">mita syax na wagi, mangay qaya mtasaw thoyay ta mqyanox la! ke qani ga, sinbilan hmali na bnkis ta. syax na wagi ga, poqing na sqyanox ta. mha ni m'oraw qo qsya lga, iyat ta thoyay mqyanox. sazing ke qani ga, 'moboy sqo qnxan ta. bnkis ta sraral ga skahol yatox na llyong si glow sqo hbon tmqalang, nano yasa qsya qani qo ini nha balay pshriqiy. aring sqo rgyax yatox tehok sqo kyaho ini ptnaq kwara inkyasan nya, yan nqo phqoyaw cikay ro mtoki cikay toqiy qsya ga maki qo tgliq, bsbas, orow. yan nqo kyaho hiya lga labang cikay qo toqiy nya, yasa maki qo pitong, llyong ini ga nnaqiy. sorow nya lga anay mako skayal cikay ita maki sa llyong Pyasan llingay nya kwara nqo gong qaniy, san nha nano smlalo kwara. 一,hbon hbon qani hiya ga hbwanan na qsya moci ke Tayal. miyan nqo hbon Sqomi ga gong Qorow msqon tehok sqo llyong Mintoro, hbon Sqomi maki sa syaw na gong Qorow sraral ha, wal mokan sbehoy kwara rhiyal nha ro misow lga cyox maki sa qalang Knyopan, kyopan paris sraral ma. 二,llyong llyong hiya ga kahol te yatox wagiq na rgyax, mbiyaq ro m'llyong, pocing nya ga mosa mzyop sqo bsilong(omi). yan nqo aring qalang Zihing ro qalang Balong tehok qalang Qwilan kwara qani ga llyong Kgogan son nha. aring qalang Sbonaw tehok sqo lingay na Sekimong lga llyong Msbtonox son nha, pocing nya lga miyop sa bsilong(omi). 三,gong gong ga cikoy cikay qo gong hiya, maki sqo orow rgyax, khol sqo orow ro mwah hmbol sqo llyong. Tayal hiya ga blaq nha balay mosa tmqolih gong smi sgoyo kmzyap kbolong, kroma ga klhangan na qalang ozi. yan Pyasan hiya ga qotox qotox lingay qalang cyox ki'an gong kwara, yan gong Qrahow, gong Boliq wiway hopa cikay sa, yan gong Kobo ini ga gong Mohing hiya ga 'tong ro cipok. 四,orow orow hiya ga, sazing rgysx ga rziq nya qasa ga yasa san mha orow. orow qani ga blaq balay galan s'otan qsya, llyong Kgogan qani ga cyogal qo sin'otan na bnakiy, sin'otan bnaqiy Balong ga wal horon behoy trang 96 kawas te mqero byacing, misow qani lga s'otan qsya Eka ro s'otan bnaqiy Gihing sazing qani msthay la. 五,qwang qwang qani hiya ga,te yatox balay na rgyax msboq kya qo qsya ro m'gong, yasa qo son nha &quot;qwang&quot;. nano aring qwang qani mwah te kyaho lga yasa qo gong la. yan nqo aring sqo rgyax Taman ro rgyax Snaliq msboq msli qo qsya nya ro m'gong, qani lga qwang qlcing son nha. swa nha son qwang qlcing ga, Gipon sraral ga tmoto qhoniq ro pglo nha gong hmoloy rason nha te kyaho, raral ga ini baqi mpanga ongat toqiy nya ro. 六,sbqiy sbqiy hiya ga poqing hbk'an na qsya. yan nqo kyaho cikay na rgyax Mawan cyox kya qotox sbqiy rhiyal Toraw son nha, maki sqo syaw cikay na qalang Qwilan, tehok gong Maqaw biyaq llyong kgogan, sbqiy qani ga cyox galan qsya na qalang Qwilan. 七,qryom qryom hiya ga kahol sqo rsnat msboq mhtow qo qsya yasa san qryom. hiyal Hbon ga maki qryom nya, yasa skbalay nha slaq mohi pagay kya Tayal srasal, misow qani lga wal nha laxan kwara slaq nha la, ana ga cyox qo qryom nya hiya na, ini pskyot qo qsya nya. kroma ga yasa qocyox nha qyatan qolih. 八,tgliq /cicis tgliq hiya ga, pg'yax qo rsnat, ki'an gong ro kahol te kraya mhotaw qo qsya, yasa san mha tgliq. yan nqo tgliq Ulay, tgliq na Gogan. cicis hiya ga, maki sqo orow kahol te rsnat ini ga cipoq nqo gong, iwan nyox tmicis. ana ga cipoq qo qsya nya, ini kiyan tgliq, kroma ga tmicis sqo toqi wahan sqoliq, yasa san mha cicis. 九,bsilong bsilong hiya ga, zzik glabang msso'ot ro msli kya qo qsya, bsilong qaniy ga maki sqo te hgil ini ga wagiq ro si ptxal rroq qo hiyal nya, yaba qo qsya lga nyoton nya kmihoy ro smlango qo rhiyal qasa la,nano mbiyaq sqaniy qsya lga m'silong, yan nasa ga bsilong san ta kmayal. baha hmswa bsilong qaniy ga glabang ro zzik, qsahoy nya ga cyox 'twan byaba na btonox m'qqahoy. llyong Gawgan qaniy ga oboy yaba na llyong, pyox balay bsilong nya. bslong qaniy ga blaq balay wahan msli na qqolih, ro tenox balay qolih nya,wiwal piyang balay na ngasal nha. sraral ini kblaziy sin'otan qsya n_ga, yan qaniy na bsilong ga blaq balay wahan maki na tlaqiy. 十,hkoy ( hkoy hiya ga, qsya wal hmkoy qo toqi nya yasa san mha hkoy. yan nqo maki te qalang Bilos ga, &quot;hkoy Bilos&quot; san nya. 十一,poqing qsya Tayal raral ga ini holoy qsya zik ngasal, hmoloy qsya zik ngasal mga psaniq ma, baha hmswa ga wahan na mqo ini ga qpatong, kr'oson nha qo qpatong mwah qwa qwa ska ngasal psaniq mgaw. qotox ozi ga Tayal ga maki sa ibaw rgyax ini si kaki syaw na gong, nano yasa qo mosa mebon qsya, qsya niqon bolon nha. mima hi ro mahoq ga mosa mima ro mahoq sa gong. mwah qo Kmokan ro Gipon, baq cikay gaga qnxan na kahol sorow bsiling lga, psolong hmoloy qsya ozi la. wali kya takan sraral rwa, roma qo pboyon nha mosa hmoloy qsya beh sbqiy ini ga ggong, spyangon nha magal ga beh sbqiy, baha hmwas maki te wagiq qo sbqiy hiya. hmoloy qsya qani ga miyan nqo gong ini ga sbqiy, mosa hkangi sqo mqhot qasa, mqhot qasa ga tgryot kya qo qsya, yasa qotox toqi nqo qsya qasa, ro ini kpyot ozi. mha na magal so ska gong ini ga labang ga, hopa qo qwalax hopa qsya lga 'myow qo toqiy na qsya la. nano Tayal ga si gwayaw sqo qotox ro mqhot na toqiy qasa, yasa qo galan nha qsya, nano yasa san poqing qsya. 十二,bbtonox gong ini ga llyong horon qsya lga msli qo bbtonox, gong ini ga llyong giway btonox kwara, yasa san mha bbtonox. yan nqo raral ini kblazi na qo sin'otan qsya Sekimon n_ga, kahol gong Sbonaw kyaho nya hmbon sqo llyong Kgogan, n_gyot labang qo llyong siy tehok hkoy Bilos, llyong qani ga tgiway yaba na bbtonox kwara, yasa sllwan mha Msbtonox qo llyong qani, imi nya ga cingay btonox nya. 十三,sbas/mtrayas sbas qnai ga qsya tmora miray plqwi qsya qasa san mha sbas, pqhoyaw ro wal helaw balay qo qsya qasa ga yasa san mha mtrayas. sbas qotox ke qani ga, kona kahol sa hng-yang na qsya bas bas mha hngya'an nya, yasa san Tayal sbas. tmrayas qotox ke qani ga, poqing na ke ga kahol sa ktan ta qsya cyox wiwal mkrayas mtora mqloy, yasa san Tayal mha tmrayas qsya. 十四,llyong mintoro llyong mintoro qani san Tayal ga, wiwal nqo pinspong nqo ke, baha hmwas wal m'toro qo qsya hopa ro wal msli lga wal m'toro pqoyaw kora te hogan, yasa san llyong mintoro. nano ita qotox llyong qani ga aring sqo Knazi ro tehok sqo hogan Cyama, kwara qani ga llyong mintoro son nha oziy. 十五,qara qara qani hiya ga, yan nqo llyong ini ga rgyax wal mpgagay ini ga wal skan nqo rhiyal, pgagay qasa yasa san mha qara. ini kblaziy na sin'otan qsya Sekimong qani ga, maki qotox qalang Tayal tonox Qara san nha, trang tehok kya qo qsysa ro mqara kya qo qsya nya la, nano qalang qasa lga sllwan na Tayal mha tonox Qara. 十六,bnaqiy bnaqiy hiya ga hnon nqo qsya kahol rgyax, bbtonox msgegay lga m'naqiy la, msli syaw llyong lga yasa san bnaqiy. 十七,orow /orow cipok /orow hopa orow hiya ga, yo na sazing rgyax wal m'qqwang yasa san orow. yan nqo orow na Eka, gwagiq balay qo yo na sazing rgyax, nano zzik balay qo orow nya, blaq balay ngayan na sqoliq aring te hogan. 十八,sorow bsilong sorow bsilong qotox ke qani ga, sqoliq ka iyat minaki sqo rhiyal Taywan qani, baha hmswa ita Tayal sraral ga, si ta ita nanak nyox maki sa rhiyal Taywan qani, nano yasa sqoliq iyat tayal kahol sa te binah mwah Taywan lga, kahol sorow bsilong san nha la.</FORM>
    </S>
</TEXT>