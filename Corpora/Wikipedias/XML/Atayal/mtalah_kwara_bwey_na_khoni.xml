<?xml version="1.0" ?>
<TEXT id="Wiki_Atayal_mtalah_kwara_bwey_na_khoni" xml:lang="pwn" source="Paiwan Wikipedia, article: mtalah_kwara_bwey_na_khoni" copyright="CC BY-SA" citation="mtalah_kwara_bwey_na_khoni. (2024, November 18). In Wikipedia [Paiwan]. https://pwn.wikipedia.org/wiki/mtalah_kwara_bwey_na_khoni" BibTeX_citation="@misc{Wiki_pwn_mtalah_kwara_bwey_na_khoni, title = mtalah_kwara_bwey_na_khoni, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/mtalah_kwara_bwey_na_khoni} }">
    <S id="0">
        <FORM>mtalah kwara bwey na khoni in'yanux Tayal bih llyung Klesan kya ga maki ci inbuyan yow na gaga na pkita kayal kwe, baley ci cnpngan ta p'yugan na kayal hiya ga knahul nya ubuy pkhngyan ro knita krryax. yani maha kwara knba'an ta kwe, skura ita Tayal ga piyang na yow, utux yow ga galan ta gnmilan na s'yanux ta, utux yow lwey ga kahul tkba' ta tgamil yow kwe ro p'aras hi'an na klhangan ta ita Tayal, kwe ga piyang myasa na knba'an, maki knita na cka Tayal hiya,&quot;mita kayal&quot;ro p'yugan na bhuyow kwara khoni, nya pkita maha kba' nya p'yuw kayal kwe, cyoli Tayal ga pgluw p'yuw na kayal kbaley ryax ro kita pntyagan ta. yani nyu sbiru suruw micu: bhuyow kwara bwey khoni' ro mtalah bwey ro mhutow kwara bwey laga, si ba'iy maha musa t'aring ryax na gaga mluyak uy la, baha mcya, kwara sinuw uy ga knahul ni'an naha bwey na khoni', misan ga tmwang klxun hi naha, ryax haca ga msyam ci ni'un hi na sinuw kwe. nanu yaca ita Tayal ga tegan ta mhutow kwara bwey na khoni' laga, mcpung maha ba'un ta t'aring mluyak uy la, ryax cpngan gaga na mluyak kwe ga aring mpuw utux byating ro beta s sa'ing byating babow skawas kya. </FORM>
    </S>
</TEXT>
