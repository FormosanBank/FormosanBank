<?xml version="1.0" ?>
<TEXT id="Wiki_Atayal_talam_siliq" xml:lang="tay" source="Atayal Wikipedia, article: talam_siliq" copyright="CC BY-SA" citation="talam_siliq. (2025, May 05). In Wikipedia [Atayal]. https://tay.wikipedia.org/wiki/talam_siliq" BibTeX_citation="@misc{Wiki_tay_talam_siliq, title = talam_siliq, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/talam_siliq} }">
    <S id="0">
        <FORM kindOf="original">Talam silq qani ga pisan gaga na musa ta lmon pktayux yaw, knahul ryaniq pinlkan na siliq qani, ro qbaqun ta musa blaq ini ga mqutih yaw nya. ini lpgiy qa Ta'u, qabax ccquliq na Taywan Genzyuminrok hiya gas i say maha maki gaga na talam siliq qabax, tmalan skura plkan inu qa qbhniq siliq qani ro cpung ta hngya'an qa pinlawa na siliq, mwah cpung blaq, ini ga mqutih yaw ta. maha nanu cpung blaq ki mqutih qa knahul tmalam siliq qani. 1. mqutih talam, yaqu minqutux nanak plkan qa siliq, ana maha skura te iyil, ini ga te llaw pinlkan nya gas i say maha ini kblaq qa htgan yaw. 2. blaq talam, minlawa pinlkan nya qa siliq qani, yunga nya ga lkan bih glasux nya ro nyan si mlawa, ini knbisyaq mlawa ro mlaka glasux nya loyi, pungan pinlawan nya qbhniq qani ga nya si mqas mlawa, hngya'an qani ga nyan ktayaux blaq na yaw. 3. kyaqa nya si mlawa pinlkan nya hngaw, ana su maki te iyil, ini ga maki te llaw. Qani ga nyan pktayux mqutih na yaw. 4. kyqa saying qbhniq siliq ptnaqan mhngaw pinlkan naha, ini hngaw mlawa ga, si say maha musa p'aray kntyaba na k'wiran. 5. kyaqa nyan qmalang ryaniq qa cka ryaniq qbhniq siliq qani ro nyan si spiyang mlawa, qani hiya ga p'aray kntyaba na kin'wiy. Bnrwan qa galan cpung .</FORM>
        <FORM kindOf="standard">Talam silq qani ga pisan gaga na mosa ta lmon pktayox yaw, knahol ryaniq pinlkan na siliq qani, ro qbaqon ta mosa blaq ini ga mqotih yaw nya. ini lpgiy qa Ta'o, qabax ccqoliq na Taywan Genzyominrok hiya gas i say maha maki gaga na talam siliq qabax, tmalan skora plkan ino qa qbhniq siliq qani ro cpong ta hngya'an qa pinlawa na siliq, mwah cpong blaq, ini ga mqotih yaw ta. maha nano cpong blaq ki mqotih qa knahol tmalam siliq qani. 1. mqotih talam, yaqo minqotox nanak plkan qa siliq, ana maha skora te iyil, ini ga te llaw pinlkan nya gas i say maha ini kblaq qa htgan yaw. 2. blaq talam, minlawa pinlkan nya qa siliq qani, yonga nya ga lkan bih glasox nya ro nyan si mlawa, ini knbisyaq mlawa ro mlaka glasox nya loyi, pongan pinlawan nya qbhniq qani ga nya si mqas mlawa, hngya'an qani ga nyan ktayaox blaq na yaw. 3. kyaqa nya si mlawa pinlkan nya hngaw, ana so maki te iyil, ini ga maki te llaw. Qani ga nyan pktayox mqotih na yaw. 4. kyqa saying qbhniq siliq ptnaqan mhngaw pinlkan naha, ini hngaw mlawa ga, si say maha mosa p'aray kntyaba na k'wiran. 5. kyaqa nyan qmalang ryaniq qa cka ryaniq qbhniq siliq qani ro nyan si spiyang mlawa, qani hiya ga p'aray kntyaba na kin'wiy. Bnrwan qa galan cpong .</FORM>
    </S>
</TEXT>