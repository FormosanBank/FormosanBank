<?xml version="1.0" ?>
<TEXT id="Wiki_Atayal_alang_na_cyoli_bih_llyung_Klesan_lela" xml:lang="tay" source="Atayal Wikipedia, article: alang_na_cyoli_bih_llyung_Klesan_lela" copyright="CC BY-SA" citation="alang_na_cyoli_bih_llyung_Klesan_lela. (2025, May 05). In Wikipedia [Atayal]. https://tay.wikipedia.org/wiki/alang_na_cyoli_bih_llyung_Klesan_lela" BibTeX_citation="@misc{Wiki_tay_alang_na_cyoli_bih_llyung_Klesan_lela, title = alang_na_cyoli_bih_llyung_Klesan_lela, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/alang_na_cyoli_bih_llyung_Klesan_lela} }">
    <S id="0">
        <FORM kindOf="original">alang na cyoli bih llyung Klesan lela knhulan na ita Tayal hiya ga kahul ta bih na Pinsbkan, ro hkngyan skura te tltuw, karow ro krayas rgyax &quot;b'bu bayu&quot; kwara. ryax haca ga knaki bih alang lela kwara cyoli na llyung Klesan, ro mpuw payat kwara alang cnrux kya. laney ta skal cikey cyu inu alang Tayal kwara bih llyung Klesan kya. te utux ga alang Kinngyan. alang kingngyan ga nya maki sobih hbun na skura te tltuw bih llyung Turu ro. llyung Bsyowan, kya ha'iy payat kiro theya' nya. te saying gaalang b'bu Llow ro alang Klumwan. alang b'bu Llow ga nya sobih hbun na llyung Turu ro gong Mohen, kya ha'iy skura cka na te tltuw ro tkuyan wagi, miman pitu kiro theya' nya. alang na B'bu Llow ga sa'ing alang nya, alang yatux ga alang Klumwan, alang hogan ga alang b'bu Llow. te tugal ga alang Rgyax. alang Rgyax ga nya maki skura te tltuw llyung Turu, b'nux alang haca ro nya sobih te iyil na gong Bsyowan kya. te payat ga alang Haga paris alang Haga paris ga nya maki skura te tltuw llyung Turu, b'nux alang haca ro nya sobih te iyil na gong Bsyowan, skura alang Ryohen kya ha'iy uy, miman pitu koro theya' nya, yow na cinlalu alang na Haga paris ga phaga btunux yow nmya ma. te magal ga alang Tpiray. alang na Tpiray ga nya skura te llow na skura te tltuw pu'ing llyung Turu. 6. alang Pyahow. alang Pyahow ga nya skura te llow na llyung Turu. te pitu ga alang Tlangan (alang Buta) ro alang Tpyahan alang Tlangan, iyat ga alang Buta skal ta, ro alang Tpyahan ga mso'un utux alang, alang yatux ga alang Btua, hogan na alang Buta ga alang Tpyahan, alang Tlangan nya maki babow bih na llyung Klesan skura te hlxun, nya mubuy hbun na gong Kkut, kya ha'iy payat kiro theya' nya. te spat ga alang Kkut, alang Rkinos ro alang Ryohen. bnkisan na alang Buta hiya ga helow ha'iy mnaki bih syow na gong Bsyowan, kya ro musa hkangi gi'as na intukan ro c'rux alang Kkut, alang Rkinos ro alang Ryohen tugan alang kwe. cyoli na alang Ryohen ga gmluw skura te tltuw llyung Turu, beta hbun gong Bsyowan, kya ha'iy payat kiro theya' kya. te mesuw ga alang Kmuyow ro alang b'bu Kaykay. alang Kmuyow ro alang b'bu Kaykay ga nya maki te iyil bih pu'ing llyung Turu. Kwara alang ta lela ga nya mso'un maki bih utux llyung Klesan, kilgal cinlangan klahang kya ga wa khangan cinlangan na Nipun lela, cinlangan na Kokumito uy, kya ha'iy miman kawas wayal, baley cyoli na Tayal ga knaki bih llyung Klesan kwara, ana ga beta micu wa tbcyan maki bih llyung Mnibuw kruma, kwara alang laga nya si skaki utux llyung ta na. ana ga wa sgayan bih alang b'nux kruma, kki'an lela ga iwan pnhkngyan ta ro pntke'an ta wayal lela la.</FORM>
        <FORM kindOf="standard">alang na cyoli bih llyong Klesan lela knholan na ita Tayal hiya ga kahol ta bih na Pinsbkan, ro hkngyan skora te tltow, karow ro krayas rgyax &quot;b'bo bayo&quot; kwara. ryax haca ga knaki bih alang lela kwara cyoli na llyong Klesan, ro mpow payat kwara alang cnrox kya. laney ta skal cikey cyo ino alang Tayal kwara bih llyong Klesan kya. te otox ga alang Kinngyan. alang kingngyan ga nya maki sobih hbon na skora te tltow bih llyong Toro ro. llyong Bsyowan, kya ha'iy payat kiro theya' nya. te saying gaalang b'bo Llow ro alang Klomwan. alang b'bo Llow ga nya sobih hbon na llyong Toro ro gong Mohen, kya ha'iy skora cka na te tltow ro tkoyan wagi, miman pito kiro theya' nya. alang na B'bo Llow ga sa'ing alang nya, alang yatox ga alang Klomwan, alang hogan ga alang b'bo Llow. te togal ga alang Rgyax. alang Rgyax ga nya maki skora te tltow llyong Toro, b'nox alang haca ro nya sobih te iyil na gong Bsyowan kya. te payat ga alang Haga paris alang Haga paris ga nya maki skora te tltow llyong Toro, b'nox alang haca ro nya sobih te iyil na gong Bsyowan, skora alang Ryohen kya ha'iy oy, miman pito koro theya' nya, yow na cinlalo alang na Haga paris ga phaga btonox yow nmya ma. te magal ga alang Tpiray. alang na Tpiray ga nya skora te llow na skora te tltow po'ing llyong Toro. 6. alang Pyahow. alang Pyahow ga nya skora te llow na llyong Toro. te pito ga alang Tlangan (alang Bota) ro alang Tpyahan alang Tlangan, iyat ga alang Bota skal ta, ro alang Tpyahan ga mso'on otox alang, alang yatox ga alang Btoa, hogan na alang Bota ga alang Tpyahan, alang Tlangan nya maki babow bih na llyong Klesan skora te hlxon, nya moboy hbon na gong Kkot, kya ha'iy payat kiro theya' nya. te spat ga alang Kkot, alang Rkinos ro alang Ryohen. bnkisan na alang Bota hiya ga helow ha'iy mnaki bih syow na gong Bsyowan, kya ro mosa hkangi gi'as na intokan ro c'rox alang Kkot, alang Rkinos ro alang Ryohen togan alang kwe. cyoli na alang Ryohen ga gmlow skora te tltow llyong Toro, beta hbon gong Bsyowan, kya ha'iy payat kiro theya' kya. te mesow ga alang Kmoyow ro alang b'bo Kaykay. alang Kmoyow ro alang b'bo Kaykay ga nya maki te iyil bih po'ing llyong Toro. Kwara alang ta lela ga nya mso'on maki bih otox llyong Klesan, kilgal cinlangan klahang kya ga wa khangan cinlangan na Nipon lela, cinlangan na Kokomito oy, kya ha'iy miman kawas wayal, baley cyoli na Tayal ga knaki bih llyong Klesan kwara, ana ga beta mico wa tbcyan maki bih llyong Mnibow kroma, kwara alang laga nya si skaki otox llyong ta na. ana ga wa sgayan bih alang b'nox kroma, kki'an lela ga iwan pnhkngyan ta ro pntke'an ta wayal lela la.</FORM>
    </S>
</TEXT>