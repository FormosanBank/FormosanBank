<?xml version="1.0" ?>
<TEXT id="Wiki_Atayal_Piyaway_比亞外" xml:lang="tay" source="Atayal Wikipedia, article: Piyaway_比亞外" copyright="CC BY-SA" citation="Piyaway_比亞外. (2025, May 05). In Wikipedia [Atayal]. https://tay.wikipedia.org/wiki/Piyaway_比亞外" BibTeX_citation="@misc{Wiki_tay_Piyaway_比亞外, title = Piyaway_比亞外, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/Piyaway_比亞外} }">
    <S id="0">
        <FORM kindOf="original">== cyux te inu qu qalang 部落概況與位置 == qalang Piyaway ga ini tehuk kbhul hi tayal nya,mpuw msyaw ngasal nyux sqaniy,Song Cyuw Lin ru Tang bwan ngasal tgluw nyux maki sqaniy, si say mha pyux qsinuw ru cikuy tayal na qutux qalang. puqing bnkis nha ga minkahul kgogan Botunokan.qalang qaniy ga nyux maki squ To'ing Piyasan kinhangan nqu Qwilan,te kraya nya ga qalang Qwilan te yahu nya ga qalang Raga Bnay,musa 600～1200 meta kinwagq na umi,nyux te 'law kint'an llyung,qmuzi rgyax Tlaman mkura te htgan wagi. sinllwan lalu qalang 地名由來 lalu qalangqaniy ga sazing pintke'an nha; 1.rhiyal qaniy ga hbk'an balay na qutux qerang,Piyaway san ke tayal ru si nha lhengiy nha Piyaway smlalu la. 2.sraral mga maki qutux kneril tayal blaq balay lungan nya ma,nanu s'agal nha lalu nya smlalu la. babaw nya m'Bokusi 宋正喜 yaqeh hazi pongan Piyaway qaniy,trang 1976 kawas lga skayal nya Gokosyo yugun Ri'an qu lalu nya la.misuw qaniy 10 kawas mtnaq kwara inlungan qalang mha aki kbzihan loziy lalu raral,ru Piyaway loziy lalu qalang qaniy. pinqzyuwan qalang 部落遷徙 pinsalan raral ga,maki squ'law kraya 200 meta qutux rhiyal mzyunaw.pnongan ke bnkis ga:pira kbhul kawas sraral ga kbhul msyaw ngasal minnaki kya ma. puqing imi ke pinsalan:&quot;rhiyal ka pinsrngyan,te sazing ga rhiyal ka pinkyalan.&quot; pinqzyu qu bnkis:&quot;pinsalan qasa ga,wal htgal skbahing na zyuwaw mgaw.baha hmswa kahul pinsqehan wal hqelan squliq.&quot; mkura rgyax Qesu,kmayal loziy bnkis mha:&quot;raral ga sazing mrhuw bnkis maki kya(ini baqiy lalu na sazing bnkis qasa,nyux baqun ga bnkis na Cyuw ka Song sazing bwan ngasal tgluw.) sazing ngasal qaniy ga mqhyaw na kinlkahan. maki qutux ryax sazing ngasal qaniy ga, zyuwaw na tamun kblayun qwaw ru msazyu la.mqqun ima qu balay nya, ru htgal na zyuwaw mkkut la,maki mhuqil saxa nha lwah. mkayal qu bnkis,rhiyal qaniy lga wiwal nyux syusan la,aring sqaniy lga iyat ki'un.nanu gluw na Cyuw hiya ga mkura te 'law kraya Qwayux qasa tngasal.gluw na Song hiya ga mkura te 'zil kraya Boliq qasa. mkayal mha laxiy ta pklapa, qelis qaniy ga si aki sa qsahuy lungan nha kryax.&quot; babaw nya wahan tuqiy turuy lga, tgyut aki mwah kbzeh Pinsalan loziy,ana ga snyusan qu rhiyal qaniy son nha,ini swaya maki kya qu tayal. ru mwah smhzi te kyahu nya cikay sobeh squ tuqiy turuy qaniy la. wayal qu ryax,kibahan nha sazing ngasal qaniy lga mbbiq squliq uziy la,ini psparis inlungan nha la.iyat balay kinqeri ga,1952 kawas lga mwah qu Kyokay,aring kya msblaq mssi' inlungan ru 'myuw inlungan magal pinshota utux,kwara qu pinsqehan raral ga wiwal nqu wal nha qlyu'un llyung gogan kwara la. tayal ka nyux qalang Piyaway misuw qaniy人口概況 musa kbhul msyaw hi,mmrkyas ga wal maki te hogan lingay Cyama,msthay te qalang rgyax ga wiway bbnkis ka lelaqi, ana ga trang mhngaw ga mwah maki qalang,si ptxal mkilux loziy qu qalang. snhyan 部落宗教 qalang ga nyux qutux Cyoro Kyokay,misuw qaniy ga Hane Taya Bokusi nyux sqaniy,tayal sqaniy ga skrangi nha &quot;qutux ngasal &quot; mlahang Kyokay qaniy. mpuw gaga pincbaqan Sesyo nyux nha glgan,kwara bbnkis ga skrangi nha yaba yaya kmita.mqyanux na snhyan ka sinnlwan.mkllahang,mqasuw na qnxan.qaniy qu nyux syan inlungan na qalang. qqyanux 經濟與特產 pinbahuw na qalang ga:qwirux lipi qapu kaway ruma. 3 byacing ga mamu bway witak.4 byacing ga klahan na lipi ka ali ruma,5 byacing tehuk 8 byacing lga qwirux kaway ru kaway sbing ka krariy,9 byacing lga mamu bway qapu la. tuqiy 部落交通 kahul Cyama mkura tuqiy osa Girang,kahul Girang ga mluw tuqiy mkura squ Cyama,tuqiy nqu Pehng(Tay 7 Seng) te 36 Kori bniru tuqiy lga tehuk la. wahan tbasaw mzwi 部落觀光 1.gong Boliq kni'an qalang kahul gogan sraral,tngasal te llingay na gong,nanu tayal ga gong ka kni'an bniks sraral son nha,puqing kni'an qalang Piyaway sraral gaw,ktan uziy hnaga tunux qnryan kbhul kawas sraral. 2.tuqiy Qesuw rgyax Qesuw- qaniy ga tuqiy osa rgyax Qesuw,sintqyan na lelaqi ka bbnkis.hahul tuqiy turuy (7 Seng) mkura tuqiy Uraw qmazeh, cikuy turuy ga tehuk squ qmazeh na bnkis Tomi,mzyup kya lga mhkani na kakay la.tuqiy qesuw qaniy ga blaq balay hlahuy nya, qqsinuw qqhuniq.misuw qaniy ga nyux galan wahan mqbaq na laqi. 3. Qwayux Qwayux qaniy ga kni'an bnkis raral uziy,misuw qaniy ga yasa qu nyux galan niqan qsya na qalang Piyaway,blaq balay wahan mita qqsinuw.qlyan ga qqbhniq ktan,mhngan ga mqwas qu qpatung, mita mqu kmyap nniqun nya. 4. Uraw lingay nya qutux b'bu rgyax ga snyan qongu na Gipun sraral, sbu' nya qalang tayal,smngungu squ tayal- (Qwayux Bnay Raga Sbunaw Kgiran Piyaway).rgyax qaniy ga tlngayan na yulung krryax,qlyan ga baqun rm'r mita rgyax Nace Nagu Xuxu Rr'an, mhngan ga ktan qu pnilaw na hogan To'ing ru bbengah,blaq balay wahan rm'ra mita nnanu gaw. == 部落文健站 ==</FORM>
        <FORM kindOf="standard">== cyox te ino qo qalang 部落概況與位置 == qalang Piyaway ga ini tehok kbhol hi tayal nya,mpow msyaw ngasal nyox sqaniy,Song Cyow Lin ro Tang bwan ngasal tglow nyox maki sqaniy, si say mha pyox qsinow ro cikoy tayal na qotox qalang. poqing bnkis nha ga minkahol kgogan Botonokan.qalang qaniy ga nyox maki sqo To'ing Piyasan kinhangan nqo Qwilan,te kraya nya ga qalang Qwilan te yaho nya ga qalang Raga Bnay,mosa 600～1200 meta kinwagq na omi,nyox te 'law kint'an llyong,qmozi rgyax Tlaman mkora te htgan wagi. sinllwan lalo qalang 地名由來 lalo qalangqaniy ga sazing pintke'an nha; 1.rhiyal qaniy ga hbk'an balay na qotox qerang,Piyaway san ke tayal ro si nha lhengiy nha Piyaway smlalo la. 2.sraral mga maki qotox kneril tayal blaq balay longan nya ma,nano s'agal nha lalo nya smlalo la. babaw nya m'Bokosi 宋正喜 yaqeh hazi pongan Piyaway qaniy,trang 1976 kawas lga skayal nya Gokosyo yogon Ri'an qo lalo nya la.misow qaniy 10 kawas mtnaq kwara inlongan qalang mha aki kbzihan loziy lalo raral,ro Piyaway loziy lalo qalang qaniy. pinqzyowan qalang 部落遷徙 pinsalan raral ga,maki sqo'law kraya 200 meta qotox rhiyal mzyonaw.pnongan ke bnkis ga:pira kbhol kawas sraral ga kbhol msyaw ngasal minnaki kya ma. poqing imi ke pinsalan:&quot;rhiyal ka pinsrngyan,te sazing ga rhiyal ka pinkyalan.&quot; pinqzyo qo bnkis:&quot;pinsalan qasa ga,wal htgal skbahing na zyowaw mgaw.baha hmswa kahol pinsqehan wal hqelan sqoliq.&quot; mkora rgyax Qeso,kmayal loziy bnkis mha:&quot;raral ga sazing mrhow bnkis maki kya(ini baqiy lalo na sazing bnkis qasa,nyox baqon ga bnkis na Cyow ka Song sazing bwan ngasal tglow.) sazing ngasal qaniy ga mqhyaw na kinlkahan. maki qotox ryax sazing ngasal qaniy ga, zyowaw na tamon kblayon qwaw ro msazyo la.mqqon ima qo balay nya, ro htgal na zyowaw mkkot la,maki mhoqil saxa nha lwah. mkayal qo bnkis,rhiyal qaniy lga wiwal nyox syosan la,aring sqaniy lga iyat ki'on.nano glow na Cyow hiya ga mkora te 'law kraya Qwayox qasa tngasal.glow na Song hiya ga mkora te 'zil kraya Boliq qasa. mkayal mha laxiy ta pklapa, qelis qaniy ga si aki sa qsahoy longan nha kryax.&quot; babaw nya wahan toqiy toroy lga, tgyot aki mwah kbzeh Pinsalan loziy,ana ga snyosan qo rhiyal qaniy son nha,ini swaya maki kya qo tayal. ro mwah smhzi te kyaho nya cikay sobeh sqo toqiy toroy qaniy la. wayal qo ryax,kibahan nha sazing ngasal qaniy lga mbbiq sqoliq oziy la,ini psparis inlongan nha la.iyat balay kinqeri ga,1952 kawas lga mwah qo Kyokay,aring kya msblaq mssi' inlongan ro 'myow inlongan magal pinshota otox,kwara qo pinsqehan raral ga wiwal nqo wal nha qlyo'on llyong gogan kwara la. tayal ka nyox qalang Piyaway misow qaniy人口概況 mosa kbhol msyaw hi,mmrkyas ga wal maki te hogan lingay Cyama,msthay te qalang rgyax ga wiway bbnkis ka lelaqi, ana ga trang mhngaw ga mwah maki qalang,si ptxal mkilox loziy qo qalang. snhyan 部落宗教 qalang ga nyox qotox Cyoro Kyokay,misow qaniy ga Hane Taya Bokosi nyox sqaniy,tayal sqaniy ga skrangi nha &quot;qotox ngasal &quot; mlahang Kyokay qaniy. mpow gaga pincbaqan Sesyo nyox nha glgan,kwara bbnkis ga skrangi nha yaba yaya kmita.mqyanox na snhyan ka sinnlwan.mkllahang,mqasow na qnxan.qaniy qo nyox syan inlongan na qalang. qqyanox 經濟與特產 pinbahow na qalang ga:qwirox lipi qapo kaway roma. 3 byacing ga mamo bway witak.4 byacing ga klahan na lipi ka ali roma,5 byacing tehok 8 byacing lga qwirox kaway ro kaway sbing ka krariy,9 byacing lga mamo bway qapo la. toqiy 部落交通 kahol Cyama mkora toqiy osa Girang,kahol Girang ga mlow toqiy mkora sqo Cyama,toqiy nqo Pehng(Tay 7 Seng) te 36 Kori bniro toqiy lga tehok la. wahan tbasaw mzwi 部落觀光 1.gong Boliq kni'an qalang kahol gogan sraral,tngasal te llingay na gong,nano tayal ga gong ka kni'an bniks sraral son nha,poqing kni'an qalang Piyaway sraral gaw,ktan oziy hnaga tonox qnryan kbhol kawas sraral. 2.toqiy Qesow rgyax Qesow- qaniy ga toqiy osa rgyax Qesow,sintqyan na lelaqi ka bbnkis.hahol toqiy toroy (7 Seng) mkora toqiy Uraw qmazeh, cikoy toroy ga tehok sqo qmazeh na bnkis Tomi,mzyop kya lga mhkani na kakay la.toqiy qesow qaniy ga blaq balay hlahoy nya, qqsinow qqhoniq.misow qaniy ga nyox galan wahan mqbaq na laqi. 3. Qwayox Qwayox qaniy ga kni'an bnkis raral oziy,misow qaniy ga yasa qo nyox galan niqan qsya na qalang Piyaway,blaq balay wahan mita qqsinow.qlyan ga qqbhniq ktan,mhngan ga mqwas qo qpatong, mita mqo kmyap nniqon nya. 4. Uraw lingay nya qotox b'bo rgyax ga snyan qongo na Gipon sraral, sbo' nya qalang tayal,smngongo sqo tayal- (Qwayox Bnay Raga Sbonaw Kgiran Piyaway).rgyax qaniy ga tlngayan na yolong krryax,qlyan ga baqon rm'r mita rgyax Nace Nago Xoxo Rr'an, mhngan ga ktan qo pnilaw na hogan To'ing ro bbengah,blaq balay wahan rm'ra mita nnano gaw. == 部落文健站 ==</FORM>
    </S>
</TEXT>