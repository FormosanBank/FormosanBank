<?xml version="1.0" ?>
<TEXT id="Wiki_Atayal_tmami_qulih" xml:lang="pwn" source="Paiwan Wikipedia, article: tmami_qulih" copyright="CC BY-SA" citation="tmami_qulih. (2024, December 07). In Wikipedia [Paiwan]. https://pwn.wikipedia.org/wiki/tmami_qulih" BibTeX_citation="@misc{Wiki_pwn_tmami_qulih, title = tmami_qulih, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/tmami_qulih} }">
    <S id="0">
        <FORM kindOf="original">作者:素伊多夕&amp;林純桂&amp;方瑞玉 sraral ga ini kintehuk qu qqaya nniqun ta, nanu yasa qu qulih ru hi qsinuw ga ini balay hmci magal. ungat uzi qu skwan ta nniqun iyat theriq nway aki maki qu niqun snku nha ru kbalay tmmyam skun nha la. Gaga qnxan Tayal ga ksgun nha miya qu cinmmyam qani, nanak cmyan Zipun ini ga magal squliq ru sm'atu, smyus lga yasa yunbi tmami la, siki ryax qasa lga galun nha qu cinmmyam syam, qulih ru qow Tayal. zyuwaw na kbalay tmmyam qani ga, ini hmci baq kbalay, qutux ngasal ini ga qutux gluw ga maki qutux sazing baq kbalay,ungat qu wagun nya kneril ini ga mlikuy hiya,ana kneril ana mlikuy baq,swa siy baq kbalay ay! kya ini qbaq kbalay ga yaqih niqun kruma ga yaqih ktu nya, ini nha hmci miq squliq kbalay, kya ima baq ga hiya kbalay, kwara qu cinngasal ga ini soya hmut hmiliq nniqun uzi. tnaq hazi knalay nha tmmyan, nway saku pinqzyu cikay kinryanan kbalay tmmyan. kbalay tmmyan siy ga maki trakis ini ga mami, cimu, qulih balay, kayu, (misuw qani lga kinnalay na garas ini ga kulu gensi ), abaw guqoh ini ga abaw gayaw ru nuka gasil. ,繩子. Gaga na pkbalay tmmyan: te qutux ga magal ta qulih si ga blequn qmwax ru sgyusan, ini bleqiy qmwax ga baq m'ba hi nya, yaqih niqun la. te sazing ga, suqun ta qmwax lga qpuhan ru s_agal buli bwakun qu hi nya, qmasan cimu skun sazing ryax. te cyugal ga, babaw sazing ryax lga wal stmwan kwara qu hi nya lga t'aring kbalay tmmyan la. te payat ga, pinhapuy mami trakis ga msbasaw lga stmwan cimu. te zmagal ga, tltu qu sintmwan mami trakis ini ga mami yasa qu sqamas ta hi na qulih. te mtzyu ga, tmwan ta lga qutux qutux bleqan mbkuw smi zik na anga, bleqan mbkuw ungat sngaw nya lga iyat yaqih la. te mpitu ga, 'agal ta abaw guqoh ini ga abaw gayaw qutux qutux tpngan smi, zmagal ini ga mtzyu abaw blequn pskut na gasil, kana yupiy na suna. maki uzi binah qalang ga s'agal nha btunux mm'an nha te babaw nqwaq na anga, kana ini sngaw. . kbalay ta tmmyan ga siki cingay qu qulih, yasa qu kbalay tmmyan, ini ga magal squliq, sqasan na ryax Smyus. niqun ta nanak ga s'agal wakung stmwan ta. tmami ta qulih ga kya smka byacing lga baqun maniq la. ini ga mkilux cikay kayal ga mopuw ryax lga hoqil la. kbalay ta tmmyan hi syam ga ana balay helaw ga mpusal ryax baqun maniq la msuqi cikay tmmyan syam hiya. zyuwaw kbalay tmmyan qani ga maki nanak tuqiy nya ru qutux na pkbaqan uzi, ini hmci kbalay. m'yu qu qnxan lga wal m'yu uzi qu knalay nha la, ana ga mrhuw ta Tayal sraral ga qulih balay ru hi na qsinuw qani stmwan nha ru blequn nha smku, qani hiya ga nyux szibaq Tayal ki sngya'an cinbanan maki kkalan nha ru minnanak na Gaga pqbaqan. .</FORM>
        <FORM kindOf="standard">作者:素伊多夕&amp;林純桂&amp;方瑞玉 sraral ga ini kintehok qo qqaya nniqon ta, nano yasa qo qolih ro hi qsinow ga ini balay hmci magal. ongat ozi qo skwan ta nniqon iyat theriq nway aki maki qo niqon snko nha ro kbalay tmmyam skon nha la. Gaga qnxan Tayal ga ksgon nha miya qo cinmmyam qani, nanak cmyan Zipon ini ga magal sqoliq ro sm'ato, smyos lga yasa yonbi tmami la, siki ryax qasa lga galon nha qo cinmmyam syam, qolih ro qow Tayal. zyowaw na kbalay tmmyam qani ga, ini hmci baq kbalay, qotox ngasal ini ga qotox glow ga maki qotox sazing baq kbalay,ongat qo wagon nya kneril ini ga mlikoy hiya,ana kneril ana mlikoy baq,swa siy baq kbalay ay! kya ini qbaq kbalay ga yaqih niqon kroma ga yaqih kto nya, ini nha hmci miq sqoliq kbalay, kya ima baq ga hiya kbalay, kwara qo cinngasal ga ini soya hmot hmiliq nniqon ozi. tnaq hazi knalay nha tmmyan, nway sako pinqzyo cikay kinryanan kbalay tmmyan. kbalay tmmyan siy ga maki trakis ini ga mami, cimo, qolih balay, kayo, (misow qani lga kinnalay na garas ini ga kolo gensi ), abaw goqoh ini ga abaw gayaw ro noka gasil. ,繩子. Gaga na pkbalay tmmyan: te qotox ga magal ta qolih si ga bleqon qmwax ro sgyosan, ini bleqiy qmwax ga baq m'ba hi nya, yaqih niqon la. te sazing ga, soqon ta qmwax lga qpohan ro s_agal boli bwakon qo hi nya, qmasan cimo skon sazing ryax. te cyogal ga, babaw sazing ryax lga wal stmwan kwara qo hi nya lga t'aring kbalay tmmyan la. te payat ga, pinhapoy mami trakis ga msbasaw lga stmwan cimo. te zmagal ga, tlto qo sintmwan mami trakis ini ga mami yasa qo sqamas ta hi na qolih. te mtzyo ga, tmwan ta lga qotox qotox bleqan mbkow smi zik na anga, bleqan mbkow ongat sngaw nya lga iyat yaqih la. te mpito ga, 'agal ta abaw goqoh ini ga abaw gayaw qotox qotox tpngan smi, zmagal ini ga mtzyo abaw bleqon pskot na gasil, kana yopiy na sona. maki ozi binah qalang ga s'agal nha btonox mm'an nha te babaw nqwaq na anga, kana ini sngaw. . kbalay ta tmmyan ga siki cingay qo qolih, yasa qo kbalay tmmyan, ini ga magal sqoliq, sqasan na ryax Smyos. niqon ta nanak ga s'agal wakong stmwan ta. tmami ta qolih ga kya smka byacing lga baqon maniq la. ini ga mkilox cikay kayal ga mopow ryax lga hoqil la. kbalay ta tmmyan hi syam ga ana balay helaw ga mposal ryax baqon maniq la msoqi cikay tmmyan syam hiya. zyowaw kbalay tmmyan qani ga maki nanak toqiy nya ro qotox na pkbaqan ozi, ini hmci kbalay. m'yo qo qnxan lga wal m'yo ozi qo knalay nha la, ana ga mrhow ta Tayal sraral ga qolih balay ro hi na qsinow qani stmwan nha ro bleqon nha smko, qani hiya ga nyox szibaq Tayal ki sngya'an cinbanan maki kkalan nha ro minnanak na Gaga pqbaqan. .</FORM>
    </S>
</TEXT>