<?xml version="1.0" ?>
<TEXT id="Wiki_Atayal_Modern_Talking" xml:lang="pwn" source="Paiwan Wikipedia, article: Modern_Talking" copyright="CC BY-SA" citation="Modern_Talking. (2024, November 18). In Wikipedia [Paiwan]. https://pwn.wikipedia.org/wiki/Modern_Talking" BibTeX_citation="@misc{Wiki_pwn_Modern_Talking, title = Modern_Talking, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Modern_Talking} }">
    <S id="0">
        <FORM>mayal ta' squw niwan wal siy 'nxal maras sa blaq balay ung gak na zyugi'olu sa kawas sa mspat lpgan ga, spzyang balay niwan galan rayxyo na ung gak sa qsahuy qasa ga ya quw p'ung gak na ryoko kya German ka pintgqun rrusa' hi' Modern Talking. Modern Talking hya' ga yaquw Thomas Anders kiy Dieter Bohlen msqun sa kawas tay 1983, nanu' pinqwa naha' squw kawas tay 1984 ka (You're My Heart, You're My Soul) qutux qwas qaniy quw ini' bqbaqiy na ana squliq ima' na' gay an nquw krahu' bayhuy siy 'nxal maras sa blaq balay pawngan na qwas, siy 'nxal mwah psbahuy sa kwara' hhalan pzyugi'. kawas tay 1985 lga kbalay sa pingaga' qwas naha' nanak ka The First Album , kawas tay 1985 lga nanu' quw Brother Louie wal galan kkbalay sa qwas na mzimal msyaw qwas qaniy. asa blay tmrang squw blaq balay lalu' na Modern Talking ga, ini' ptnaq quw inllungan naha' ruw msgagay kya sa kawas tay 1987 la, tmsuqan kawas qasa ga phtgun kya na Kosi' na pkbalay rikutu' quw rima' naha' kinbalay qwas naha' nanak ka In The Garden Of Venus . tayhuk squw kawas tay 1998 la nanu' quw taquw sisay maha yan balay pinsqunan na king ka rrusa' qasa ga msqun mgluq lawziy, nanu' phtgun naha' kya quw binzyagan naha' qwas bblaq pawngan ka Back For Good , ruw sbiru' naha' kya quw hmzinas rutux seng mang kinblayqan na pintbaziy naha'. misuw qaniy ka spzyang ppqwas ka Thomas Anders ga yasa siy buci' nanak musa' mqwas ana inu' na' hiya', ga nanu' quw ptlubuw gita' ka Dieter Boheln hya' ga qenah balay lokah mhtuw musa' mgsaybang kya squw cingay balay kamuk na mspung giqas na sinsyuw beh Europe.</FORM>
    </S>
</TEXT>
