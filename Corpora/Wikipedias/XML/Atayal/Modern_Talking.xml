<?xml version="1.0" ?>
<TEXT id="Wiki_Atayal_Modern_Talking" xml:lang="tay" source="Atayal Wikipedia, article: Modern_Talking" copyright="CC BY-SA" citation="Modern_Talking. (2025, May 05). In Wikipedia [Atayal]. https://tay.wikipedia.org/wiki/Modern_Talking" BibTeX_citation="@misc{Wiki_tay_Modern_Talking, title = Modern_Talking, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/Modern_Talking} }">
    <S id="0">
        <FORM kindOf="original">mayal ta' squw niwan wal siy 'nxal maras sa blaq balay ung_gak na zyugi'olu sa kawas sa mspat lpgan ga, spzyang balay niwan galan rayxyo na ung_gak sa qsahuy qasa ga ya quw p'ung_gak na ryoko kya German ka pintgqun rrusa' hi' Modern Talking. Modern Talking hya' ga yaquw Thomas Anders kiy Dieter Bohlen msqun sa kawas tay 1983, nanu' pinqwa naha' squw kawas tay 1984 ka qutux qwas qaniy quw ini' bqbaqiy na ana squliq ima' na' gay an nquw krahu' bayhuy siy 'nxal maras sa blaq balay pawngan na qwas, siy 'nxal mwah psbahuy sa kwara' hhalan pzyugi'. kawas tay 1985 lga kbalay sa pingaga' qwas naha' nanak ka &quot;The First Album&quot;, kawas tay 1985 lga nanu' quw &quot;Brother Louie&quot;wal galan kkbalay sa qwas na mzimal msyaw qwas qaniy. asa blay tmrang squw blaq balay lalu' na Modern Talking ga, ini' ptnaq quw inllungan naha' ruw msgagay kya sa kawas tay 1987 la, tmsuqan kawas qasa ga phtgun kya na Kosi' na pkbalay rikutu' quw rima' naha' kinbalay qwas naha' nanak ka &quot;In The Garden Of Venus&quot;. tayhuk squw kawas tay 1998 la nanu' quw taquw sisay maha yan balay pinsqunan na king ka rrusa' qasa ga msqun mgluq lawziy, nanu' phtgun naha' kya quw binzyagan naha' qwas bblaq pawngan ka &quot;Back For Good&quot;, ruw sbiru' naha' kya quw hmzinas rutux seng mang kinblayqan na pintbaziy naha'. misuw qaniy ka spzyang ppqwas ka Thomas Anders ga yasa siy buci' nanak musa' mqwas ana inu' na' hiya', ga nanu' quw ptlubuw gita' ka Dieter Boheln hya' ga qenah balay lokah mhtuw musa' mgsaybang kya squw cingay balay kamuk na mspung giqas na sinsyuw beh Europe.</FORM>
        <FORM kindOf="standard">mayal ta' sqow niwan wal siy 'nxal maras sa blaq balay ong_gak na zyogi'olo sa kawas sa mspat lpgan ga, spzyang balay niwan galan rayxyo na ong_gak sa qsahoy qasa ga ya qow p'ong_gak na ryoko kya German ka pintgqon rrosa' hi' Modern Talking. Modern Talking hya' ga yaqow Thomas Anders kiy Dieter Bohlen msqon sa kawas tay 1983, nano' pinqwa naha' sqow kawas tay 1984 ka qotox qwas qaniy qow ini' bqbaqiy na ana sqoliq ima' na' gay an nqow kraho' bayhoy siy 'nxal maras sa blaq balay pawngan na qwas, siy 'nxal mwah psbahoy sa kwara' hhalan pzyogi'. kawas tay 1985 lga kbalay sa pingaga' qwas naha' nanak ka &quot;The First Albom&quot;, kawas tay 1985 lga nano' qow &quot;Brother Looie&quot;wal galan kkbalay sa qwas na mzimal msyaw qwas qaniy. asa blay tmrang sqow blaq balay lalo' na Modern Talking ga, ini' ptnaq qow inllongan naha' row msgagay kya sa kawas tay 1987 la, tmsoqan kawas qasa ga phtgon kya na Kosi' na pkbalay rikoto' qow rima' naha' kinbalay qwas naha' nanak ka &quot;In The Garden Of Venos&quot;. tayhok sqow kawas tay 1998 la nano' qow taqow sisay maha yan balay pinsqonan na king ka rrosa' qasa ga msqon mgloq lawziy, nano' phtgon naha' kya qow binzyagan naha' qwas bblaq pawngan ka &quot;Back For Good&quot;, row sbiro' naha' kya qow hmzinas rotox seng mang kinblayqan na pintbaziy naha'. misow qaniy ka spzyang ppqwas ka Thomas Anders ga yasa siy boci' nanak mosa' mqwas ana ino' na' hiya', ga nano' qow ptlobow gita' ka Dieter Boheln hya' ga qenah balay lokah mhtow mosa' mgsaybang kya sqow cingay balay kamok na mspong giqas na sinsyow beh Eorope.</FORM>
    </S>
</TEXT>