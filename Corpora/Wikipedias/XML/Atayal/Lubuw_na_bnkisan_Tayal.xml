<?xml version="1.0" ?>
<TEXT id="Wiki_Atayal_Lubuw_na_bnkisan_Tayal" xml:lang="pwn" source="Paiwan Wikipedia, article: Lubuw_na_bnkisan_Tayal" copyright="CC BY-SA" citation="Lubuw_na_bnkisan_Tayal. (2024, December 07). In Wikipedia [Paiwan]. https://pwn.wikipedia.org/wiki/Lubuw_na_bnkisan_Tayal" BibTeX_citation="@misc{Wiki_pwn_Lubuw_na_bnkisan_Tayal, title = Lubuw_na_bnkisan_Tayal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Lubuw_na_bnkisan_Tayal} }">
    <S id="0">
        <FORM kindOf="original">Lubuw na bnkisan Tayal kwara iyik na y'aya kryanan lubuw bnkisan ita Tayal, lubuw na Tayal kwe ga s'yaba ci cntman, nanak na mwah tmwang pn'as ita, ro maki nanak na ptyaga, yani ha'iy maha: nya p'aras 'oyat, pkita nglung na inlungan baley, mwah shelow lungan ro pkita ssli'an na sli' sa'ing mrkyas. knahun gaga na kbaley ta lubuw na Tayal kwe ga musa ta ba'un pisa kwas nya tlubuw, ro ba'un maha nya m'ubuy utux bbwan na inu ?….,. knahun pnung ta hkuy tnbugan lubuw kwe ga, nya p'iyu snrhuw ke na bnkisan, nya pkita msli'an naha, tmwang pn'as, mhyapas, myimu mtux na lungan ro kwara in'yanux ta. nya kra'an tipik y'aya lubuw na Tayal, mkal naha cyoli ga siga ksobih ha'iy, ro musa thyayan maki yow nya tlbugan ta mkal na lubuw kwe. baley khu' na klayan ta lubuw kwe ga kahul ruma, hmtiy iyat ga hma'uy nya ga ml'ung, gaga na tlbugan lubuw kwe ga skapah ro ssobih syow na ngowa, ro ptwang ppusan suna , knahun ngowa mhut hngya'an hkuy nya, mexi 'ba ga ming ta cra'an ta lubuw kwe, ro kahul thoyey ta pskluw 'ba llow snyux ro sklgan snyuw mwah piyiy ml'ung haca ro musa shngiyang kya lubuw haca, twangan ta mirey lubuw mexi 'ba ta ro, knahun prayan na lubuw kwe, skbaley pn'iyuwan na hkuy nya ro hngya'an nya, kwara gaga tlbugan ta lubuw kwe ga k'yihul ci ha'iy sklgan la. klayan ta lubuw twangan ml'ung na lubuw be'ux hiya ga, piyux ci ha'iy tlbugan ta, nanak mtama ta tlubuw, mc'rux ta tlubuw laga, kruma tlubuw ta ga mtyugiy ta uy. ppiyan na tlubuw ta lubuw hiya ga hmkuw kntari ro msromul ha'iy hwinuk ta , ro miyiy hi, ro p'yugan mskotung sa'ing kakey nya. kwara lubuw na Tayal hiya ga maki lubuw totaw, lubuw be'ux, ro maki piyux cnyan ml'ung hma'uy nya uy, hngya'an na hkuy nya ga ptna' payat hkuy na owas bnkisan na Tayal, knita mnanak na ppcba' owas Kuzosawa, hiya ga cyoli' Nipun, maki iyik biru bniru nya kya, lubuw na cyoli' bih llyung Klesan ga maki kwara, aring maki utux hma'uy ro beta lubuw pyima, beta micu laga, lubuw knblayan ga wa mbhuyow beta pitu hma'uy, spat hma'uy, kwe ga piyang ci na btiyux y'aya cinbwanan, kahun lubuw na Tayal kwe ga thyayan pkita puying tninun na Tayal ro hiya ga piyang na btiyux Tayal baley, maki ci yow nya skwan ta khu' gaga na Tayal ro rrugan ta m'ubuy y'aya kryanan na lubuw Tayal kwe. cinkhulan sa knita' sa brbiru' Encyclopedia of Taiwan</FORM>
        <FORM kindOf="standard">Lobow na bnkisan Tayal kwara iyik na y'aya kryanan lobow bnkisan ita Tayal, lobow na Tayal kwe ga s'yaba ci cntman, nanak na mwah tmwang pn'as ita, ro maki nanak na ptyaga, yani ha'iy maha: nya p'aras 'oyat, pkita nglong na inlongan baley, mwah shelow longan ro pkita ssli'an na sli' sa'ing mrkyas. knahon gaga na kbaley ta lobow na Tayal kwe ga mosa ta ba'on pisa kwas nya tlobow, ro ba'on maha nya m'oboy otox bbwan na ino ?….,. knahon pnong ta hkoy tnbogan lobow kwe ga, nya p'iyo snrhow ke na bnkisan, nya pkita msli'an naha, tmwang pn'as, mhyapas, myimo mtox na longan ro kwara in'yanox ta. nya kra'an tipik y'aya lobow na Tayal, mkal naha cyoli ga siga ksobih ha'iy, ro mosa thyayan maki yow nya tlbogan ta mkal na lobow kwe. baley kho' na klayan ta lobow kwe ga kahol roma, hmtiy iyat ga hma'oy nya ga ml'ong, gaga na tlbogan lobow kwe ga skapah ro ssobih syow na ngowa, ro ptwang pposan sona , knahon ngowa mhot hngya'an hkoy nya, mexi 'ba ga ming ta cra'an ta lobow kwe, ro kahol thoyey ta psklow 'ba llow snyox ro sklgan snyow mwah piyiy ml'ong haca ro mosa shngiyang kya lobow haca, twangan ta mirey lobow mexi 'ba ta ro, knahon prayan na lobow kwe, skbaley pn'iyowan na hkoy nya ro hngya'an nya, kwara gaga tlbogan ta lobow kwe ga k'yihol ci ha'iy sklgan la. klayan ta lobow twangan ml'ong na lobow be'ox hiya ga, piyox ci ha'iy tlbogan ta, nanak mtama ta tlobow, mc'rox ta tlobow laga, kroma tlobow ta ga mtyogiy ta oy. ppiyan na tlobow ta lobow hiya ga hmkow kntari ro msromol ha'iy hwinok ta , ro miyiy hi, ro p'yogan mskotong sa'ing kakey nya. kwara lobow na Tayal hiya ga maki lobow totaw, lobow be'ox, ro maki piyox cnyan ml'ong hma'oy nya oy, hngya'an na hkoy nya ga ptna' payat hkoy na owas bnkisan na Tayal, knita mnanak na ppcba' owas Kozosawa, hiya ga cyoli' Nipon, maki iyik biro bniro nya kya, lobow na cyoli' bih llyong Klesan ga maki kwara, aring maki otox hma'oy ro beta lobow pyima, beta mico laga, lobow knblayan ga wa mbhoyow beta pito hma'oy, spat hma'oy, kwe ga piyang ci na btiyox y'aya cinbwanan, kahon lobow na Tayal kwe ga thyayan pkita poying tninon na Tayal ro hiya ga piyang na btiyox Tayal baley, maki ci yow nya skwan ta kho' gaga na Tayal ro rrogan ta m'oboy y'aya kryanan na lobow Tayal kwe. cinkholan sa knita' sa brbiro' Encyclopedia of Taiwan</FORM>
    </S>
</TEXT>