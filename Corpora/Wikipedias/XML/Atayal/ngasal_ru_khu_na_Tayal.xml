<?xml version="1.0" ?>
<TEXT id="Wiki_Atayal_ngasal_ru_khu_na_Tayal" xml:lang="pwn" source="Paiwan Wikipedia, article: ngasal_ru_khu_na_Tayal" copyright="CC BY-SA" citation="ngasal_ru_khu_na_Tayal. (2024, December 07). In Wikipedia [Paiwan]. https://pwn.wikipedia.org/wiki/ngasal_ru_khu_na_Tayal" BibTeX_citation="@misc{Wiki_pwn_ngasal_ru_khu_na_Tayal, title = ngasal_ru_khu_na_Tayal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ngasal_ru_khu_na_Tayal} }">
    <S id="0">
        <FORM kindOf="original">ngasal ru khu na Tayal squ ini uwah na qu Gipun hga, siy ptbuci tmngsal sa qmayah naha nanak. ru lnglingay ngasal naha ga, yaqu kana siy pnblayqiy mzyup na paris ru mutuw naha qlangan qnryang qu lnglingay na ngasal naha. nanu qu saysyaw na ngasal naha ga, mutu naha syun tay glaing na ngasal, ini' ga maki tay 'zil, ini ga tay 'llaw, ini' ga syun naha tay suruw na ngasal qu khu hya. nanu qu ssyan naha libu na ngta hya ga, mutuw naha siy qrqriy tmatak sa tsawan naha mqwalax, ini ga tkm'an naha msbayhuy, kruma ga mutuw naha syun sa zik na khu, ini ga hihiy na ngasal qu paybzingan na ngta'. nanu qu halan naha mstanux hya lga, pzyux qu si say mutuw musa' r'uruw saysyaw na ngasal, kya uzi qu mutuw smi sa qqiway naha sa blihun na pstnuxan qani hya. sraral balay hga ungat iyal qu sm'an sa bzyuwak hya ha, nanu yaqu maki lqu Plmukan qani lru aring kya qu maki lqu qmayat bzyuwak ru sm'an sa kacing la, ru sm'an sa ngta' ru grgru la. nanu qu bzyuwak ru ss'an naha ngta ru guru hya ga, mutuw naha siy lhlhan sa mn'aring ha, ru kacing hya ga mutuw naha qzyan qasa hya gi yaqu aki naha balaq klhangan ru rsrasun naha musa pshzi qasa hya. babaw nya muwah qu Gipun lga, yalaw gi ini gs'su' qutux qutux kawas qu kki'an naha, ru ini bqbaqi kklahang na Gipun ru, mngungu uzi na mutuw halan lmahing magal na Tayal ru, nanu yasa qu siy pqhliy smqutux ptqalang na Gipun qu qalang Tayal la, nanu yasa qu msbah lqu gaga na ttqalang na Tayal la, nanu yasa qu nyux yan nqu nyux ta ktan misuw ka nyux maylahuy lqu tqalang na Tayal qani la. babaw nya lawzi lga, hazi anan na aki naha galan maha squliq na Gipun ru nyux naha pnaynmawn lmnglung ga! nanu yasa qu aki' naha sbahun qqyanux na Tayal ru, rasun naha musa pkita sa pinslaq na rhzyal tay hugal, ru rasun na Gipun kwara' bbnkis na Tayal, nanu yasa qu sawyan balay kwara na Tayal qu pslaqun naha qani, ru nanu galun naha balay uzi la, nanu aring kya qu msblaq sa Gipun lqu Tayal la, nanu galun naha kwara uzi qu sinpngan na Gipun ka gskawn naha kska qalang qu tuqiy, nanu yasa qu nyux yan nqu nyux ta ktan misu qani ka blaq balay ktan ka giqas balay na ttqalang qani la.</FORM>
        <FORM kindOf="standard">ngasal ro kho na Tayal sqo ini owah na qo Gipon hga, siy ptboci tmngsal sa qmayah naha nanak. ro lnglingay ngasal naha ga, yaqo kana siy pnblayqiy mzyop na paris ro motow naha qlangan qnryang qo lnglingay na ngasal naha. nano qo saysyaw na ngasal naha ga, moto naha syon tay glaing na ngasal, ini' ga maki tay 'zil, ini ga tay 'llaw, ini' ga syon naha tay sorow na ngasal qo kho hya. nano qo ssyan naha libo na ngta hya ga, motow naha siy qrqriy tmatak sa tsawan naha mqwalax, ini ga tkm'an naha msbayhoy, kroma ga motow naha syon sa zik na kho, ini ga hihiy na ngasal qo paybzingan na ngta'. nano qo halan naha mstanox hya lga, pzyox qo si say motow mosa' r'orow saysyaw na ngasal, kya ozi qo motow smi sa qqiway naha sa blihon na pstnoxan qani hya. sraral balay hga ongat iyal qo sm'an sa bzyowak hya ha, nano yaqo maki lqo Plmokan qani lro aring kya qo maki lqo qmayat bzyowak ro sm'an sa kacing la, ro sm'an sa ngta' ro grgro la. nano qo bzyowak ro ss'an naha ngta ro goro hya ga, motow naha siy lhlhan sa mn'aring ha, ro kacing hya ga motow naha qzyan qasa hya gi yaqo aki naha balaq klhangan ro rsrason naha mosa pshzi qasa hya. babaw nya mowah qo Gipon lga, yalaw gi ini gs'so' qotox qotox kawas qo kki'an naha, ro ini bqbaqi kklahang na Gipon ro, mngongo ozi na motow halan lmahing magal na Tayal ro, nano yasa qo siy pqhliy smqotox ptqalang na Gipon qo qalang Tayal la, nano yasa qo msbah lqo gaga na ttqalang na Tayal la, nano yasa qo nyox yan nqo nyox ta ktan misow ka nyox maylahoy lqo tqalang na Tayal qani la. babaw nya lawzi lga, hazi anan na aki naha galan maha sqoliq na Gipon ro nyox naha pnaynmawn lmnglong ga! nano yasa qo aki' naha sbahon qqyanox na Tayal ro, rason naha mosa pkita sa pinslaq na rhzyal tay hogal, ro rason na Gipon kwara' bbnkis na Tayal, nano yasa qo sawyan balay kwara na Tayal qo pslaqon naha qani, ro nano galon naha balay ozi la, nano aring kya qo msblaq sa Gipon lqo Tayal la, nano galon naha kwara ozi qo sinpngan na Gipon ka gskawn naha kska qalang qo toqiy, nano yasa qo nyox yan nqo nyox ta ktan miso qani ka blaq balay ktan ka giqas balay na ttqalang qani la.</FORM>
    </S>
</TEXT>