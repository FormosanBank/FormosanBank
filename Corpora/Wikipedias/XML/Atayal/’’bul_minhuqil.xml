<?xml version="1.0" ?>
<TEXT id="Wiki_Atayal_’’bul_minhuqil" xml:lang="tay" source="Atayal Wikipedia, article: ’’bul_minhuqil" copyright="CC BY-SA" citation="’’bul_minhuqil. (2025, May 05). In Wikipedia [Atayal]. https://tay.wikipedia.org/wiki/’’bul_minhuqil" BibTeX_citation="@misc{Wiki_tay_’’bul_minhuqil, title = ’’bul_minhuqil, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/’’bul_minhuqil} }">
    <S id="0">
        <FORM kindOf="original">== bul minhuqil == gaga' na Tayal ka ssatu' naha' minhuqil. srarai hya' ga kya qu mhuqil ngasal ga mutuw naha' si 'bliy kya zik na sakaw ka 'nbyan naha'. nanu' qu ''bul naha' hya' sraral ga, mutuw naha' skayhuy sa tntnaq ptmawn kinglabang niya' ru kinzzik niya'. nanu' 'blun naha' lga, psqzyupun naha' qu qba' niya' ru kakay niya', ru sbun naha' na tzyu' ru pala', gi kana ptgubah maha lmnglung, ru 'nblayqun naha' ptama' sa qsahuy na kinhuyan naha' ka bling qasa. pbuling hnway nanu' qu mkszyuwaw mhuqil tay tanux ka mtakuy musa' hlahuy, ini' ga, wayal kutan na paris naha' musa' mtciriq hya' ga, mutuw naha' si hknyaniy sa mtkzyuw na rhzyal, ru si naha' 'tuwiy btunux, ini' ga si naha' 'tuy na 'b'ababaw. ru baqun kknayril naha' maki' ngasal lga, mutuw naha' sbun kwara' qu lukus naha' ru bning naha' qayqaya' ru s'usa' naha' pbuling tay qqnahi', yasa qu sun kay' Tayal maha musa' pbuling hnway sun naha'. buqul na qalang mwah qu Gipun lga, kya qu yaqih naha' iyal ktan balay ka Gaga' na matas rqyas, ru Gaga' na qmap g'nux, ru Gaga' na hmuluy knayril, ru nanu' ka Gaga' ' tayal ka siy naha' 'bliy sa zik sakaw qaniy ga skahul naha' mere maha laxan qu yan nasa ka yaqih na Gaga' la. nanu' qu ''bul sa minhuqil hiya' lga, ssi' na Gipun squ hhalan hmngu' minhuqil ka Kokyo Hakaba' sun naha' qasa la. mbahing/mbasiq nanu' squ min'aring hga, ana naha' halan 'mbul sa sni' Gipun ka hakaba' ga. mutuw naha' ptmawn 'mbul na, babaw nya' lga psbaqan na Gipun maha musa' yaqih hnuqil naha' la, 'nblaq p'abi' aki' blaq hnuqil naha' maha ru yasa qu p'byun naha' 'mbul kya la, aw' ga mutuw naha' si pknhhyu'iy musa' 'mbul sa musa' 'mbul hya' gi psaniq ktan na squliq maha qu Gaga' na Tayal sraral hya', ru mutuw naha' si sbuy na pala'.</FORM>
        <FORM kindOf="standard">== bol minhoqil == gaga' na Tayal ka ssato' naha' minhoqil. srarai hya' ga kya qo mhoqil ngasal ga motow naha' si 'bliy kya zik na sakaw ka 'nbyan naha'. nano' qo ''bol naha' hya' sraral ga, motow naha' skayhoy sa tntnaq ptmawn kinglabang niya' ro kinzzik niya'. nano' 'blon naha' lga, psqzyopon naha' qo qba' niya' ro kakay niya', ro sbon naha' na tzyo' ro pala', gi kana ptgobah maha lmnglong, ro 'nblayqon naha' ptama' sa qsahoy na kinhoyan naha' ka bling qasa. pboling hnway nano' qo mkszyowaw mhoqil tay tanox ka mtakoy mosa' hlahoy, ini' ga, wayal kotan na paris naha' mosa' mtciriq hya' ga, motow naha' si hknyaniy sa mtkzyow na rhzyal, ro si naha' 'towiy btonox, ini' ga si naha' 'toy na 'b'ababaw. ro baqon kknayril naha' maki' ngasal lga, motow naha' sbon kwara' qo lokos naha' ro bning naha' qayqaya' ro s'osa' naha' pboling tay qqnahi', yasa qo son kay' Tayal maha mosa' pboling hnway son naha'. boqol na qalang mwah qo Gipon lga, kya qo yaqih naha' iyal ktan balay ka Gaga' na matas rqyas, ro Gaga' na qmap g'nox, ro Gaga' na hmoloy knayril, ro nano' ka Gaga' ' tayal ka siy naha' 'bliy sa zik sakaw qaniy ga skahol naha' mere maha laxan qo yan nasa ka yaqih na Gaga' la. nano' qo ''bol sa minhoqil hiya' lga, ssi' na Gipon sqo hhalan hmngo' minhoqil ka Kokyo Hakaba' son naha' qasa la. mbahing/mbasiq nano' sqo min'aring hga, ana naha' halan 'mbol sa sni' Gipon ka hakaba' ga. motow naha' ptmawn 'mbol na, babaw nya' lga psbaqan na Gipon maha mosa' yaqih hnoqil naha' la, 'nblaq p'abi' aki' blaq hnoqil naha' maha ro yasa qo p'byon naha' 'mbol kya la, aw' ga motow naha' si pknhhyo'iy mosa' 'mbol sa mosa' 'mbol hya' gi psaniq ktan na sqoliq maha qo Gaga' na Tayal sraral hya', ro motow naha' si sboy na pala'.</FORM>
    </S>
</TEXT>