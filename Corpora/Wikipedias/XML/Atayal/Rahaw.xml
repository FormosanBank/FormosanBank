<?xml version="1.0" ?>
<TEXT id="Wiki_Atayal_Rahaw" xml:lang="tay" source="Atayal Wikipedia, article: Rahaw" copyright="CC BY-SA" citation="Rahaw. (2025, May 05). In Wikipedia [Atayal]. https://tay.wikipedia.org/wiki/Rahaw" BibTeX_citation="@misc{Wiki_tay_Rahaw, title = Rahaw, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/Rahaw} }">
    <S id="0">
        <FORM kindOf="original">alang Rahaw (Takan) ga niya mki sku Toweng si atu Hosing Ku, kwara sali buwan nya ga 60 buwan, 217 hi ku kwara s'uli tayan. s'uli tayan pinspngan Gyencumin ga 93% kyan ku 202 hi, binah ga, 'yat kahun sku pinspngan Gyencumin ga 7% kyan ku 15 hi nya. pinspung na linhuyan Gyencumin ga, Tayan 87%, Amis 1%, Bunun 1%, Truku 1%, binah lihuyan s'uli 2%. maki qu ngasal bziran ru kyokay. qalang Rahaw ga nyux maki squ puyu na Piyasan nyux qesan na llyung ka sazing 'bnux rhiyal, musa 400 meta kinwagiq nya ka umi rhiyal qaniy. sinllwan lalu qalang sinllwan tayal raral ga Rahaw ini g地名由來a Takan son nha,Rahaw imi nya ga nyux mrahaw qu rhiyal qaniy. Takan imi nya ga wahan mtzyuwaw na tayal ga syan mha tatak, k'lwan nha mwah mtzyuwaw. mwah qu Gipun lga Kekoray san nya smlalu la.baha hmswa skahul Piyasan mr'ra mita ga, nanak llyung wal rmaw sa syaw rhiyal Rhaw mkura te kyahu, ini ktay qu tunux llyung kahul te inu. pinqzyuwan pinqzyuwan qalang babaw na kuhul Pinsbkan mwah mhkangi qnxan tayal lga,musa sazing ciwal kbhul kawas kwayal, aring Kobu mprkyas mwah tehuk Nagan tmqalang kya qu ruma tayal,qalang Nagan qasa ga nyux maki squ te kraya na Rahaw qaniy.mwah qu Gipun lga kiyopan nya rhiyal tayal,smyuk kwara tayal ru mciriq ana n'inu,ringan balay ga mciriq beh hbun Bngciq,babaw nya lga mwah Piyasa pincriqan 'bu Blhuy la,syun nya qongu 'bu blhuy,ini rangaw mkura Rahaw ka lingay qalang Kexuy ka Thukak mu'qongu qu Gipun, nway hmwah smyuk qu tayal mgaw.pucing nya msbalay lru, Gipun qu mlahang la. khangan Gipun kwara rhiyal tayal lga,1923 kasaw kahul Sqiy &quot;minnaki hbun Bngciq&quot;mkayal ka Gipun, 33 ngasal naras ni Tanga Watan mwah smhzi maki beh yahu 'bnux qalang Rahaw. slaq misuw qaniy ga kimnalay trang kinhangan na Gipun. tayal ka nyux qalang Rahaw misuw qaniy musa mzimal msyaw ngasal ru sazing kbhul msyaw hi,yaqu mmrkyas ga pyux wal mkura hogan mtzyuwaw mkangi qnxun ru ksyuw ngasal kya,nyux maki qalang ga giway bbnkis ru kya qu nyux msyobay na wahan tbasaw okyak ini ga mtzyuwaw na mqumah smpila.tehuk hngawan ryax lga kahul hogan mwah rgyax mita ggluw ru mwah Rehay kruma yaqu cyux mtzyuwaw hogan hiya. snhyan Kirsto Kyokay ru Tensukyo qqyanux maki nyux msyobay na wahan gmzwi tbasaw na okyak;wahan plbit wahan mhngaw m'abi tbaziy nniqun ru wahan mqbaq gaga tayal ka cinringan mze'a nqu lubuw tminun cinrngan.mqumah na rramat niqun nanak, ungat iyal qu mbaziy pinbahu hiya. Tuqiy powah tuqiy osa Girang Ray 7 Seng mzyup Piyasan,hnasun Kinyupan lga mkura tuqiy 118(Ruma Seng) zimagal Kori lga tehuk qalang Rahaw.ini ga aring Sincik Kansay mkura Cinsan M'utu mluw 118(Ruma Seng)mzyup qes Piyasan, hnasunqu qalang Qoyaw Thokak Kexuy ru tehuk qalang Rahaw. ppqbaqan pqwasan biru 'laqi' cikuy pqwasan biru 'laqi' mrkyas wahan tbasaw mzwi 1.hongu giqas;pngya llyung 'mubuy Piyasan ka qalang Rahaw na hongu.2018 kawas suqun kbalay, qaniy ga aring kinhangan Gipun tehuk suni ga te ciwal sinnagan kmnalay hongu mslubay la,blaq balay wahan gmzwi mita na okyak uziy,330 meta kinqruyux nya, trang nasa ga hminas qruyux na hongu maki ita Taywan. 2.tuqiy raral; trang kinhangan Gipun knalay tuqiy, si gluw hinluyan tuqiy qsya tehuk qalang Kexuy.misuw qaniy lga nyux kblayun wahan mkani na okyak, ana spowah kyahu ini ga kraya mzyup,si raw syaw sin'utan qsya ru mzyup ska ruma mkaraw mbiyaq lingay qalang Rahaw. 3.giqas hongu ka llingay nyux tbaziy nniqun ru mqbaq cinringan tayal ka mung pinqzyuwaw qalang raral. blaq balay wahan tbasaw m'abi ka balaq balay wahan plbit na okyak.</FORM>
        <FORM kindOf="standard">alang Rahaw (Takan) ga niya mki sko Toweng si ato Hosing Ko, kwara sali bowan nya ga 60 bowan, 217 hi ko kwara s'oli tayan. s'oli tayan pinspngan Gyencomin ga 93% kyan ko 202 hi, binah ga, 'yat kahon sko pinspngan Gyencomin ga 7% kyan ko 15 hi nya. pinspong na linhoyan Gyencomin ga, Tayan 87%, Amis 1%, Bonon 1%, Troko 1%, binah lihoyan s'oli 2%. maki qo ngasal bziran ro kyokay. qalang Rahaw ga nyox maki sqo poyo na Piyasan nyox qesan na llyong ka sazing 'bnox rhiyal, mosa 400 meta kinwagiq nya ka omi rhiyal qaniy. sinllwan lalo qalang sinllwan tayal raral ga Rahaw ini g地名由來a Takan son nha,Rahaw imi nya ga nyox mrahaw qo rhiyal qaniy. Takan imi nya ga wahan mtzyowaw na tayal ga syan mha tatak, k'lwan nha mwah mtzyowaw. mwah qo Gipon lga Kekoray san nya smlalo la.baha hmswa skahol Piyasan mr'ra mita ga, nanak llyong wal rmaw sa syaw rhiyal Rhaw mkora te kyaho, ini ktay qo tonox llyong kahol te ino. pinqzyowan pinqzyowan qalang babaw na kohol Pinsbkan mwah mhkangi qnxan tayal lga,mosa sazing ciwal kbhol kawas kwayal, aring Kobo mprkyas mwah tehok Nagan tmqalang kya qo roma tayal,qalang Nagan qasa ga nyox maki sqo te kraya na Rahaw qaniy.mwah qo Gipon lga kiyopan nya rhiyal tayal,smyok kwara tayal ro mciriq ana n'ino,ringan balay ga mciriq beh hbon Bngciq,babaw nya lga mwah Piyasa pincriqan 'bo Blhoy la,syon nya qongo 'bo blhoy,ini rangaw mkora Rahaw ka lingay qalang Kexoy ka Thokak mo'qongo qo Gipon, nway hmwah smyok qo tayal mgaw.pocing nya msbalay lro, Gipon qo mlahang la. khangan Gipon kwara rhiyal tayal lga,1923 kasaw kahol Sqiy &quot;minnaki hbon Bngciq&quot;mkayal ka Gipon, 33 ngasal naras ni Tanga Watan mwah smhzi maki beh yaho 'bnox qalang Rahaw. slaq misow qaniy ga kimnalay trang kinhangan na Gipon. tayal ka nyox qalang Rahaw misow qaniy mosa mzimal msyaw ngasal ro sazing kbhol msyaw hi,yaqo mmrkyas ga pyox wal mkora hogan mtzyowaw mkangi qnxon ro ksyow ngasal kya,nyox maki qalang ga giway bbnkis ro kya qo nyox msyobay na wahan tbasaw okyak ini ga mtzyowaw na mqomah smpila.tehok hngawan ryax lga kahol hogan mwah rgyax mita gglow ro mwah Rehay kroma yaqo cyox mtzyowaw hogan hiya. snhyan Kirsto Kyokay ro Tensokyo qqyanox maki nyox msyobay na wahan gmzwi tbasaw na okyak;wahan plbit wahan mhngaw m'abi tbaziy nniqon ro wahan mqbaq gaga tayal ka cinringan mze'a nqo lobow tminon cinrngan.mqomah na rramat niqon nanak, ongat iyal qo mbaziy pinbaho hiya. Toqiy powah toqiy osa Girang Ray 7 Seng mzyop Piyasan,hnason Kinyopan lga mkora toqiy 118(Roma Seng) zimagal Kori lga tehok qalang Rahaw.ini ga aring Sincik Kansay mkora Cinsan M'oto mlow 118(Roma Seng)mzyop qes Piyasan, hnasonqo qalang Qoyaw Thokak Kexoy ro tehok qalang Rahaw. ppqbaqan pqwasan biro 'laqi' cikoy pqwasan biro 'laqi' mrkyas wahan tbasaw mzwi 1.hongo giqas;pngya llyong 'moboy Piyasan ka qalang Rahaw na hongo.2018 kawas soqon kbalay, qaniy ga aring kinhangan Gipon tehok soni ga te ciwal sinnagan kmnalay hongo mslobay la,blaq balay wahan gmzwi mita na okyak oziy,330 meta kinqroyox nya, trang nasa ga hminas qroyox na hongo maki ita Taywan. 2.toqiy raral; trang kinhangan Gipon knalay toqiy, si glow hinloyan toqiy qsya tehok qalang Kexoy.misow qaniy lga nyox kblayon wahan mkani na okyak, ana spowah kyaho ini ga kraya mzyop,si raw syaw sin'otan qsya ro mzyop ska roma mkaraw mbiyaq lingay qalang Rahaw. 3.giqas hongo ka llingay nyox tbaziy nniqon ro mqbaq cinringan tayal ka mong pinqzyowaw qalang raral. blaq balay wahan tbasaw m'abi ka balaq balay wahan plbit na okyak.</FORM>
    </S>
</TEXT>