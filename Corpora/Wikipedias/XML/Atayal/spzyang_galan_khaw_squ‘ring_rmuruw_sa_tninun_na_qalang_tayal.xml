<?xml version="1.0" ?>
<TEXT id="Wiki_Atayal_spzyang_galan_khaw_squ‘ring_rmuruw_sa_tninun_na_qalang_tayal" xml:lang="tay" source="Atayal Wikipedia, article: spzyang_galan_khaw_squ‘ring_rmuruw_sa_tninun_na_qalang_tayal" copyright="CC BY-SA" citation="spzyang_galan_khaw_squ‘ring_rmuruw_sa_tninun_na_qalang_tayal. (2025, May 05). In Wikipedia [Atayal]. https://tay.wikipedia.org/wiki/spzyang_galan_khaw_squ‘ring_rmuruw_sa_tninun_na_qalang_tayal" BibTeX_citation="@misc{Wiki_tay_spzyang_galan_khaw_squ‘ring_rmuruw_sa_tninun_na_qalang_tayal, title = spzyang_galan_khaw_squ‘ring_rmuruw_sa_tninun_na_qalang_tayal, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/spzyang_galan_khaw_squ‘ring_rmuruw_sa_tninun_na_qalang_tayal} }">
    <S id="0">
        <FORM kindOf="original">spzyang galan khaw squ'ring rmuruw sa tninun na qalang tayal aring sraral mutuw pmhyun Tayal ka mutuw naha' galan khaw hya' ga, mluw squ qqyanux naha' mmuhi' sa ruma' tayal sa ggalan naha' ttngasal han, babaw nya' mwah qu Gipun lga, sgsugun na Gipun maha qiri' mmuhi' sa labing ru blhuy, ru galun na Gipun sbaziy naha' tay Gipun maha ruw, aring kya qu lawkah muhi' kya kwara' qu qalang na Tayal qani. suruw na Gipun lga, yaqu nuka' na kgiy squ bblhuy qu spyang bzirun na Plmukan galan khaw na Tayal hya' ha, yalaw gi wayal t'rgun tmutu' na Plmukan kwara' qqhuniq rgyax tayal lru, ki'a naha' skngungu' ppsluhiy kwara' rhzyal rgrgyax lru, sgin na aki' ta' pkmtasiq kwara' rhzyal Taiwan maha lru, aring 45 kawas thayluw lqu sglaing naha' mmuhi' qayparung Gipun la, nanu' ktan kya na Tayal lruw, yasa siy ppmuhi' qayparung kwara' qu Tayal kya la. kwara' qani hya' ga kahul sa bbzirun na Plmukan qu spmuhi' naha' qani hya'. tayhuk 60 kawas thayluw lga, wal si 'nxal yaqih kwara' qu bbziran khkhaw tayal ka rruma' ru qayparung ru kwara' ka bblhuy ru nuka' uzi lruw, minusa' sayqabu' hugal kwara' qu mmrkyas tayal kruma', ga musa' muhi' tqinuw rgyax kruma' qu tayal hya' ha, ga ini' tayhuk mawpuw kawas lga, mngaygyut mwah mmuhi' baybway qhuniq ka nasi', qzimux, ru bnubuw qani lga, ini' qbsyaq uzi, ruw iyugun naha' sa qapu' Gipun la, babaw niya' lga, pzyux iyal qu muhi' sa baybway lru, mkura' sa muhi' rramat qu maki' tay rgyax la, ruw nanu' ya'qani qu nyuw naha' lhingan mlahang na' misuw qani la. nanu' qu zyuwaw na rmuruw sa tcinun na tayal hya' ga, aring squ kawas thayluw sa 2000 lga, tmrang sa yaqih iyal qnqyanux na ita' Taywan ka maymaw msn na ini uluw pcyuwagan kwara' qu squliq ru, yasa qu aki' syun sa qnxan na tayal maha u hhalan mcisal mhngaw na squliq kahul tay bzinah, ru aki' niya' skahul sa tninun na tayal ka tminun naha' tawkan, kgiri', yqbun, ru kwara' ttaykuy na baha', ru kwara' ka qbubu' na qwazyux, ru tninun lklukus na kknayril tayal, ru tzyu', pala', ru tawyah, aki' bzirun na lpyung hugal , naki' tmwang cikay ggalan khaw na tayal maha qu inlungan na Thawki' ta', ru ps'rxun naha' kya uzi qu hhngawan tay rgyax na lpyung tay hugal, nanu' aring kya lqu lmuhing kya uzi mmuhi' sa rramat ru kbalay sa ''byan lpyung kahul hugal lqu nyuw naha' spyangun mlahang misuw qani la.</FORM>
        <FORM kindOf="standard">spzyang galan khaw sqo'ring rmorow sa tninon na qalang tayal aring sraral motow pmhyon Tayal ka motow naha' galan khaw hya' ga, mlow sqo qqyanox naha' mmohi' sa roma' tayal sa ggalan naha' ttngasal han, babaw nya' mwah qo Gipon lga, sgsogon na Gipon maha qiri' mmohi' sa labing ro blhoy, ro galon na Gipon sbaziy naha' tay Gipon maha row, aring kya qo lawkah mohi' kya kwara' qo qalang na Tayal qani. sorow na Gipon lga, yaqo noka' na kgiy sqo bblhoy qo spyang bziron na Plmokan galan khaw na Tayal hya' ha, yalaw gi wayal t'rgon tmoto' na Plmokan kwara' qqhoniq rgyax tayal lro, ki'a naha' skngongo' ppslohiy kwara' rhzyal rgrgyax lro, sgin na aki' ta' pkmtasiq kwara' rhzyal Taiwan maha lro, aring 45 kawas thaylow lqo sglaing naha' mmohi' qayparong Gipon la, nano' ktan kya na Tayal lrow, yasa siy ppmohi' qayparong kwara' qo Tayal kya la. kwara' qani hya' ga kahol sa bbziron na Plmokan qo spmohi' naha' qani hya'. tayhok 60 kawas thaylow lga, wal si 'nxal yaqih kwara' qo bbziran khkhaw tayal ka rroma' ro qayparong ro kwara' ka bblhoy ro noka' ozi lrow, minosa' sayqabo' hogal kwara' qo mmrkyas tayal kroma', ga mosa' mohi' tqinow rgyax kroma' qo tayal hya' ha, ga ini' tayhok mawpow kawas lga, mngaygyot mwah mmohi' baybway qhoniq ka nasi', qzimox, ro bnobow qani lga, ini' qbsyaq ozi, row iyogon naha' sa qapo' Gipon la, babaw niya' lga, pzyox iyal qo mohi' sa baybway lro, mkora' sa mohi' rramat qo maki' tay rgyax la, row nano' ya'qani qo nyow naha' lhingan mlahang na' misow qani la. nano' qo zyowaw na rmorow sa tcinon na tayal hya' ga, aring sqo kawas thaylow sa 2000 lga, tmrang sa yaqih iyal qnqyanox na ita' Taywan ka maymaw msn na ini olow pcyowagan kwara' qo sqoliq ro, yasa qo aki' syon sa qnxan na tayal maha o hhalan mcisal mhngaw na sqoliq kahol tay bzinah, ro aki' niya' skahol sa tninon na tayal ka tminon naha' tawkan, kgiri', yqbon, ro kwara' ttaykoy na baha', ro kwara' ka qbobo' na qwazyox, ro tninon lklokos na kknayril tayal, ro tzyo', pala', ro tawyah, aki' bziron na lpyong hogal , naki' tmwang cikay ggalan khaw na tayal maha qo inlongan na Thawki' ta', ro ps'rxon naha' kya ozi qo hhngawan tay rgyax na lpyong tay hogal, nano' aring kya lqo lmohing kya ozi mmohi' sa rramat ro kbalay sa ''byan lpyong kahol hogal lqo nyow naha' spyangon mlahang misow qani la.</FORM>
    </S>
</TEXT>