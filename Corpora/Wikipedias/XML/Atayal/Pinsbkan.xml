<?xml version="1.0" ?>
<TEXT id="Wiki_Atayal_Pinsbkan" xml:lang="pwn" source="Paiwan Wikipedia, article: Pinsbkan" copyright="CC BY-SA" citation="Pinsbkan. (2024, December 07). In Wikipedia [Paiwan]. https://pwn.wikipedia.org/wiki/Pinsbkan" BibTeX_citation="@misc{Wiki_pwn_Pinsbkan, title = Pinsbkan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Pinsbkan} }">
    <S id="0">
        <FORM kindOf="original">Pinsbkan Pinsbkan ga, kinhulan ta' ita' Tayal. minpsgagay kya Pinsbkan qu binkisan ta ita' Tayal hiya ma. ywaw kinhulan ita Tayal, minnaki ta squ qalang na Stbwan, nyux mha sqaniy minniru mha: minnaki ta rhiyal m'ma na Stbwan, Pinsbkan son nha smi lalu, puqing ke na Tayal ga,"bnka btunux", wiwan nqu rhiyal na utux bnkis. Sraral ga, maki sqaniy qutux hupa balay na btunux, si tbah mcka qutux ryax, kahul ska na btunux, mhtuw qutux mlikuy ru qutux kneril, nanu hga puqing 'ringan balay bnkis ta. Sazing hga qaniy msqun ru mbhuyaw m'laqi, smbil maki squ rgyax ga, llaqi na Tayal, taqu mbiyaq mwah te hugal ga, llaqi na binah Tayal. Kyalaw simu loziy sazing na ywaw pinqywan, nyux mha sqaniy minniru nya: rgyax na Papak Waqa cyux maki squ te htgan wagi na qalang S'uraw qmapah squ llyung na Mknazi. Maki squ sinbilan ke mha: obeh tehuk b'bu na rgyax Papak waqa, cyux mhtuw kya qutux btunux, cyux tlqing kya qutux mlikuy ru qutux kneril, nanu qu cyaqung ki siliq, qutux qutux ryax mwah pzimu sqaniy aki mhtuw squliq qaniy. Maki qutux ryax, mhtuw balay squliq la, mhtuw qutux mlikuy ru qutux kneril, msqun sazing hga, mbhuyaw m'laqi, tehuk soni kya pira kbhul kawas wayal, nanu qaniy qu kwara llaqi Tayal na sinbilan. cinkhulan sa knita' sa brbiru' 陳和平,Hetay‧Hayung</FORM>
        <FORM kindOf="standard">Pinsbkan Pinsbkan ga, kinholan ta' ita' Tayal. minpsgagay kya Pinsbkan qo binkisan ta ita' Tayal hiya ma. ywaw kinholan ita Tayal, minnaki ta sqo qalang na Stbwan, nyox mha sqaniy minniro mha: minnaki ta rhiyal m'ma na Stbwan, Pinsbkan son nha smi lalo, poqing ke na Tayal ga,"bnka btonox", wiwan nqo rhiyal na otox bnkis. Sraral ga, maki sqaniy qotox hopa balay na btonox, si tbah mcka qotox ryax, kahol ska na btonox, mhtow qotox mlikoy ro qotox kneril, nano hga poqing 'ringan balay bnkis ta. Sazing hga qaniy msqon ro mbhoyaw m'laqi, smbil maki sqo rgyax ga, llaqi na Tayal, taqo mbiyaq mwah te hogal ga, llaqi na binah Tayal. Kyalaw simo loziy sazing na ywaw pinqywan, nyox mha sqaniy minniro nya: rgyax na Papak Waqa cyox maki sqo te htgan wagi na qalang S'oraw qmapah sqo llyong na Mknazi. Maki sqo sinbilan ke mha: obeh tehok b'bo na rgyax Papak waqa, cyox mhtow kya qotox btonox, cyox tlqing kya qotox mlikoy ro qotox kneril, nano qo cyaqong ki siliq, qotox qotox ryax mwah pzimo sqaniy aki mhtow sqoliq qaniy. Maki qotox ryax, mhtow balay sqoliq la, mhtow qotox mlikoy ro qotox kneril, msqon sazing hga, mbhoyaw m'laqi, tehok soni kya pira kbhol kawas wayal, nano qaniy qo kwara llaqi Tayal na sinbilan. cinkholan sa knita' sa brbiro' 陳和平,Hetay‧Hayong</FORM>
    </S>
</TEXT>