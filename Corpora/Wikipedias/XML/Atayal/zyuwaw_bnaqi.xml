<?xml version="1.0" ?>
<TEXT id="Wiki_Atayal_zyuwaw_bnaqi" xml:lang="pwn" source="Paiwan Wikipedia, article: zyuwaw_bnaqi" copyright="CC BY-SA" citation="zyuwaw_bnaqi. (2024, November 18). In Wikipedia [Paiwan]. https://pwn.wikipedia.org/wiki/zyuwaw_bnaqi" BibTeX_citation="@misc{Wiki_pwn_zyuwaw_bnaqi, title = zyuwaw_bnaqi, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/zyuwaw_bnaqi} }">
    <S id="0">
        <FORM>miniru: Taya Masing : bnaqi qani hiya ga hinnoran nqu qsya' ru ini ga btunux ini ga maki kya qu tepok balay qu nnaqi, nanu bnaqi qani ga cingay balay qu klayun nya. nanu squ kbalay ta semento ga siy ga maki qu bnaqi ru, nanu sami ka maki rrgyax hiya ga maki qu qnehuy slaq, sinbaqan nqu Gipun kbalay squ tuqi qsya', nanu kbalay tuqi qsya' ga, sami ka qalang ga qsugun myan, qutux qutux ngasal ga pira kukang, pira kukang spngun nya kya. nanu kya qu lokah ga helaw balay, helaw nha son mpanga, musa panga squ ka llyung minturu qani , bih lingay nqu hongu na Qphay qani, nanu qasa qu panga nha ru rasun nha te yatux ru wal saku panga raral uzi, ana ga ini tehuk qutux kukang kun ay, kya smka hazi kun hiya, spngun ru pira qu qpzing su ga pira qu spanga su uzi. nanu yasa qu kahul squ nnaqiy qani lga yasa qu kbalay squ ka tuqiy qsya, ga semyamto hiya ga san nha panga sa Cyama ay! kya qu lokah ga panga qutux snbwan, kya qu ini klokah ga mska la. ana ga mhkangi ay! aring Balung mhkangi tehuk squ Cyama qa, aring Cyama hmkangi mwah lozi, nanu wal kya kwara kin' uy nqu bnkis sraral ga. </FORM>
    </S>
</TEXT>
