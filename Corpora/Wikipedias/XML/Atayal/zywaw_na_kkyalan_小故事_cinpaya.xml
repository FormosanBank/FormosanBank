<?xml version="1.0" ?>
<TEXT id="Wiki_Atayal_zywaw_na_kkyalan_小故事_cinpaya" xml:lang="tay" source="Atayal Wikipedia, article: zywaw_na_kkyalan_小故事_cinpaya" copyright="CC BY-SA" citation="zywaw_na_kkyalan_小故事_cinpaya. (2025, May 05). In Wikipedia [Atayal]. https://tay.wikipedia.org/wiki/zywaw_na_kkyalan_小故事_cinpaya" BibTeX_citation="@misc{Wiki_tay_zywaw_na_kkyalan_小故事_cinpaya, title = zywaw_na_kkyalan_小故事_cinpaya, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/zywaw_na_kkyalan_小故事_cinpaya} }">
    <S id="0">
        <FORM kindOf="original">作者:林純桂&amp;素伊多夕&amp;方瑞玉 sraral Tayal hiya ga, wali maki qeqaya nqu nep yal nqu ami ini ga giqas na qaya galan qulih. Tayal hiya ga musa tmqulih llyung ini ga gong, ini kaki sa syaw umi, baha hmswa mqyanux sa 'bu na rgyax, kruma bnkis ga qutux qnxan nha qani ga iyat nita umi, ini nha baqi qu umi qani, ungat ke na Tayal qu umi uzi, umi ga ke na Gipun, siy nha say bsilung. sraral mga maki qutux squliq Yukan lalu nya, musa tmqulih aki musa mu' qulih ini ga smi sguyu',tehuk syaw llyung lga, ktan nya cyux qutux langu nyux qalu qalu qutux yal qotu ktan ma. sobeh cikay ktan lmga, wal qutux yaba balay na qulih ma,nanu qani muci ma, helaw balay hmtoq lalaw, sat！san nya kmut ma, ubaq qutux yaba balay na qulih iyat kntan,kya kahul squ umi mwah prkyas llyung, baha hmswa llyung sraral ga siy tehuk umi, nanu galun nya qu qulih qasa yasa balay tnaq nya spanga, ini usa mu' qulih ru smi sguyu la,mwah ngasal ktan kwara gluw nya mga, nanu na qulih qani muci ma, siy nha say qulih cinpaya qu qulih qasa, ki'a nanu qu imi na cinpaya qasa ga ini baqi la.nanu yal nqu hopa na qulih ga cinpaya san nha, qulih qasa ga iyat nha kntan siy qori sa kahul umi, ziray misuw qani kuna san qulih kacing ga ini baqi iyal la. qani ga qutux pinqzyow na bnkis sraral, iyat knita qulih na bsilung. minxan mnwah saku mluw yaba maku bih squ llyung Qwayux qani,baha mswa maki myan kya sraral, maki kya slaq myan,kmal qu yaba muci, &quot; ay! hala saku mima cikay ma!&quot; musa mima lga baq nyux musa hnghung qulih, ru ini bsyoq 'nyan qu yaba mu ru, ini aras nnanu ay!ini aras buli ru lalaw zi, 'nyan lga nyan maras qulih la, ini aras yawa uzi, syan qulih ga,nyan nya hogun qu miquy, miquy ga nyux nya hogun squ papak qulih qasa,ktan lga aring squ llyung mwah mwah tta tatak lga ktan maku mha, ay!nyan nya son sqani meng qulih la, qani qu galan ta ramat lma, mnglung saku mha,baq balay lungan qu bnkis ta sraral hiya, ana ungat nnanu qeqaya ga baqun nha muci kya nanu lga baqun nha kbalay la, qbaqi ta kwara kinbaqan na bnkis ta qani. sraral balay mga maki qutux yaba Yukan lalu nya, cipoq kwara llaqi nya lga wal mhuqil qu bih nya la, nanu si nya srasi mtyuwaw krryax qu llaqi nya qasa.qbsuyan mlikuy ga Tali lalu nya baq balay tmrgyax ru mtyuwaw ana nnanu na zywaw ga baqun nya mtyuwaw,sswe hiya ga Batu lalu baq balay tmqulih sa.n_gyut hopa kawra llaqi lru s'agal nya ina qu Tali qasa la, kya mha nanu qu ina ru Batu qani ini piyang sblaq, ana maniq ga ini psqun maniq, kruma ga ini pkayal uzi. nanu ryax nasa ga mt'usuw hi nya ina qani ru smoya balay maniq qulih, nanu yasa kyalun nya bes nya mha,&quot;aki hmswa usa tmqulih cikay ma!qoyat su ga aki saku mnbuw cikay ayang qulih&quot;son nya bes nya, ini naga knryax nga rasun nya sswe nya mlikuy Batu qasa aki musa tmqulih la.baha mswa ini qbaq lmngyaq qu Tali hiya ru. tmrang pquyaw musa qu sazing mlikuy qani lga ya qu ina qasa lmga nyux kibuw mha musa saku uzi ma!ana nha ini swali ga nyux si tpucing mwah. tehuk balay gong Rawan lga wiway yaba btunux ru snat kwara ini baqi mhkangi,ana ga kitu balay qu lungan kneril qasa si ga tehuk balay yatux ma. nanu si nha khangi hm-wak mhkani baha blaq mtakuy la.tehuk balay kyahu tgliq lga siki skluw squ thuy wahi mkaraw, qsu mtta qu qbsuyan hiya,te pucing ga sswe nya Batu,trang tehuk balay yatux lga kya muci nanu qu lungan nya,galun nya qu buli si nya skyuci qu wahi qasa ru wal si hotaw zik pitung qu ina qasa ru wal si aras ktu mhuqil qu ina qasa, nanu sllwan nha lalu na ina qu gong qani la. .</FORM>
        <FORM kindOf="standard">作者:林純桂&amp;素伊多夕&amp;方瑞玉 sraral Tayal hiya ga, wali maki qeqaya nqo nep yal nqo ami ini ga giqas na qaya galan qolih. Tayal hiya ga mosa tmqolih llyong ini ga gong, ini kaki sa syaw omi, baha hmswa mqyanox sa 'bo na rgyax, kroma bnkis ga qotox qnxan nha qani ga iyat nita omi, ini nha baqi qo omi qani, ongat ke na Tayal qo omi ozi, omi ga ke na Gipon, siy nha say bsilong. sraral mga maki qotox sqoliq Yokan lalo nya, mosa tmqolih aki mosa mo' qolih ini ga smi sgoyo',tehok syaw llyong lga, ktan nya cyox qotox lango nyox qalo qalo qotox yal qoto ktan ma. sobeh cikay ktan lmga, wal qotox yaba balay na qolih ma,nano qani moci ma, helaw balay hmtoq lalaw, sat！san nya kmot ma, obaq qotox yaba balay na qolih iyat kntan,kya kahol sqo omi mwah prkyas llyong, baha hmswa llyong sraral ga siy tehok omi, nano galon nya qo qolih qasa yasa balay tnaq nya spanga, ini osa mo' qolih ro smi sgoyo la,mwah ngasal ktan kwara glow nya mga, nano na qolih qani moci ma, siy nha say qolih cinpaya qo qolih qasa, ki'a nano qo imi na cinpaya qasa ga ini baqi la.nano yal nqo hopa na qolih ga cinpaya san nha, qolih qasa ga iyat nha kntan siy qori sa kahol omi, ziray misow qani kona san qolih kacing ga ini baqi iyal la. qani ga qotox pinqzyow na bnkis sraral, iyat knita qolih na bsilong. minxan mnwah sako mlow yaba mako bih sqo llyong Qwayox qani,baha mswa maki myan kya sraral, maki kya slaq myan,kmal qo yaba moci, &quot; ay! hala sako mima cikay ma!&quot; mosa mima lga baq nyox mosa hnghong qolih, ro ini bsyoq 'nyan qo yaba mo ro, ini aras nnano ay!ini aras boli ro lalaw zi, 'nyan lga nyan maras qolih la, ini aras yawa ozi, syan qolih ga,nyan nya hogon qo miqoy, miqoy ga nyox nya hogon sqo papak qolih qasa,ktan lga aring sqo llyong mwah mwah tta tatak lga ktan mako mha, ay!nyan nya son sqani meng qolih la, qani qo galan ta ramat lma, mnglong sako mha,baq balay longan qo bnkis ta sraral hiya, ana ongat nnano qeqaya ga baqon nha moci kya nano lga baqon nha kbalay la, qbaqi ta kwara kinbaqan na bnkis ta qani. sraral balay mga maki qotox yaba Yokan lalo nya, cipoq kwara llaqi nya lga wal mhoqil qo bih nya la, nano si nya srasi mtyowaw krryax qo llaqi nya qasa.qbsoyan mlikoy ga Tali lalo nya baq balay tmrgyax ro mtyowaw ana nnano na zywaw ga baqon nya mtyowaw,sswe hiya ga Bato lalo baq balay tmqolih sa.n_gyot hopa kawra llaqi lro s'agal nya ina qo Tali qasa la, kya mha nano qo ina ro Bato qani ini piyang sblaq, ana maniq ga ini psqon maniq, kroma ga ini pkayal ozi. nano ryax nasa ga mt'osow hi nya ina qani ro smoya balay maniq qolih, nano yasa kyalon nya bes nya mha,&quot;aki hmswa osa tmqolih cikay ma!qoyat so ga aki sako mnbow cikay ayang qolih&quot;son nya bes nya, ini naga knryax nga rason nya sswe nya mlikoy Bato qasa aki mosa tmqolih la.baha mswa ini qbaq lmngyaq qo Tali hiya ro. tmrang pqoyaw mosa qo sazing mlikoy qani lga ya qo ina qasa lmga nyox kibow mha mosa sako ozi ma!ana nha ini swali ga nyox si tpocing mwah. tehok balay gong Rawan lga wiway yaba btonox ro snat kwara ini baqi mhkangi,ana ga kito balay qo longan kneril qasa si ga tehok balay yatox ma. nano si nha khangi hm-wak mhkani baha blaq mtakoy la.tehok balay kyaho tgliq lga siki sklow sqo thoy wahi mkaraw, qso mtta qo qbsoyan hiya,te pocing ga sswe nya Bato,trang tehok balay yatox lga kya moci nano qo longan nya,galon nya qo boli si nya skyoci qo wahi qasa ro wal si hotaw zik pitong qo ina qasa ro wal si aras kto mhoqil qo ina qasa, nano sllwan nha lalo na ina qo gong qani la. .</FORM>
    </S>
</TEXT>