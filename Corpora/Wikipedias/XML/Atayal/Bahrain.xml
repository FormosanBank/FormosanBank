<TEXT id="Wiki_Atayal_Bahrain" xml:lang="pwn" source="" copyright="" citation="" BibTeX_citation="">
    <S id="0">
        <FORM>Bahrain hya' ga cyux maki' tay 26 00 N, 50 33 E na Aziya' syuw. kwara' kinghciyan niya' 760 sq km (maki' tay 188ginkgan kin wahci') (kinwhci' niya' ga 760 sq km , kinwhci' na lawsayan wsilung hya' ga 0 sq km) Kinkhmayan kwara' squliq hya' ga 1,378,904. Pinbcyan naha' sni' naha' rhzyal hya' iy pqmahun hya' ga 11.30 , lhlahuy hya' ga 0.70 , sni' naha' sa pptzyuwaw sa bzinah hya' ga 88 . (Bahrain) Bahrain nqu Kokka,siy naha say maha Bahrai hya ga cyux maki squ Siya ,mksobih squ Powswan te kyopan wagi nqu syaw bsilung Kokka ,spiyang kkian nqu qalang Maynama. Kokka na syaw bsilung Bahrain hya ga spyang krahu na syaw bsilung Kokka, aring mkra kilux tehok mkura tltu kin qruyux nya ga 55 kung ri, kinhgcyan nya ga aring squ ht'gan wagi te huk squ tekyopan wagi ga 18 kung ri, kwara qu kinhgcyan nya ga paki sa 758kung ri . Sau'tialapow ga cyux makiy sa Bahrain nqu tekyopan wagi, ru baqun mwah squ hongu Bahhut mrhuw gi cyux m'ubuy;Ilang hya ga cyux makiy squ mkura tltu na Bahrain200 kung ri,; Kata ska na syaw bsilung ga cyux maki sa syaw na Bahrainwan ht'gan wagi ki mkura kilu. Kayal nya qasa ga mkilux ru mtkyay bala. 2010kawas, kwara qu squliq cyux maki squ Bahrain ga 1,234,571 kilhmayan nya,makiy squ zik na kilhmayan qaniy ga 666,172 na squliq ga kahul squ bzinah na qlqalang. Bahrain qaniy ga spyang nqu Tiraman pkbalay squ minnanak na qeqaya pywagan. 628kawas, galan qu rhyan nqu Bahrain qaniy la.babaw nya kinlhangan cikay nqu squliq na ,maki squ1521kawas zngatun nqu rhyan na Bahrain, ru1602kawas wayal pposun loziy nqu na . 1783kawas,gluw nqu qaniy ga skahul naha squ mwah qmol loziy squ Bahrain, ru gluw nqu qaniy qu mwaha ps'rux qutux nqu Kokka mlahang mucing soniy, qaniy ga hya qu nyux galan nqu Bahrain te qutux nqu mrhuw pklahang.suruw nqu19 , Bahrain ki kbalay qutux squ biru ka pinsqunan naha inlungan miru ,ru qu lmahang rhyan naha,ru nyux klhangan na la.1917kawas,mshriq qu squliq na ,kilhangan nqu qaniy ga mqeru qu rrhyan krahu Bahrain ki hya ga muci nanak ps'rux Kokka:ru atuw msthay mpitu na rrhyan lga qu cyux ps'rux la. maki squ2002kawas kmayal qu Bahrain maha sbahun myan maha Kowang. Bahrain qu cinringan myup babaw nya lga yaqu spyang cinmuyuwaw na abura Kokka .ana ga misu nyux sqyanux na Bahrain qaniy ga iyat nanak squ abura st'man nya: babaw nqu20 lga, hmziy pila squ ssyan pila ru 'osa gmnwaw zmangay na zyuwaw ggalan ru ,qqyanux naha .spiyang kska nqu Kokka naha qalang na ,ga spiyang nqu krahu kkian na pklahang ppila . wagi balay qinbaqan tunux squliq nqu Bahrain qaniy(makiy sa kwara cinbwanan ga te mspatun payat qu binkgan naha ),kinnita nqu Gingkuw na cinbwanan maha naha balay qu spiyang waqiq qu sinplyan naha pila . 2001kawas taqu Bahrain qaniy lga m' piyang na lahuy la, taqu thokiy na hetay nqu te zmagan lahuy ga nyux siy akiy squ rhyan na la, kmyaya squ ppyuwi ki . spzyang qalang na Kokka' spzyang naha' krahu' qalang hya' ga Manama. snyan kinramat inlungan na Kokka' snyan kinramat inlungan na Kokka' hya' ga 16 na tay mawpuw sazing byacing na qutux kawas. mrhuw Kokka' mrhuw Kokka' ta' misuw hya' ga Hamad bin Isa bin Salman Al Khalifa, aring ryax tay 6 squ byacing tay 3 sa kawas 1999 lga, musa' spazyang balay ms'rux kya la. binyaqan kay Kay nqu Bahrayn ga bahr ( bsilung)m'rusa na ktan,nanu yasa al Bahrayn imi nyaga sazing qu bsilung . kay qaniy ga minzmagal mhtuw squ , anaga minaring hga iyt yaqu ,ay yaqu sun nya. aring squ rhyan mkura tltu ni mkura sa kilux qasa, ru anan yaqu , , , , , , ru tehuk squ .kwara sun maha sywaw na bsylung qaniy ga pira seng kawas sinaha sya maha Bahrain. ana ga misuw qaniy lga ,taqu sazing nqu bsilung qaniy lga si'naha say maha rhyan nqu ht'gan wagi ki tekyopan wagi na bsilung,ini ga rhyan qu mkura tltu ru mkura kilux na bsilung,uniy ga akiy naha skahul squ maha qsya scimu ru qsya balay na min htuw squ zik na rhyan .makiy qutux uziy kkyalan naha maha sazing qu bsailung qaniy ga haziy nqu mtasuy bsilung krahuru qutux cyux bih na nqu languw. 1971kawas 8byacing15ryax,gluw nqu naha smpung lmahang squ Kokka na Bahrain iyt yaqu qu lmahang naha lay, psrhuw kmal maha wal sami muci mqyanux nanak la. zyuwaw na binkesan zik na 3000kawas lga rima kbalay squ Sinkina naha lga .zik na 1000kawas ga minwah sqniy qu squliq na .maki squ 7 lga m'qutux nqu Kokka uziy la. tqbangun na bungka(gaga) lga ,yasa qu misuw qani lga nyux yan qu rakis naha la.1507kawas mucing squ 1602kawas lga qolan squliq na la,babaw nya lga klhangan squ zik nqu Kokka na . 1783kawas lga psyukan naha qu kinlhangan nqu ,ru psrhuw kmal maha wal sami muci mqyanux nanak la. maki te1820kawas wahan qmol sqli na maki te 1892kawas lga nyux klhang nqu na pklahang Kokka la. misa zing mtciriq ga maki te1940 kawas10byacing Kokka na hitay Hikoki bun naha qu Bahrain.maki te1957kawas ,Sexu na kmayal maha Bahrain qaniy ga nyux maki zik nqu pinbcyuwan mlahang nqu krahu na Kokka .maki ta 1971 kawas 8 byacing14 payat ryax , Bahrain qaniy lga balay na tbuci la,lalu na Kokka nya ga Bahrain . maki te 2002 kawas 2 byacing 14 ryax ,sbahun naha qu lalu nya maha Bahrain Kokka, thoki pgleng nqu Kokka sbahul maha mrhuw, ru zga nqu lbah naha aki m'spat qu llyuw hkuy nya lga sbahun naha ru zmagal qu llyuw hkuy nya la. pklahang ptzyuwaw squ squli kbalay squ gaga ps'rux squ mrhuw.thoki pgleng Kokka ga m'mrhuw, kinri nqu Cyunyang Sexu hya ga cikuy ,qqalang hya ga maki qu krahu na kinlhangan naha nanak,siy gluw nanak squ gaga naha ru lmahang zyuwaw na qqalang,yal nqu qalang na hya ga gmluw squ pincbaq na snnhyan naha squ ,maki squ qalang nqu Kiristo kyokay hya ga gmluw squ pincbaqan nqu Kiristo kyo,yal nqu qalang hya ga gmluw squ pincbaqan na gag . Maki te 2002 kawas10 byacing ps'rux lahuy, sazing qu lahuy gikay naha. taqu naha hya ga mrhuw naha qu miq ttman, kwara qu Gi'ing hya lga skahul naha squ Sinkyuw la. hya ga te qutux q'su nqu mtyuwaw squ Sinkyuw na Kokka, swalan nqu Kokka na maha ana knerin ga nway mwah 'mimaw mtywaw yuwaw nqu Sexu. siki wahan naha smbah 'myuw pintzyuwaw nqu pklahang zyuwaw squli ru mlahuy smsyuk lmosay zyuwaw qani ga minhtuw squ kawas 2011 qani. rhyan rhyan mqu Bahrain hya ga maki squ ht'gan wagi nqu , msopih squ tekyopan wagi na ,rhyan naga myunaw ru tkyay . aring squ te kyahu nqu myunaw bnaqiy bslung ru te kraya ga 134 qu kin wagiq nya tehuk sa ryax htgan yulung .rhyan kinkrahu nqu Bahrain ga665 kung ri ,ana ga yalaw gi mintragan naha qu bsilung ru m'rhyan qu kinbalay naha , ru wal tmwang hgci squ780 kung ri , pspngun ki ga krahu cikay hya. balay ga rhyan nqu Bahrain qani ga sin qunan nqu 33 rrhyan ay , ana ga cingay qu cinragan naha mtyuwaw ru tbah m'rhyan yan misuw qani la:2008 kawas 8 byacing , Kokka naha qani wal tmwang 84 qu rhyan naha . syaw bsilung cint'an na Bahrain ga maki161 kung ri , taqu Kokka nya ga ini pbpiq ki bzinah na Kokka . srhuw kmal qu Bahrain maha maki 22 kung ri(12 )ru 44 kung ri (24 )qu . skahun naha squ rhyan nqu qalang Bahrain mbkuw squ aring krahu ru cikuy binkgan ga tringun naha squ rhyan Bahrain, , ki .sl'uy kwa ra rhyan qani ,'bagan ga mkilux balay, rhyan nqu Bahrain ga trang qmisan lga mshuhway hlhun balay qu kayal nya . cingay balay qu mma nqu 'uwah na llamu skbhuyuwaw na Kokka yal nqu abura ,ru mma na Gsuring qqulih . taqu rhyan na Bahrain hya ga baqu muhi squ lalmu na nniqun ga , nanak 2.82 pasen to qu rhyan naha . rhyan nqu Bahrain kya 92 pasen to ga wiway qahuy, nanu qu ptyaqeh squ qnxan na Bahrain ga maki qu yunaw rakis na tkyay ru bhbuh na naqiy. nanu qu zzihung kian nqu rhyan Bahrain hya ga , ana yaqu tbuluan na rhyan ga m'qahuy la, msbzinag squ kint'an bsilung lga (ptyaqih squ ru la). wamaha qaniy ga kahul squ krahu qasu ssyan squ abura ru Koba pkbalay squ abra ki pphtuw squ rengki qani nqu ptyaqih, spyang balay yaqih ga ana qnhut nqu rhyan ga mutux naha 'san qmihul muriq kbalay, yal nqu .maki uzi qu , stman na qsya Bahrain ga wahan hminas mwah ckaw zyuwaw nqu pqmahan ru nngasan qani qu pinbcywan ki'an qsya, sikta lga m'scimu qu qsya la ru smka ga qsya na cimu , cimu ru qsya lga msqun la. nanu yasa qu squliq na Bahrain lga taring Kingkyuw squ kilbalya nq qsya la tringun naha ru bcyun naha qu kki'an qysa ,ru sqyun naha qu mmosa ptyaqeh na rrhyan . kayal sqbangun nqu mkura tltu na ,zik nqu na rgyax lokah mhtuw squ rhyan na Bahrain qu kahul zik na behuy .maki sa 6 byacing tehuk sa 7 byacing lga , ru mhtuw sun nya(sun naha maha )kahul squ tekyopan wagi qu behuy zmut squ tehuk Bahrain, memaw cikuy qu knita nqu Kokka naha . 'bagan lga mkilux balay qu rhyan na Bahrain.llingay nqu bsilung na Bahrain ga lhmiq ,trang 'bagan lga haylaw balay mkilux , mutux mhruw qu waqiq nq hziq , mutux maki sa lhngan atu nqu blaq ga , 'bagan hya ga kinwaqiq nqu kilux kayal nya ga mutux maki sa 50 siy ,( 122 F) . qwalax nqu Bahrain hya ga ini siy ptnaq ru cikuy qu qinlwaxan nya, mutux maki squ qmisan qu qlwaxan nya,kahn squ bnrwan naha sraral mita ga qutux kawas qu qinlwaxan nya ga ,pyang krahu qu qwalax nya ga annak 71.8 . ta qu cingay balay qu lamu na minqyanux rhyan Bahrain qani ga cingay uzi qu qbhniq nya ,kya wal hminas squ 330 lamu nqu qbhniq , zik qani ga maki 26 lalu nqu qbhniq mutux mbhuywaw squ rhyan nqu Bahrain qniy. trang qmisan lga kya haziy pira kbhun mang qu bgzil mwah hminas rhyan nqu . zik qani ga maki uziy qu awpih mskongt na qmisan ga mutux maki squ rhyan na Bahrain qu bgzil qani hya . rrhyan nqu Bahrain ini ga llhmiq nqu bsilung hya ga spiyang balay pyukan nqu cibwanan (Socotra cormorant),maki squ binnrwan rhyan na ga kya wal hminas squ 10 mang mtbes . maki te rhyan nqu Bahrain ga kya 18 lalu nanak qu kintan naha mbubu na qsinuw : mit,maki sa Kokka naha sqani ga luhay naha kita qu qsinuw na krakus qahuy ru hya ,ana ga mit na hya ga ini naha hngawi qinbuyang kmut ru mkongat la. taqu ru hya ga 25qu lalu bnrwan naha , maki 21 lamu qu kperay ru 307 lamu qqhoniq. cingay llamu mqyanux ska na bsilung ,taqu maki zik bslung hgci na kk'man ru 'uraw ,ru yan nqu ga ,sakaw nqu kk'man ga spyang kahul kya nniqun nqu ru .2003 kawas , sqhut Sexu na Bahrain maha laxiy 'say kmyat qu , ru . ta qu rhyan kinlhangan na ga nyux galan pqayt ru p'yukan squ qbhniq nqu bslung minkahul squ bbzinaha na rhyan . sinnwalan nqu Koci maha qutux nqu rhyan pinshriqan wahan maki na qbhniq , maki squ cibwanan ga spyang krahu balay p'yukan na rhyan qani. llingay nqu rhyan Bahrain ga m'babaw na ,maki squ babaw cinbwanan ga te sazing krahu na pslyan rhayan .misuw qani rhyan Bahrain ga maki , , , ru zmagal qani qu pinkyalan naha mlahang qu rhyan ,te gleng payat nqu rhyan kinlhangan naha qani ga bsilung qu rhyan nya. kilhmayal nqu squliq nwahan muyuwaw hinkangi mita squ 2001 kawas ,kil hmayan na squliq nqu Bahrain ga kyawal squ 650,604 ,tmnwang hya ga 1 3. spyang naha ki'an ga rhyan na (Manmah)ru (Muharrq)wal tmwang kihmayan squliq naha ga wal squ 2.96 . ke' nqu qu skayal naha,yalaw gi cingay qu squliq naha kahul bzinah ,baqun naha mkkayal ke' na Inggo uzi. sinnhyan naha sinnhyan nqu Kokka Bahrain ga , kwara ka m'squliq nqu Bahrain ga wiway . ki maki zik te Bahrain ga ini lpgi ni thoki miru maha pira ay anaga kya wayal squ65 75 pasen to Bahrain ga ubuy na , ana ga nyux mlahang squ Bahrain ga . iyat nanak , Bahrain ga maki uzi Kristokyo ru snhyan naha squ Kyo. nwahan muyuwaw hinkangi mita squ 2001 kawas ,squliq nqu Bahrain ga 367,683kwara. gwahan na pila skahul naha squ 2006 kawas1byacing sinqunan nqu kwara Kokka 'uwah na pila ru Syakay Wi'ing kmal maha , maki sa babaw cibwanan na ga Kokka Bahrain qu spyang hyalaw balay mrkyas ggwahan na pila. Bahrain qani ga maki sun maha rhyan kska na ht'gan wagi ziyuw balay qu ubuy ggwahan na pila .maki squ 2011 kawas pinnwah na Amirika kmal maha cipuqung nqu sslyan pila ki sinbun kinita naha maha ziyuw balay qu ubuy ggwahan na pila ru, bekgun naha kwara ga Bahrain qu maki te mopuw sazing .2008 kawas,makiy squ zyuwaw na ginko tska kki'an nqu zyuwaw na ginko kmal maha Bahrain hya ga pinpspngan naha maha kwara babaw cinbwanan ga spyang haylaw balay mrkyas qu tska kki'an na ggwahan na pila. taqu ngiko ru zyuwaw na ginko nqu Bahrain, spyang ginko nqu , mbhuywaw na kinbleqan ga aring squ rhyan hintgan abura qani,abura ru kwara qu tnwang kinbalay nqu qeqayay ga kahul squ Bahrain qu cingay balay wal pposa binah na Kokka ,kya wayl sa 60 pasento,galun nqu Sexu hya ga kya70 pasento ru maki squ zik na Kokka naha nanak hya ga 11 pasento. taqu arumi hya ga te sazing krahu kinbalay naha squ qeqaya pposa squ binah na Kokka zyuwaw na ginko ru kkbalay naha squ ngngasan hya ga maki te sruw na. squn maha 'awsa nqu gwahan na pila Bahrain trang maki te1985 kawas ga ini hngaw gmluw squ Koci miyuw kryax qu nirang nya.yalaw ga wagiq balay qu pinhtgan naha kkyalan yalnqu rengwa ru kinbalay naha gglgan ttuqiy , kki'an nqu hminas na Kokka kuba ppyagun qu rhyan na Bahrain qa,ru cingay qu spyang na kuba nyux naha kblayun na.yalaw gi baqun mqumah na rhyan Bahrain ga nanak2.9 pasento.nanu yasa qu pinbahuw naha ga nanak yaqu 0.5 pasento. Bahrain ga mbaziy squ pinbahuw binah na Kokka .maki squ 2004 kawas, Bahrain ki Amirika miru squ pinkyalan naha ziyuw nqu ptbaziy na pinkyalan, ru mhhuwi qu hntuy na rusa Kokka qaniy la wagiq balay qu ungat pcyagun lahuy nqu mmrkyas,abura ru mtkyay zik nqu ki'an qsya nqu rhyan ga yasa qu mzzyuwaw na gwahan pila Bahrain kryax. maki squ 2008 kawas ungat sun maha pcyuwagun nqu squliq ga 4 pasento maki squ zik qani ga 85 pasento ga wiway kneril. 2007 kawas taqu mrhuw na pptyuwaw rmuruw qutux sun maha sinbahan nqu pptyuwaw na yuwawa,Bahrain qani qu taring mtyuwaw squ ungat pcywgun ru mwah rmaw squ pinkyalan gaga na Kokka . ggwahan kinblayan ttuqiy ggwahan hhtgan na Bahrain ga hgci, iyaw su squ maki te . maki squ 1930 kawashya ga, 'lwan naha qu abura haylaw balay kbalay squ ru ttuqiy,ana yaqu twahiq na tuqiy 'osa squ qlqalang ,yal nqu te huk squ tuqiy 'oas . Bahrain ga maki squ 1929 kawas kbalay squ kinblayan na qhoniq qu hongu pubuy squ ki te ht'gan wagi ,babaw nqu 1941kawas kbalay giqas na tuqiy ru yugun nya qu smuran na hongu kinblay na qhoniq la, misuw qani ga cyugal qu kinbalay naha qu na hongu pubuy squ sazing ka rhyan. maki sa 1932 kawas tmsuqun kbalay ni Bahrain qu Koci kki'an Sekoki ,taqu hhgiru na ttuqiy ru ga trangun naha tmasuq kbalay uziy la, ana yaqu p'ubuy squ mkura tltu nqu qalang ki kska na mkura kilux nqu tuqiy qalang. spayat nqu rhyan spyang maki te Bahrain ru kwara na qqalang,kwara ka ttuqiy na qqalang ga blaq ru mp'ubuy kwara. maki sa 2002 kawas lga kwara tuqiy naha ga maki 3164 kongri, zik qani ga maki 2433kongri qu tuqiy ga snamaw nqu . maki uzi kinbalay nqu Bahrain tuqiy wal hminas squ 2.8 kongri wal 'mubuy squ ki maki qutux uzi hongu 'mubuy squ .'mubuy squ Bahrain ki ,hminas squ na krahu na hongu kinqruyux nya ga24 kongri qaniy ga inragan nqu kbalay,maki sa 1986 kawas 12byacing lga wal tmsuqun kbalay la. 2008 kawas ,maki 17,743,495qu squli pinwah sqani. cyux maki squ ht'gan wagi mkura tltu na Bahrain Koci kki'an Sekoki(BAH)ga spyang naha Koci kki'an Sekoki. kki'an Sekoki qani maki squ 2010 kawas kya wal hminas kil 10 mang qu 'nwahan Sekoki ,taqu squli hya ga kya wal hminas squ 800 mang . zyuwaw nqu Sekoki maki squ Bahrain Kokka qani ga spyang naha thoki qu Bahrain kki'an Sekoki qani. hya ga galan nqu Bahrain maha spyang na ggwahan qasu,maki 15 magal qu baqun mhngaw naqasu .2001 kawa, Bahrain ga maki mspat qu1000 qasu tbziran , maki 270784 tun iyw . glgan naha maki squ kki'an naha sinkina ga maki nanak qu turuy nah, ru basu iniga tkusiy. 'san gmnaw 2008 kaws mnwah lmosay gmnaw squ rhyan Bahrain qani na squli ga wal hminas squ 800 mang , ana maha wiway kahul squ Kokka na ga , nyux n gyut tmwang qu kahul bbzinah Kokka na squliq, qutux kawas ga mutux mpspung squ te spyang krahu na pspngan qmuzit kinhlagan na turuy zik qani ga cingay balay qu kahul binah na Kokka mwa sqani. taqu misuw na magal seng kawas gaga zyuwaw na sraral ga wal msqun 'mimwaw ki Bahrain qani ,cingay balay qu kya kruma qeqaya ga wayal myut squ na Bahrain paw qasa ga cyux ki'an rhyan na ,nanu yaqu misuw nqu killhang ru kinbalay na , wayan suqun squ 16 sici,maki squ na ga baqun naha ana mima. cingay uzi qu sysan qeqaya sraral na Bahrain: snku naha sa 9000 kawas ziray na pppyatu, tehok lamu gaga nqu qeqaya ; ngasan nqu hya ga qutux nqu sskwan nqu abura nqu hya ga pkita squ innlwan naha squ 1931kawas abura ru bbiru ki kikay .taqu blaq naha wahan zngayan nqu rhyan sraral, hya ga kinblayan naha sa 692 kawas,babaw maki 14 15 Sici kblayun naha lozi, qani ga spyang balay bsyaq qu qani taqu hya ga spyang krahu na ; hya ga kin balay ziray nqu ; kilcingay nqu ga kya wal squ85000 kwara, baqun kbzinah squ 3000 kawas sa sraral . insuna na qhoniq kya 400kawas, min m'rkyas squ ungat qsya na rhyan, bih na mkura kilux Bahrain nqu ,maki uzi qu 'san gmnaw zmangay hryan . kzzik squ qsya ,mluw oma ru zmangay qbhniq (maki squ )maki squ tbleqan naha gmnwaw qu Bahrain . spyang nqu sinkina naha tbziran qeqaya cingay balay kahul squ binah nq Kokka mwah gmnaw,yal nqu tska maki te Bahrain, tbziran qeqaya na ru kska na .mkisqu smural na rhyan tbziran naha squ qeqaya ga blaq naha balay wahan .taring 2005 kawas , cyuganl kawas ga minqutux mtywaw squ sinqqas naha gaga nqu Bahrain, mutux naha splawa kahul squ bbzinah na Kokka nqu spyang baq lubuw mqwas ru mwah pkita squ lamu yugi .</FORM>
    </S>
</TEXT>
