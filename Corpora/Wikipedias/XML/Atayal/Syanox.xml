<?xml version="1.0" ?>
<TEXT id="Wiki_Atayal_Syanox" xml:lang="tay" source="Atayal Wikipedia, article: Syanox" copyright="CC BY-SA" citation="Syanox. (2025, May 05). In Wikipedia [Atayal]. https://tay.wikipedia.org/wiki/Syanox" BibTeX_citation="@misc{Wiki_tay_Syanox, title = Syanox, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/Syanox} }">
    <S id="0">
        <FORM kindOf="original">alang Syanox ga niya mki sku Girang Keng atu Tayto go, kwara sali buwan nya ga 158 buwan, 543 hi ku kwara s'uli tayan. s'uli tayan pinspngan Gyencumin ga 90% kyan ku 489 hi, binah ga, 'yat kahun sku pinspngan Gyencumin ga 10% kyan ku 54 hi nya. pinspung na linhuyan Gyencumin ga, Tayan 83%, Amis 1%, Paywan 1%, Bunun 1%, binah lihuyan s'uli 3%. maki qu ngasal bziran, ngasal kyokay, ngasal pqwasan biru' ru pqniqan iyu. cyan te inu qa qalang部落概況與位置 qalang Syanox qani hiya ga, te sazing qalang na Mnibu, cyux maki bih na llyung Mnibu,ru qutux kbhul mpitu' pgan meta kinwagiq nya. qalang qani ga, tyawun naha ga alan cisal kahul theyaq cuqliq, glux nya mwah smyka rgyax. . sinllwan Lulu qalang地名由來 kwara iyaw pinqiyon na bnkis ta ga, nanak qutux iyaw qani ga, ini naha pinqiyon bnkis ta, ini mu baqiy swa maha kya. maki qutux inlungan mu msua kayan iyaw qani, cinllwan na qalang mu qani hiya ga, akya minkahul lalu na khoniq, qutux qparung utux ga, baha hmswa ga, cingay balay qparung utux nya maki bawiq cqa silung qasa, ro si naha cinlalu maha kya la . . pinqyuwan qalang部落遷徙 Pinsbkan -Gogan -Qwilan ,Gogan ,Saruc ,Balung ,Kulu' -中繼站quri'silung -Heran -Syanox tayal ka nyan talang Syanox mwani qaniy人口概況 qalang Syanox hiya qani ga, aki 450 cquliq naha, qalang naha ni ga,sobih ki heci, mica ga qalang naha qani ga, piyux cquliq nya maki qalang rgyax qabax naha. senin qalang naha ni ga nyan maki rgyax qabax, mlikuy ro kneril ptnaq cquliq naha, mwani ga hbku laqi naha ga wal piyux hayiy ktalan. misuw qani qalang Tayal ga, maki saying kkyokay, qutux ga Tensinkyo ro te saying ga Cyorokay, nanu qabax nqu snnyahan nqu Tayal ga, mtnaq nqu i snhyun nha, ana ga skura squ qalang Tayal maha, snhyan qu i Tayal qani ga, kahul squ inlungan naha, aki smru nqu inlungan, ro skura nqu i qlhan naha, pisan cqani ga, aki maki nqu i anzin nqu i inblaq nqu qnxan nqu qyanux nqu Tayal. Qalang myan qani ga,sobih hayiy heci,minas nyan myan tmiyon ga binro ru ocya,kruma lga,alan cisal cquliq ro nya syobay ruma,nyan tbes niqun ru besun na qqaya. . ryaniq部落交通 kahul Giran skura Mnibu,glux te pitu cya seng si shouyu musa, shoyu musa, akay ini qutux tmucing, ro musa su ktalan kya la, ro tehok su qalang Syanox la. 松羅國家步道 Qani ga cyunga tuqiy ni Tayal musa naha qmalup, qroyux ryaniq qani ga, aki 2公里, qutux ryaniq Tayal qani ga, si glux lingay qong Syanox, ini ali kmcyang ana ima, Girang geng qani ga minas blaq naha wahan cisal, kilux wagi ga, blaq naha halan cisal,kangi,lingay gong ga, piyux iyat ktalan na kuy ru kbhniq, ato piyux k'man sulung kgis,kbakit,qwani ro piyux muliq nya uyi, piyux blaq talan kman ru hana lingay gong, maki qutux kbaqit ga, nya shmut sbabwy bawiq lingay khoniq. pisa hayiy qroyux bling sengan, blaq ktalan. . Gaga na qnxan Tayal 部落文化 Lmuluw mqwas泰雅古調 nanu qu san nha lmuhuw mqwas pi? lmuhuw qutux ke qani ga zihung na ke. quleh prkyas mkura qwang gong lmuhuw sa kmayal. kneril psaqis lukus ga magal rom lmuhuw wayay san kmayal uziy. lmuhuw kmayal muciy ga iyat ke na mpcisal ta mkayal'law na ke. lmuhuw kmayal qani ga ke na bbnkis ka nyux musa smpung kbalay zywaw. mrkyas ga ini nha baqi mung. mze'a su na kya qu cyux glgan wakil token ga. wakil token qani ga laqi mlikuy muciy imi nya. bahahmswa tokan qani ga qaya na laqi mlikuy. Mpanga token musa rgyax qyunam s'agal nha qaya na mliluy smlalu qu laqi mlikuy. tay 'llaw na Syanox hya' ga llyung. tay 'zil na Syanox hya' ga rgyax krahu'. tay mkyahu' na Syanox hya' ga llyung ru rgyax krahu'. tay mkraya' na Syanox hya' ga Tamalon. tay mkyahu' na Syanox hya' ga Bngwan. lmuhuw mqwas qani ga ini hmci mqwas.nanu si ga musa smatu mumu na pala.mcisal mplaw maniq mnbuw qwaw lga lmuhuw mqwas qu bnkis. lpyung ka nyux mwah smatu mumu na pala nha qu qsu mqwas.tringun nya bnengan hoku na lpyung tekuk mtumaw qu zywaw.smyuk mqwas qu bnkis na cinngasal.siy nya glgiy mqwas qwas na lpyung.kya su minpira nanu mqwas siy psinska bengi mqwas. tbngan nha mqwas kwara zywaw qasa lga. mkayal loziy qu bnkis muciy nway ta tmalam msgamil hmali na bnkis ta mrhuw raral.nanu yasa qu s'taring nha b'nux sbayan mqwas wal muci nanu mbiyaq hbun ima lalu na squliq spqwas kwara.qwas qani hiya ga iyat kinqeri na zywaw.scbaq nha laqi kinbahan. kya qu s'aki inlungan qu laqi mrkyas ga.mqwas qu bnkis ga mtama beh bnkis cinpapak mung.qutux kawas cyugal kawas magal kawas pinnongan nya lga baq mqwas la. ini ga smi qwaw ru splawa nya qu bnkis mnbuw qwaw mqwas qu bnkis pongan nya mqbaq.muci sqani mqbaq. pucing nya lga baq mqwas la. minnanu na squliq galan mrhuw na qalang na Tayal pi ?minkahul squ baq lmuhuw kmal lmuhuw mqwas ini hmut kmal yan qani na squliq syan nha inlungan galan nha mrhuw. ini kiyan nqu kinbahan ta misuw qani ka gaga na sengkyo siy ga hmiriq su btzyux. iyat yasa nanak iringan hmiriq gaga pinssyan inlungan gaga na ita Tayal. kahul sa seng kyo ana mtswe lga memaw msparis msyaqeh. kwara laqiy na Tayal sbnahay ta mita gaga na bnkis ta sraral. rekisi kayal kyokay maki 1 kyokay. ssquliq pinlpgan ppqbaqan pqwasan biru 'laqi' cikuy maki 1 pqwasan biru 'laqi' cikuy. pqwasan biru 'laqi' mrkyas tuqi 'san basu kisya' glgan spyangan na pinbahu Ubuy qqmayh</FORM>
        <FORM kindOf="standard">alang Syanox ga niya mki sko Girang Keng ato Tayto go, kwara sali bowan nya ga 158 bowan, 543 hi ko kwara s'oli tayan. s'oli tayan pinspngan Gyencomin ga 90% kyan ko 489 hi, binah ga, 'yat kahon sko pinspngan Gyencomin ga 10% kyan ko 54 hi nya. pinspong na linhoyan Gyencomin ga, Tayan 83%, Amis 1%, Paywan 1%, Bonon 1%, binah lihoyan s'oli 3%. maki qo ngasal bziran, ngasal kyokay, ngasal pqwasan biro' ro pqniqan iyo. cyan te ino qa qalang部落概況與位置 qalang Syanox qani hiya ga, te sazing qalang na Mnibo, cyox maki bih na llyong Mnibo,ro qotox kbhol mpito' pgan meta kinwagiq nya. qalang qani ga, tyawon naha ga alan cisal kahol theyaq coqliq, glox nya mwah smyka rgyax. . sinllwan Lolo qalang地名由來 kwara iyaw pinqiyon na bnkis ta ga, nanak qotox iyaw qani ga, ini naha pinqiyon bnkis ta, ini mo baqiy swa maha kya. maki qotox inlongan mo msoa kayan iyaw qani, cinllwan na qalang mo qani hiya ga, akya minkahol lalo na khoniq, qotox qparong otox ga, baha hmswa ga, cingay balay qparong otox nya maki bawiq cqa silong qasa, ro si naha cinlalo maha kya la . . pinqyowan qalang部落遷徙 Pinsbkan -Gogan -Qwilan ,Gogan ,Saroc ,Balong ,Kolo' -中繼站qori'silong -Heran -Syanox tayal ka nyan talang Syanox mwani qaniy人口概況 qalang Syanox hiya qani ga, aki 450 cqoliq naha, qalang naha ni ga,sobih ki heci, mica ga qalang naha qani ga, piyox cqoliq nya maki qalang rgyax qabax naha. senin qalang naha ni ga nyan maki rgyax qabax, mlikoy ro kneril ptnaq cqoliq naha, mwani ga hbko laqi naha ga wal piyox hayiy ktalan. misow qani qalang Tayal ga, maki saying kkyokay, qotox ga Tensinkyo ro te saying ga Cyorokay, nano qabax nqo snnyahan nqo Tayal ga, mtnaq nqo i snhyon nha, ana ga skora sqo qalang Tayal maha, snhyan qo i Tayal qani ga, kahol sqo inlongan naha, aki smro nqo inlongan, ro skora nqo i qlhan naha, pisan cqani ga, aki maki nqo i anzin nqo i inblaq nqo qnxan nqo qyanox nqo Tayal. Qalang myan qani ga,sobih hayiy heci,minas nyan myan tmiyon ga binro ro ocya,kroma lga,alan cisal cqoliq ro nya syobay roma,nyan tbes niqon ro beson na qqaya. . ryaniq部落交通 kahol Giran skora Mnibo,glox te pito cya seng si shooyo mosa, shoyo mosa, akay ini qotox tmocing, ro mosa so ktalan kya la, ro tehok so qalang Syanox la. 松羅國家步道 Qani ga cyonga toqiy ni Tayal mosa naha qmalop, qroyox ryaniq qani ga, aki 2公里, qotox ryaniq Tayal qani ga, si glox lingay qong Syanox, ini ali kmcyang ana ima, Girang geng qani ga minas blaq naha wahan cisal, kilox wagi ga, blaq naha halan cisal,kangi,lingay gong ga, piyox iyat ktalan na koy ro kbhniq, ato piyox k'man solong kgis,kbakit,qwani ro piyox moliq nya oyi, piyox blaq talan kman ro hana lingay gong, maki qotox kbaqit ga, nya shmot sbabwy bawiq lingay khoniq. pisa hayiy qroyox bling sengan, blaq ktalan. . Gaga na qnxan Tayal 部落文化 Lmolow mqwas泰雅古調 nano qo san nha lmohow mqwas pi? lmohow qotox ke qani ga zihong na ke. qoleh prkyas mkora qwang gong lmohow sa kmayal. kneril psaqis lokos ga magal rom lmohow wayay san kmayal oziy. lmohow kmayal mociy ga iyat ke na mpcisal ta mkayal'law na ke. lmohow kmayal qani ga ke na bbnkis ka nyox mosa smpong kbalay zywaw. mrkyas ga ini nha baqi mong. mze'a so na kya qo cyox glgan wakil token ga. wakil token qani ga laqi mlikoy mociy imi nya. bahahmswa tokan qani ga qaya na laqi mlikoy. Mpanga token mosa rgyax qyonam s'agal nha qaya na mliloy smlalo qo laqi mlikoy. tay 'llaw na Syanox hya' ga llyong. tay 'zil na Syanox hya' ga rgyax kraho'. tay mkyaho' na Syanox hya' ga llyong ro rgyax kraho'. tay mkraya' na Syanox hya' ga Tamalon. tay mkyaho' na Syanox hya' ga Bngwan. lmohow mqwas qani ga ini hmci mqwas.nano si ga mosa smato momo na pala.mcisal mplaw maniq mnbow qwaw lga lmohow mqwas qo bnkis. lpyong ka nyox mwah smato momo na pala nha qo qso mqwas.tringon nya bnengan hoko na lpyong tekok mtomaw qo zywaw.smyok mqwas qo bnkis na cinngasal.siy nya glgiy mqwas qwas na lpyong.kya so minpira nano mqwas siy psinska bengi mqwas. tbngan nha mqwas kwara zywaw qasa lga. mkayal loziy qo bnkis mociy nway ta tmalam msgamil hmali na bnkis ta mrhow raral.nano yasa qo s'taring nha b'nox sbayan mqwas wal moci nano mbiyaq hbon ima lalo na sqoliq spqwas kwara.qwas qani hiya ga iyat kinqeri na zywaw.scbaq nha laqi kinbahan. kya qo s'aki inlongan qo laqi mrkyas ga.mqwas qo bnkis ga mtama beh bnkis cinpapak mong.qotox kawas cyogal kawas magal kawas pinnongan nya lga baq mqwas la. ini ga smi qwaw ro splawa nya qo bnkis mnbow qwaw mqwas qo bnkis pongan nya mqbaq.moci sqani mqbaq. pocing nya lga baq mqwas la. minnano na sqoliq galan mrhow na qalang na Tayal pi ?minkahol sqo baq lmohow kmal lmohow mqwas ini hmot kmal yan qani na sqoliq syan nha inlongan galan nha mrhow. ini kiyan nqo kinbahan ta misow qani ka gaga na sengkyo siy ga hmiriq so btzyox. iyat yasa nanak iringan hmiriq gaga pinssyan inlongan gaga na ita Tayal. kahol sa seng kyo ana mtswe lga memaw msparis msyaqeh. kwara laqiy na Tayal sbnahay ta mita gaga na bnkis ta sraral. rekisi kayal kyokay maki 1 kyokay. ssqoliq pinlpgan ppqbaqan pqwasan biro 'laqi' cikoy maki 1 pqwasan biro 'laqi' cikoy. pqwasan biro 'laqi' mrkyas toqi 'san baso kisya' glgan spyangan na pinbaho Uboy qqmayh</FORM>
    </S>
</TEXT>