<?xml version="1.0" ?>
<TEXT id="Wiki_Atayal_ngasal" xml:lang="tay" source="Atayal Wikipedia, article: ngasal" copyright="CC BY-SA" citation="ngasal. (2025, May 05). In Wikipedia [Atayal]. https://tay.wikipedia.org/wiki/ngasal" BibTeX_citation="@misc{Wiki_tay_ngasal, title = ngasal, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/ngasal} }">
    <S id="0">
        <FORM kindOf="original">ngasal hiya ga ki'an na qutux ngasal , ru pyang blaq balay na kki'an. atu' na kinbalay ngasal qu skal lga, musa yasa qu son ta muci' ki'an qnxan na qutux hi ru qutux ngasal , ru slyan naha sa pinbahu naha. ki'an na sin'anan hya lga ini say ngasal qasa hya, libu son qasa hya. qsinu hya lga bling son ru kobu' son, ini say ngasal qasa uzi. knita' na 'tayal sa qutux ngasal hiya ga, yasa qu ssyan inlungan na kwara qutux qutux hi. . ngasal qani hya' ga, sazing qu kkyalan sa inllungan na 'tayal. qutux hya' ga nanu' yaqu snyan naha' inlungan sa ngasal naha'. yasa qu sawn bnkis maha gss'an inlungan na mmrkyas mlikuy, nanu qu ini' agal bays na laqi' mlikuy na hga, mutuw lawkah mglgluw sa mintsway' nya ka laylaqi' na mmama' naha', ana musa' tmrgyax, ini' ga musa' mtzyuwaw ga mutuw lawkah mglgluw sa mintsway' naha', nanu' aring sa magal bays lga, mutuw ms'su' ngasal la. qutux qu kay ga, nwan smbays sa knayril naha', qutux uzi ga, mutuw naha' baqun nanak maha aring kya lga siki klhangan naha' nanak qu ngasal naha' maha qu inlungan naha' la. qutux hya' lga, skita' naha' sa ubuy na qutux ramu'. nanu' iy musa' ta' sa qalang bbzinah ga, mutuw mppaqut maha kahul inu', ru baqun naha balay maha qutux balay ramu' naha' ga, mutuw naha' sawn maha qutux ngasal ta' ita' hya'. nanu' qu sawn naha' qutux ramu' qani hya' ga, aring squ puqing balay yasa ini' pzyuwagiy na knayril qu skusa naha' sa. maha iy wal naha' hriqun na mbbiq laqi' knayril lga, aring kya qu mskyut kya qu niwan qutux ngasal sawn naha' qasa hya' la. nanu' qu sawn naha' qutux ngasal hya' ga, mutuw naha' pglgan rmaw smyuk sa wayal kzyawpan na paris, nanu' iy maha wayal kzyawpan na paris qu gluw qutux ngasal naha' ka ana cyuw maki' twahiq ga, mutuw naha' s'usa' smyuk kmut squ minzyup ka qalang qasa, iyat yaqu gluw na qutux niqan nanak qu r'agan naha' musa' smyuk. qutux niqan sawn naha' maha qutux ngasal hya' ga, mtnaq kin krahu' snyan naha' inlungan, qutux niqan hya' ga niwan yasa qu spzyang mutuw mrraw balay gi yaniy qu nyuw msaysawbih lnglingay naha'. ga qutux ngasal sawn hya' ga, yasa qu ini' naha' lxaniy lmpuw kya qu pqsugan naha' nniqan na sapat, ini' kzyan na lpyung ka gluw inkhulan na yaya', ini' ka mutuw naha si qzyuwiy qasa hya'.</FORM>
        <FORM kindOf="standard">ngasal hiya ga ki'an na qotox ngasal , ro pyang blaq balay na kki'an. ato' na kinbalay ngasal qo skal lga, mosa yasa qo son ta moci' ki'an qnxan na qotox hi ro qotox ngasal , ro slyan naha sa pinbaho naha. ki'an na sin'anan hya lga ini say ngasal qasa hya, libo son qasa hya. qsino hya lga bling son ro kobo' son, ini say ngasal qasa ozi. knita' na 'tayal sa qotox ngasal hiya ga, yasa qo ssyan inlongan na kwara qotox qotox hi. . ngasal qani hya' ga, sazing qo kkyalan sa inllongan na 'tayal. qotox hya' ga nano' yaqo snyan naha' inlongan sa ngasal naha'. yasa qo sawn bnkis maha gss'an inlongan na mmrkyas mlikoy, nano qo ini' agal bays na laqi' mlikoy na hga, motow lawkah mglglow sa mintsway' nya ka laylaqi' na mmama' naha', ana mosa' tmrgyax, ini' ga mosa' mtzyowaw ga motow lawkah mglglow sa mintsway' naha', nano' aring sa magal bays lga, motow ms'so' ngasal la. qotox qo kay ga, nwan smbays sa knayril naha', qotox ozi ga, motow naha' baqon nanak maha aring kya lga siki klhangan naha' nanak qo ngasal naha' maha qo inlongan naha' la. qotox hya' lga, skita' naha' sa oboy na qotox ramo'. nano' iy mosa' ta' sa qalang bbzinah ga, motow mppaqot maha kahol ino', ro baqon naha balay maha qotox balay ramo' naha' ga, motow naha' sawn maha qotox ngasal ta' ita' hya'. nano' qo sawn naha' qotox ramo' qani hya' ga, aring sqo poqing balay yasa ini' pzyowagiy na knayril qo skosa naha' sa. maha iy wal naha' hriqon na mbbiq laqi' knayril lga, aring kya qo mskyot kya qo niwan qotox ngasal sawn naha' qasa hya' la. nano' qo sawn naha' qotox ngasal hya' ga, motow naha' pglgan rmaw smyok sa wayal kzyawpan na paris, nano' iy maha wayal kzyawpan na paris qo glow qotox ngasal naha' ka ana cyow maki' twahiq ga, motow naha' s'osa' smyok kmot sqo minzyop ka qalang qasa, iyat yaqo glow na qotox niqan nanak qo r'agan naha' mosa' smyok. qotox niqan sawn naha' maha qotox ngasal hya' ga, mtnaq kin kraho' snyan naha' inlongan, qotox niqan hya' ga niwan yasa qo spzyang motow mrraw balay gi yaniy qo nyow msaysawbih lnglingay naha'. ga qotox ngasal sawn hya' ga, yasa qo ini' naha' lxaniy lmpow kya qo pqsogan naha' nniqan na sapat, ini' kzyan na lpyong ka glow inkholan na yaya', ini' ka motow naha si qzyowiy qasa hya'.</FORM>
    </S>
</TEXT>