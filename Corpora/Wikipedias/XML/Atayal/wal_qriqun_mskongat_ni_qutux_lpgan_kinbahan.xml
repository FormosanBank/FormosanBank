<?xml version="1.0" ?>
<TEXT id="Wiki_Atayal_wal_qriqun_mskongat_ni_qutux_lpgan_kinbahan" xml:lang="tay" source="Atayal Wikipedia, article: wal_qriqun_mskongat_ni_qutux_lpgan_kinbahan" copyright="CC BY-SA" citation="wal_qriqun_mskongat_ni_qutux_lpgan_kinbahan. (2025, May 05). In Wikipedia [Atayal]. https://tay.wikipedia.org/wiki/wal_qriqun_mskongat_ni_qutux_lpgan_kinbahan" BibTeX_citation="@misc{Wiki_tay_wal_qriqun_mskongat_ni_qutux_lpgan_kinbahan, title = wal_qriqun_mskongat_ni_qutux_lpgan_kinbahan, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/wal_qriqun_mskongat_ni_qutux_lpgan_kinbahan} }">
    <S id="0">
        <FORM kindOf="original">== ke' na Tayal == msqun kinpzyux ssquliq na qutux qalang qu Awsyuw. kya cyugal kbhul msyaw llamu' na ke' maki' squ khci balay na rhzyal qani. cingay balay cinpuqing tayal qu sqani. ru minkahul rhzyal bzinah na squliq tmwang uzi. sebu' Awsyuw kwayal ga, rmuruw qutux na sinrhgan. qiri' kmayal ke' nqu squliq plquy ru phgut nya' ke' bzinah hiya'. sinlwan na sebu' ga, qutux balay na ke', qutux balay na gaga', qutux balay na snhyan nqu qalang ma. sebu' nqu Awsyuw ga, wal nha' rasun kinpzyux balay 'laqi' na cinpuqing tayal. aki hilaw hazi' tgwaya' mqyanux qnxan misu qu cinpuqing tayal ma. 'laqi' cinpuqing tayal ga, rasun musa' iyat qnbaq na kki'an ru mtbah pqbaq squ ke' squliq plquy ru snhi' kyokay. suru lga, pson pqayat squ ngasal squliq plquy, kyokay ru ngasal pranga'. maki' kya mqbaq gaga' ru ke' na squliq plquy qu hga'. shtuy kmayal ke' yaya' ru mqwas qwas kinhulan uzi. t'alax ps'ubuy squ yaya', hutaw lalu' ru ngasal kinhulan qu lhga'. aki mrhuw kki'an ru mtngi' maniq uzi qu llaqi'. ana ga, kr'tun balay ini' krhuw ru mngihuy qsahuy inlungan ma. aki cyux smoya' musa' tgiba' yaya' ru ini' nha' baqi rhzyal te inu' qu ki'an nha'. mtzyu' pgan msyaw kawas kbsyaq squ sinrhgan qani. si qhli zmungi' qu gaga' ru ke' nha' nanak. iyat squliq plquy ru iyat cinpuqing tayal uzi qu nha'. wayal qulan cinpuqing qnxan na ssquliq qani ga, 'son nqu &quot;wal qriqun mskongat ni qutux lpgan kinbahan&quot; . sinrhgan na sebu' Awsyuw ga, ini' aras kblaq na qnxan squ lhga. puyuw squliq plquy ga, ini' nha' swali mpqbaq. lhga uzi ga, rema' zmungi' gaga' kinhulan ru ini' srhuw msn_yaw squ musa' mpqbaq nanak. maki' squliq uzi ga, qnxan nya' wal si usa' mhkangi' ngasal kinhulan ru p'uluw mpqbaq nanak. tehuk kawas 2008 lga, spzyang balay tmatuk tunux squ cinpuqing tayal qu krahu' mrhuw na Awsyuw. kmal hiya' mha, &quot;&quot; kira' soni' qani ga, shgan kr'tun inlungan ta' squ cinpuqing tayal babaw rhzyal qani ru gaga' thluyal nqu kinmrhuw balay na zyaw kinbkisan ssquliq. msbzinah lmnglung squ ini' ktnaq blaq khangan ta' ryax kwayal. tmatuk ta' tunux qu cyux mqzinut ru kinmxalan squ pin'aras sinrhgan ru gaga' sinpngan nqu sebu' sraral.&quot; krahu' mrhuw ga, skin_giwan sebu' sraral tmatuk tunux. ru kin_giwan sebu' misu lozi qu hiya'. sinlwan nya' kahul kira' qani lga, ini' kinshzyu' na zyaw nnanu' sraral. iyat nbah phtgun babaw nya' la. qnqwan ryax kwayal ini' balay si tmasuq. tnatuk tunux nqu krahu' mrhuw squ cinpuqing tayal ga, maki' balay tamas nqu ryax na zyaw kinbkisan. mqbaq squ zyaw kinbkisan ga, iyat squ tluhing t'uqu. nanu' yasa' mtbah ta' mpqbaq msbalay ru pssi inlungan. soni qani ga, pzyux balay squliq cyux mhkangi' hintgan nya' nanak na'. ana ini' 'uluw ggluw nha' kruma' ga, cyux qnzyat rmuruw pcbaq pqbaqan ru qpzing nanak na cinpuqing tayal. cyux mlahang qutux qutux lpgan kinbahan na cinpuqing tayal. ke' na Plmukan</FORM>
        <FORM kindOf="standard">== ke' na Tayal == msqon kinpzyox ssqoliq na qotox qalang qo Awsyow. kya cyogal kbhol msyaw llamo' na ke' maki' sqo khci balay na rhzyal qani. cingay balay cinpoqing tayal qo sqani. ro minkahol rhzyal bzinah na sqoliq tmwang ozi. sebo' Awsyow kwayal ga, rmorow qotox na sinrhgan. qiri' kmayal ke' nqo sqoliq plqoy ro phgot nya' ke' bzinah hiya'. sinlwan na sebo' ga, qotox balay na ke', qotox balay na gaga', qotox balay na snhyan nqo qalang ma. sebo' nqo Awsyow ga, wal nha' rason kinpzyox balay 'laqi' na cinpoqing tayal. aki hilaw hazi' tgwaya' mqyanox qnxan miso qo cinpoqing tayal ma. 'laqi' cinpoqing tayal ga, rason mosa' iyat qnbaq na kki'an ro mtbah pqbaq sqo ke' sqoliq plqoy ro snhi' kyokay. soro lga, pson pqayat sqo ngasal sqoliq plqoy, kyokay ro ngasal pranga'. maki' kya mqbaq gaga' ro ke' na sqoliq plqoy qo hga'. shtoy kmayal ke' yaya' ro mqwas qwas kinholan ozi. t'alax ps'oboy sqo yaya', hotaw lalo' ro ngasal kinholan qo lhga'. aki mrhow kki'an ro mtngi' maniq ozi qo llaqi'. ana ga, kr'ton balay ini' krhow ro mngihoy qsahoy inlongan ma. aki cyox smoya' mosa' tgiba' yaya' ro ini' nha' baqi rhzyal te ino' qo ki'an nha'. mtzyo' pgan msyaw kawas kbsyaq sqo sinrhgan qani. si qhli zmongi' qo gaga' ro ke' nha' nanak. iyat sqoliq plqoy ro iyat cinpoqing tayal ozi qo nha'. wayal qolan cinpoqing qnxan na ssqoliq qani ga, 'son nqo &quot;wal qriqon mskongat ni qotox lpgan kinbahan&quot; . sinrhgan na sebo' Awsyow ga, ini' aras kblaq na qnxan sqo lhga. poyow sqoliq plqoy ga, ini' nha' swali mpqbaq. lhga ozi ga, rema' zmongi' gaga' kinholan ro ini' srhow msn_yaw sqo mosa' mpqbaq nanak. maki' sqoliq ozi ga, qnxan nya' wal si osa' mhkangi' ngasal kinholan ro p'olow mpqbaq nanak. tehok kawas 2008 lga, spzyang balay tmatok tonox sqo cinpoqing tayal qo kraho' mrhow na Awsyow. kmal hiya' mha, &quot;&quot; kira' soni' qani ga, shgan kr'ton inlongan ta' sqo cinpoqing tayal babaw rhzyal qani ro gaga' thloyal nqo kinmrhow balay na zyaw kinbkisan ssqoliq. msbzinah lmnglong sqo ini' ktnaq blaq khangan ta' ryax kwayal. tmatok ta' tonox qo cyox mqzinot ro kinmxalan sqo pin'aras sinrhgan ro gaga' sinpngan nqo sebo' sraral.&quot; kraho' mrhow ga, skin_giwan sebo' sraral tmatok tonox. ro kin_giwan sebo' miso lozi qo hiya'. sinlwan nya' kahol kira' qani lga, ini' kinshzyo' na zyaw nnano' sraral. iyat nbah phtgon babaw nya' la. qnqwan ryax kwayal ini' balay si tmasoq. tnatok tonox nqo kraho' mrhow sqo cinpoqing tayal ga, maki' balay tamas nqo ryax na zyaw kinbkisan. mqbaq sqo zyaw kinbkisan ga, iyat sqo tlohing t'oqo. nano' yasa' mtbah ta' mpqbaq msbalay ro pssi inlongan. soni qani ga, pzyox balay sqoliq cyox mhkangi' hintgan nya' nanak na'. ana ini' 'olow gglow nha' kroma' ga, cyox qnzyat rmorow pcbaq pqbaqan ro qpzing nanak na cinpoqing tayal. cyox mlahang qotox qotox lpgan kinbahan na cinpoqing tayal. ke' na Plmokan</FORM>
    </S>
</TEXT>