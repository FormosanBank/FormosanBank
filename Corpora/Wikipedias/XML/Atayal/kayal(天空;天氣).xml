<?xml version="1.0" ?>
<TEXT id="Wiki_Atayal_kayal(天空;天氣)" xml:lang="tay" source="Atayal Wikipedia, article: kayal(天空;天氣)" copyright="CC BY-SA" citation="kayal(天空;天氣). (2025, May 05). In Wikipedia [Atayal]. https://tay.wikipedia.org/wiki/kayal(天空;天氣)" BibTeX_citation="@misc{Wiki_tay_kayal(天空;天氣), title = kayal(天空;天氣), year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/kayal(天空;天氣)} }">
    <S id="0">
        <FORM kindOf="original">kayal qani hya' ga, pzyux qu kkyalan niya' ini' ptnaq, maki' qu blaq kayal , ri yaqih kayal . blaq kayal hya ga, nanu' yaqu smbu' wagi' , ru mswat , nanak qani qu sawn 'tayal maha blaq kayal hya'. yaqih kayal hya' lga, yaqu psbayhuy , ru mqwalax , ru mczngsuy ,qani qu sawn 'tayal naha yaqih kayal. nanu' qu kkayal na maha yaqih kayal qani hya' ga, mzyay' su' maha, tmrang musa' sami rgyax sa kawas wayal ga, minlu' shngan sami na mhlaqiy , ru shtuy sami niya' kya rgyax, ungat qbaqan myan lru si myan niqiy kya qu tniriq myan qsinuw la, kmzima' balay lga, msqsya' qu hlaqiy niya' lru mwah sami la. ulung kya cikay na' qu ini' myan thkiy na qsinuw, mwah sami ru tayhuk sami b'bu' rgyax ttnga' ngasal lga, mqwalax la, maymaw maras qayrang qwalax nya' qasa, ana yan nasa ga, si sami qhqihul mwah, nanu' mawzyay sami balay qhzyaqan balay la. tayhuk sami ngasal lga mswat la. ana si kswat lga rima' mlhngan lkiy.</FORM>
        <FORM kindOf="standard">kayal qani hya' ga, pzyox qo kkyalan niya' ini' ptnaq, maki' qo blaq kayal , ri yaqih kayal . blaq kayal hya ga, nano' yaqo smbo' wagi' , ro mswat , nanak qani qo sawn 'tayal maha blaq kayal hya'. yaqih kayal hya' lga, yaqo psbayhoy , ro mqwalax , ro mczngsoy ,qani qo sawn 'tayal naha yaqih kayal. nano' qo kkayal na maha yaqih kayal qani hya' ga, mzyay' so' maha, tmrang mosa' sami rgyax sa kawas wayal ga, minlo' shngan sami na mhlaqiy , ro shtoy sami niya' kya rgyax, ongat qbaqan myan lro si myan niqiy kya qo tniriq myan qsinow la, kmzima' balay lga, msqsya' qo hlaqiy niya' lro mwah sami la. olong kya cikay na' qo ini' myan thkiy na qsinow, mwah sami ro tayhok sami b'bo' rgyax ttnga' ngasal lga, mqwalax la, maymaw maras qayrang qwalax nya' qasa, ana yan nasa ga, si sami qhqihol mwah, nano' mawzyay sami balay qhzyaqan balay la. tayhok sami ngasal lga mswat la. ana si kswat lga rima' mlhngan lkiy.</FORM>
    </S>
</TEXT>