<?xml version="1.0" ?>
<TEXT id="Wiki_Atayal_qmisan(冬季)" xml:lang="tay" source="Atayal Wikipedia, article: qmisan(冬季)" copyright="CC BY-SA" citation="qmisan(冬季). (2025, May 05). In Wikipedia [Atayal]. https://tay.wikipedia.org/wiki/qmisan(冬季)" BibTeX_citation="@misc{Wiki_tay_qmisan(冬季), title = qmisan(冬季), year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/qmisan(冬季)} }">
    <S id="0">
        <FORM kindOf="original">qmisan hya' ga, ghyaq qu kayal nya, ru ungat iyal qu pcywagun na tayal. maki tay wagiq na gluw tayal hya' ga, ini si hoqil qu tnubux naha', ru mhlhil kklhan naha'. nanu yasa qu mutu maki sqani qu pslkawtas naha' laha'. maki tay hogal ka mayrroq rhyal na tayal hya' ga, mkilux cikay kayal naha' kya hya', ru haylaw mhoqil pinbahuw naha'. nanu yasa qu mutu pslkawtas sa babaw 'bagan laha'. Kayal na qmisan kayal na qmisan hya' ga, tmasuq mshuq kwara qu abaw na qqnoniq, gi mhgaw mrkyas kwara qu qqnoniq. kwara qu qeqaya' na ngasal hya' ga, mutu naha' strang qmisan tmutu', gi ungat qsya' qsahuy nya, ru ini pziciy na kuy uzi. hazi anan na mhgaw m'abi na inrkyasan na qqhoniq hazi ga! qmisan qani hya' ga, mutu mwah qu mtzngsuy na kayal, ru tl'tu' qu kayal nya. nanu mutu yani qu hhgawan malah qsahuy ngasal 'tayal. Pcyuwagun na qmisan pcyuwagan na qmisan hya' ga, ini ptnaq qalang tay maywaiq squ qalang mayhogal. qalang tay maywaiq hya' ga, tl'tu' ru mutu naha' skehuy bling lqengan naha' nniqun naha' babaw nya, ru mutu smli' sa ana nanu nniqun uzi. ru mutu maki sqani uzi kklhan naha' trakis, ru babaw kmnloh lga, yasa qu t'aring pslkawtas kya la. qalang tay mayhogal hya' ga, yani qu ttbuxan naha' trakis, gi tehuq 'bagan lga, yasa qu klhun kya qu trakis hya'. nanu zik na ptubux lga, mutu nama' sm'atu ha. gi ini s'atu lga, ini klhangi na utux qu tnubux naha'. Cinkhulan sa knita' sa brbiru' Hitaypayan .</FORM>
        <FORM kindOf="standard">qmisan hya' ga, ghyaq qo kayal nya, ro ongat iyal qo pcywagon na tayal. maki tay wagiq na glow tayal hya' ga, ini si hoqil qo tnobox naha', ro mhlhil kklhan naha'. nano yasa qo moto maki sqani qo pslkawtas naha' laha'. maki tay hogal ka mayrroq rhyal na tayal hya' ga, mkilox cikay kayal naha' kya hya', ro haylaw mhoqil pinbahow naha'. nano yasa qo moto pslkawtas sa babaw 'bagan laha'. Kayal na qmisan kayal na qmisan hya' ga, tmasoq mshoq kwara qo abaw na qqnoniq, gi mhgaw mrkyas kwara qo qqnoniq. kwara qo qeqaya' na ngasal hya' ga, moto naha' strang qmisan tmoto', gi ongat qsya' qsahoy nya, ro ini pziciy na koy ozi. hazi anan na mhgaw m'abi na inrkyasan na qqhoniq hazi ga! qmisan qani hya' ga, moto mwah qo mtzngsoy na kayal, ro tl'to' qo kayal nya. nano moto yani qo hhgawan malah qsahoy ngasal 'tayal. Pcyowagon na qmisan pcyowagan na qmisan hya' ga, ini ptnaq qalang tay maywaiq sqo qalang mayhogal. qalang tay maywaiq hya' ga, tl'to' ro moto naha' skehoy bling lqengan naha' nniqon naha' babaw nya, ro moto smli' sa ana nano nniqon ozi. ro moto maki sqani ozi kklhan naha' trakis, ro babaw kmnloh lga, yasa qo t'aring pslkawtas kya la. qalang tay mayhogal hya' ga, yani qo ttboxan naha' trakis, gi tehoq 'bagan lga, yasa qo klhon kya qo trakis hya'. nano zik na ptobox lga, moto nama' sm'ato ha. gi ini s'ato lga, ini klhangi na otox qo tnobox naha'. Cinkholan sa knita' sa brbiro' Hitaypayan .</FORM>
    </S>
</TEXT>