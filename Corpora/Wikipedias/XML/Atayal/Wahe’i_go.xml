<?xml version="1.0" ?>
<TEXT id="Wiki_Atayal_Waheâ€™i_go" xml:lang="pwn" source="" copyright="" citation="" BibTeX_citation="">
    <S id="0">
        <FORM>Wahe'i go mki sku Taycyo Si. su'unun kwara glabang lingay 'kiyan ga 1,006.12 km (rhyan rinpang glabang lingay 'kiyan ga 900.79 km , rr'an hyan glabang lingay 'kiyan ga 62.11 km ), 6,503 hi ku su'unun kwara alang hi kya, 2,544 buwan ku kwarakya, tiku sahuy na alang Gyencumin ga 3,838 hi, kyala kwara pinspung s'uli ga 59 . kwara sahuy na alang Gyencumin ga Taywang Gyencumin na Tayan ku smrrhu ku pyux s'uli taya kya. sinpngan sehu s'uli sku sahuy go. Qalang Pasing hiya' ga te qutux siysyacyu nqu Taycyu, cyux maki' squ mskura' htgan wagi' nqu Taycyu, ssquliq nya' ga kbhul rum spat mang kinkhmay. Qalang Pasing hiya' ga spazyang hopa' rhzyal nya', spazyang ini' khmay ssquliq nya' ru ini' ksu'ut na qalang. spazyang hopa' rhzyal nya' ga, yasa qutux nanak zisyasi &quot;qalang 'Tayal rgayx&quot;. Kinlabang rhyal nya' ga yasa qutux nanak muru qutux seng pingxwang kongli nqu zisyacyu te Taywan. ru lpgun kwara' &quot;syang, cyen, syang, syeng syasi&quot;, &quot;sisyacyu&quot; ga, te payat qu pinkgan nya'. Qalang Pasing hiya' ga zisyasi qalang 'Tayal rgayx, skahul &quot;tibang zto xwa&quot; mita'ga kya kongbazun qu sinpangan nya' nqu tibangc ctwanti, mtnaq sa syang cyensi qu qpzing na mrhuw nya'. ays ptyaw sebu Wahe'i go ays psgayun 8 ru 13 alang. 13 alang hani ga, Sqoyaw , Tabuk , Slamaw , Lilang , M'ihu , Tgbin , L'olu , Kling , Pasing , Slamaw , Tbulan , S'yux , Hrung . rekisi Maki' na' Gipun, ubuy nqu Taycu syu Tongsi cun xwanti, kwara smryut zyuwaw sexu' ga kinsat qu mtzyuwa. suru mpciriq se Gipun qu Swangci sw na 'Tayal pslwan nha' &quot;motengling ci iy&quot; lga, qhlun nha musa'msqun maki'sa cyugal qalang bzinah ka &quot;maybuping, cyolyangci ki Slamaw&quot;, ru mpu mqeru'hasiyo, mpu sya, teta nha'mblaq mlahang ma'. Kawas 1945, sbahun nha' m'iyuw sa Taycyu syeng Tongsi cyu Hoping syang. kya qalang Pasing, Tyenlun, Poay, Ciyo, Takwan, Cyonkng, Slamaw ru Pingtng mspat kwara' nya'. Kawas 1949 te cyugal byacing, squnun nha' sa iyushan cyu nqu Shini syang ki nqu nkaw nqu Ren'ai syang squ Cuwngbong cyu, sbahun nha' m'iyuw sa Taycu syeng Cuwngbong cyu ru Hoping syang. Kawsa 1950, smryut sincng cyu iy ki qalang inlaxan, ru sbahul nha m'iyuw nqu Taycu syeng Hoping syang. Kawas 1973, Slamaw nqu Hoping syang, qalang Pingtng tbcyun nha' smi' squ &quot;Lisan cyensye kwanli cuy&quot;. Kawas 1980 te mpu sazing byacing te sazing ryax ru muah m'iyuw maki' sa Hoping syang lozi. Kawas 2010 te mpu sazing byacing te mpusal magal ryax, yalaw gi msqun mqutux cisya si qu Taycyong syeng ki Taycyong si. ru gmlu m'iyuw Taycyong si Hoping cyu, ru si glu ungat qu lalu' nya' ka &quot;tibang zici&quot; ru &quot;tibang zici tiwe twnti&quot; la. tuqi qsya' Spyang na gong hya' ga &quot;gong Tacya&quot; ki &quot;gong Ta'an&quot;. rhzyal kki'an qalang Pasing maki' sa tongpyen nqu Taycyu. qalang Pasing ga msobih ki Miaoli syeng cwolan, Tai'an, Sincik syeng nahuy, Gilan syeng Tatong ka skahul Tongpyen ru sipen. qalang Pasing ga msobih ki Hwalan syeng Bsuring, Nan'to syeng Kwosing ka skahul Tongpyen ru Nanpyen. qalang Pasing ga msobih ki Sinsye ru Tongsi ka sipen. </FORM>
    </S>
</TEXT>
