<?xml version="1.0" ?>
<TEXT id="Wiki_Atayal_lmyun" xml:lang="pwn" source="Paiwan Wikipedia, article: lmyun" copyright="CC BY-SA" citation="lmyun. (2024, December 07). In Wikipedia [Paiwan]. https://pwn.wikipedia.org/wiki/lmyun" BibTeX_citation="@misc{Wiki_pwn_lmyun, title = lmyun, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/lmyun} }">
    <S id="0">
        <FORM kindOf="original">lmyun bisya' lela, pnungan maha yow na iny'anux cyoli Tayal, utux bwax lmyun ga ba'un thapuy utux limuk mami, musa mluyak hlahuy ga nanak utux bwax lmyun rasun, ru cyan iyik biku kya, nanu yaca musa tna' ni'an naha pisa ryax la. ana ga babow nya laga, mlux musa piyux bwax lmyun thapuy Tayal la? pn'yuwan yow kwe ga nyu makaca cn'ringan nya. 'txan maki utux tngangah, kya maha musa slhbow yow ro ini ci soya pnahu' puni' hiya krryax, mkalux kwara reyas nya wayal sglu'an sgelu', kruma yhul ga si sbu' ro'iy nya wa sglu'an sgelu', ro si nya tkuniy sa'ing pyatu bwax iyik na limuk kya, tegan yow ga piyux ci lmyun hnpuyan nya ro mhenas limuk spun mami la, "pyak pyak" maha hngiyan hnapuy nya, tbah wa m'piyit mlaka kwara hnpuy nya lmyun haca, beta puting kyan utux piyit nya si hngiy bih limuk kya, skayal nya tngangah na cyoli haca maha: "yani isu m'elang na cyoli, baley ci ga musa ungat ci kwara ni'un su, utux lwey ga, mwah myan baley kuri' mani kwara pnuhi su lmyun, sphow mu isu m'elang na cyoli." aring kya laga, utux bwax lmyun ga ini ba'iy phapuy utux limuk mami na lmyun la.</FORM>
        <FORM kindOf="standard">lmyon bisya' lela, pnongan maha yow na iny'anox cyoli Tayal, otox bwax lmyon ga ba'on thapoy otox limok mami, mosa mloyak hlahoy ga nanak otox bwax lmyon rason, ro cyan iyik biko kya, nano yaca mosa tna' ni'an naha pisa ryax la. ana ga babow nya laga, mlox mosa piyox bwax lmyon thapoy Tayal la? pn'yowan yow kwe ga nyo makaca cn'ringan nya. 'txan maki otox tngangah, kya maha mosa slhbow yow ro ini ci soya pnaho' poni' hiya krryax, mkalox kwara reyas nya wayal sglo'an sgelo', kroma yhol ga si sbo' ro'iy nya wa sglo'an sgelo', ro si nya tkoniy sa'ing pyato bwax iyik na limok kya, tegan yow ga piyox ci lmyon hnpoyan nya ro mhenas limok spon mami la, "pyak pyak" maha hngiyan hnapoy nya, tbah wa m'piyit mlaka kwara hnpoy nya lmyon haca, beta poting kyan otox piyit nya si hngiy bih limok kya, skayal nya tngangah na cyoli haca maha: "yani iso m'elang na cyoli, baley ci ga mosa ongat ci kwara ni'on so, otox lwey ga, mwah myan baley kori' mani kwara pnohi so lmyon, sphow mo iso m'elang na cyoli." aring kya laga, otox bwax lmyon ga ini ba'iy phapoy otox limok mami na lmyon la.</FORM>
    </S>
</TEXT>