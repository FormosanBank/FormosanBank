<?xml version="1.0" ?>
<TEXT id="Wiki_Atayal_trom_khoni_truhung" xml:lang="pwn" source="Paiwan Wikipedia, article: trom_khoni_truhung" copyright="CC BY-SA" citation="trom_khoni_truhung. (2024, December 07). In Wikipedia [Paiwan]. https://pwn.wikipedia.org/wiki/trom_khoni_truhung" BibTeX_citation="@misc{Wiki_pwn_trom_khoni_truhung, title = trom_khoni_truhung, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/trom_khoni_truhung} }">
    <S id="0">
        <FORM kindOf="original">trom khoni truhung in'yanux Tayal bih llyung Klesan kya ga maki ci inbuyan yow na gaga na pkita kayal kwe, baley ci cnpngan ta p'yugan na kayal hiya ga knahul nya ubuy pkhngyan ro knita krryax. yani maha kwara knba'an ta kwe, skura ita Tayal ga piyang na yow, utux yow ga galan ta gnmilan na s'yanux ta, utux yow lwey ga kahul tkba' ta tgamil yow kwe ro p'aras hi'an na klhangan ta ita Tayal, kwe ga piyang myasa na knba'an, maki knita na cka Tayal hiya, "mita kayal" ro p'yugan na bhuyow kwara khoni, nya pkita maha kba' nya p'yuw kayal kwe, cyoli Tayal ga pgluw p'yuw na kayal kbaley ryax ro kita pntyagan ta. yani nyu sbiru suruw micu: trang mhtuw yani ci beta' llyuw na abow khoni' truhung kwe laga , si ba'iy maha ya kinga masu' sknutan ta misan la, ya kinga tekun tmangu abow uy la, ryax yaca ga aw ci tmubox ta lmyun. iyik k'aring ta tmubox lmyun ga lmon ta pcyus Lutux lmyun ta, spngsa ta Lutux ro sina ta Lutux mwah klahang ro bhuyow knlaxan ta, utux kawas k'aring ta tmubox ga musa t'aring uy la.</FORM>
        <FORM kindOf="standard">trom khoni trohong in'yanox Tayal bih llyong Klesan kya ga maki ci inboyan yow na gaga na pkita kayal kwe, baley ci cnpngan ta p'yogan na kayal hiya ga knahol nya oboy pkhngyan ro knita krryax. yani maha kwara knba'an ta kwe, skora ita Tayal ga piyang na yow, otox yow ga galan ta gnmilan na s'yanox ta, otox yow lwey ga kahol tkba' ta tgamil yow kwe ro p'aras hi'an na klhangan ta ita Tayal, kwe ga piyang myasa na knba'an, maki knita na cka Tayal hiya, "mita kayal" ro p'yogan na bhoyow kwara khoni, nya pkita maha kba' nya p'yow kayal kwe, cyoli Tayal ga pglow p'yow na kayal kbaley ryax ro kita pntyagan ta. yani nyo sbiro sorow mico: trang mhtow yani ci beta' llyow na abow khoni' trohong kwe laga , si ba'iy maha ya kinga maso' sknotan ta misan la, ya kinga tekon tmango abow oy la, ryax yaca ga aw ci tmobox ta lmyon. iyik k'aring ta tmobox lmyon ga lmon ta pcyos Lotox lmyon ta, spngsa ta Lotox ro sina ta Lotox mwah klahang ro bhoyow knlaxan ta, otox kawas k'aring ta tmobox ga mosa t'aring oy la.</FORM>
    </S>
</TEXT>