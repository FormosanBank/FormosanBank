<?xml version="1.0" ?>
<TEXT id="Wiki_Atayal_pn’yuwan_na_Mgaga" xml:lang="pwn" source="Paiwan Wikipedia, article: pn’yuwan_na_Mgaga" copyright="CC BY-SA" citation="pn’yuwan_na_Mgaga. (2024, December 07). In Wikipedia [Paiwan]. https://pwn.wikipedia.org/wiki/pn’yuwan_na_Mgaga" BibTeX_citation="@misc{Wiki_pwn_pn’yuwan_na_Mgaga, title = pn’yuwan_na_Mgaga, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pn’yuwan_na_Mgaga} }">
    <S id="0">
        <FORM kindOf="original">pn'yuwan na Mgaga 'nxan lela ga, ptna' utux ci knkyan na kwara cyoli cinbwanan, wa si m'es ci m'yanux krryax kya kwara. babow nya laga knahun wa mbhuyow cyoli, ngyut ngyut khmey cyoli la, ngyut ngyut ini ptna' urow uy, nanu yaca memow mkayal maha tbcyan ta hata maki binah na kki'an kya. Tegan pnkyalan naha kwara, ro cpung maha ckan hi tbcyan sa'ing gluw kwara naha, utux gluw ga nya si kali iyik rgyax naha, binah cyoli ga mbiya' musa alang Hogan naha, tbcyan 'masuw cyoli ga, baha mcya piyux ci cyoli nga ro ini ba'iy mcpng uy, nanu yaca wa pmumu pnkyalan sa'ing gluw kwe maha musa ta mkarow nanak b'bu na rgyax gluw ta nanak ma, ro mshmow ta mlawa, glgey ta hnow tai ma nya tyaba hngiyang cpung pisa khmey na gluw ta cpung. ana ga gluw wayal maki alang hogan naha hiya, iyik musa karow b'bu na rgyax na rgyax ga, myasa ci tunux mrhow naha, tun cka hi na gluw naha nanak lmon tl'eng suruw na rgyax, ini how mlawa. Nanu yaca trang cpung maha knahun how ro cpung ima naha khmey hi ga, tipik ci hngiyang naha, ro mrhow naha musa sina tmwang hi mi' naha, smwan mi' hi mrhow ta, msa'ing cpung mlawa lwey ga, ryax haca ga ini tl'eng hi naha, nanu yaca kwara show mlawa hngiyang naha ga wayan naha thyayan miyiy kwara rgyax, nanu yaca wa moyey hnow ta la. ba'un mrhow ta Tayal cnlihan nya ita gluw alang hoganro ksa'ang, myimu tbinah hi myan sina naha, ana ga snhtuy nya hiya mrhow naha, nanu yaca pmumu ta pnkyalan naha:"babow nya kyaku knkyan rgyax maki mkkat ro in ini ba'iy msbley laga, ba'un mya musa Mgaga, magan tunux naha, ana ga skura naha yow kwe naha ga musa ungat kkyalan naha ita."babow nya naha hiya ga wayal alang Hogan la, nanu yaca naha ga gluw na bnkisan cyoli na kbiyan, nya maki iyik rgyax hiya ga bnkisan na ita cyoli Tayal. skura cyoli Tayal kmayal, gaga na Mgaga kwe ga aring 'ringan beta ksu'an nya pna'ras yow mshiyuw, gnlgan na pntyagan gaga klhangan, aring cpung ryax na musa Mgaga laga, ppluyak ro kwara gluw uy ga musa ini ptna' ryax na t'ryax naha uy la, musa ptna' mlahang ryax. iyik mlahang gaga ga maki piyux gaga psani' glgan, ptna'kya iyik, cka, tmsu'an gaga klhangan kya ga maki nanak pnba' ta yow knahun cinryanan, sina knhangan na lutux ro s'as sn'asan na ryax. kwra hn'ilan na yow hntgan mnwah Mgaga ga, muluw yow ro yihul nglung, nanu yaca kenah nya cmruw sgamil kwara gaga nya khangan uy la. maki yow baley 'txan Mgaga ga, iyat nanak nya pkita yuhum nya Tayal, iwan ini mnu'u gmluw kwara gnlgan ta tu'iy na gaga klhangan, nanu yaca maki myasa klhangan na lutux row a myasa yow na mnwah Mgaga. Cyukun nglung ga s'ungat yow naha mnwah Mgaga ga, cnpu'ing yow ga ini naha khangiy gaga psani' ro hmtiy ini gluw gaga mtiyow.</FORM>
        <FORM kindOf="standard">pn'yowan na Mgaga 'nxan lela ga, ptna' otox ci knkyan na kwara cyoli cinbwanan, wa si m'es ci m'yanox krryax kya kwara. babow nya laga knahon wa mbhoyow cyoli, ngyot ngyot khmey cyoli la, ngyot ngyot ini ptna' orow oy, nano yaca memow mkayal maha tbcyan ta hata maki binah na kki'an kya. Tegan pnkyalan naha kwara, ro cpong maha ckan hi tbcyan sa'ing glow kwara naha, otox glow ga nya si kali iyik rgyax naha, binah cyoli ga mbiya' mosa alang Hogan naha, tbcyan 'masow cyoli ga, baha mcya piyox ci cyoli nga ro ini ba'iy mcpng oy, nano yaca wa pmomo pnkyalan sa'ing glow kwe maha mosa ta mkarow nanak b'bo na rgyax glow ta nanak ma, ro mshmow ta mlawa, glgey ta hnow tai ma nya tyaba hngiyang cpong pisa khmey na glow ta cpong. ana ga glow wayal maki alang hogan naha hiya, iyik mosa karow b'bo na rgyax na rgyax ga, myasa ci tonox mrhow naha, ton cka hi na glow naha nanak lmon tl'eng sorow na rgyax, ini how mlawa. Nano yaca trang cpong maha knahon how ro cpong ima naha khmey hi ga, tipik ci hngiyang naha, ro mrhow naha mosa sina tmwang hi mi' naha, smwan mi' hi mrhow ta, msa'ing cpong mlawa lwey ga, ryax haca ga ini tl'eng hi naha, nano yaca kwara show mlawa hngiyang naha ga wayan naha thyayan miyiy kwara rgyax, nano yaca wa moyey hnow ta la. ba'on mrhow ta Tayal cnlihan nya ita glow alang hoganro ksa'ang, myimo tbinah hi myan sina naha, ana ga snhtoy nya hiya mrhow naha, nano yaca pmomo ta pnkyalan naha:"babow nya kyako knkyan rgyax maki mkkat ro in ini ba'iy msbley laga, ba'on mya mosa Mgaga, magan tonox naha, ana ga skora naha yow kwe naha ga mosa ongat kkyalan naha ita."babow nya naha hiya ga wayal alang Hogan la, nano yaca naha ga glow na bnkisan cyoli na kbiyan, nya maki iyik rgyax hiya ga bnkisan na ita cyoli Tayal. skora cyoli Tayal kmayal, gaga na Mgaga kwe ga aring 'ringan beta kso'an nya pna'ras yow mshiyow, gnlgan na pntyagan gaga klhangan, aring cpong ryax na mosa Mgaga laga, pployak ro kwara glow oy ga mosa ini ptna' ryax na t'ryax naha oy la, mosa ptna' mlahang ryax. iyik mlahang gaga ga maki piyox gaga psani' glgan, ptna'kya iyik, cka, tmso'an gaga klhangan kya ga maki nanak pnba' ta yow knahon cinryanan, sina knhangan na lotox ro s'as sn'asan na ryax. kwra hn'ilan na yow hntgan mnwah Mgaga ga, molow yow ro yihol nglong, nano yaca kenah nya cmrow sgamil kwara gaga nya khangan oy la. maki yow baley 'txan Mgaga ga, iyat nanak nya pkita yohom nya Tayal, iwan ini mno'o gmlow kwara gnlgan ta to'iy na gaga klhangan, nano yaca maki myasa klhangan na lotox row a myasa yow na mnwah Mgaga. Cyokon nglong ga s'ongat yow naha mnwah Mgaga ga, cnpo'ing yow ga ini naha khangiy gaga psani' ro hmtiy ini glow gaga mtiyow.</FORM>
    </S>
</TEXT>