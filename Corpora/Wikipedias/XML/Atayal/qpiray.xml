<?xml version="1.0" ?>
<TEXT id="Wiki_Atayal_qpiray" xml:lang="tay" source="Atayal Wikipedia, article: qpiray" copyright="CC BY-SA" citation="qpiray. (2025, May 05). In Wikipedia [Atayal]. https://tay.wikipedia.org/wiki/qpiray" BibTeX_citation="@misc{Wiki_tay_qpiray, title = qpiray, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/qpiray} }">
    <S id="0">
        <FORM kindOf="original">kperay (Squliq Atayal, 賽考利克泰雅語) / qpiray (Skikun Atayal, 四季泰雅語) / tatayu' (Matu'uwal Atayal, 汶水泰雅語) / ṟapiriy (Plngawan Atayal, 萬大泰雅語) / piray (S'uli Atayal, 澤敖利泰雅語) / kpiray (Klesan Atayal, 宜蘭澤敖利泰雅語) tatayu' manananaq ku' suga'iru' nku' tatayu'. aruwa' ku' qamisan ka tikay ru muwah ku' gabagan ka tikay ga, pa'asiga itaal 'i' manahahiyaw 'i' humakay cku' lahulahu ru mickacka cku' pahpah. kiya a' pahpah ga pakakiya a' balaiq talan ka tatayu'. kiya a' tatayu' ga yani uwiy pakakiya' a' mananananaq ka makababaw na' rawrawq. 'i' manbahag cku' rawrawq ku' tatayu' ga, papauwahun nku' rawq ku' giqas na' kinsawkan. kiya mawiwi' cku' babaw na' qusiya' ku' nami'. makahtu' cku' babaw na' qusiya' ku' tunux na' qulih. minga' kahabag ku' qayaban. masiyaq kahabag ku' ma'uba' ka' hamhum. makapahpah kahabag ku' matanah ka pahpah. humuwaag kahabag ku' buweng. yani kahabag san maha', abalaiq ru magbatunux ku' rawrawq. mana'aring 'i' masiulaqi' ku' tatayu' ga, bali' cubalay magbatunux. ini patagtatayu' na ga, 'i' hiya' ga aqih a' talan cubalay ka kakumay. mabihuw 'i' humakay cku' rawq ini ga qarax nku' kahuniq. si'icuwan niya'cu' cuquliq ku' cinalxan niya'. minkakumay ku' tatayu' na ga, aqih gi pakarumakiyas 'i' hiya' ru kahi humuwah cu' pinumuwa'. 'i' hiya' ga aqih a' kakumay. matagtatayu' la ga rumag cku' papatawwaw 'i' pausa' ku' hiing na' buweng. rahuwal ru lalbing ku' buway nku' pinumuwa'. yani rinag nku' tatayu' cku' papatawwaw ka hani. minuwah cku' matagtatayu' ku' kinmagbatunux nku' tatayu'. ani ini ka'ingasug ku' qinqaynux naha' ga asiki na ga manlawkah 'i' maqiyanux. payux cubalay a' tatayu' cku' Taiwan ru baqun kahabag na' itaal cku' babaw na' rawrawq. ini packa' ku' kaal nku' Taiwan kahi payux ku' tatayu' mhniq i' runi. kiya na ku' manananaq ka tatayu' cku' Taiwan. payux ku' ini baqi cu' minuwah inu' ka qumihu ka itaal. muwah 'i' mitaal cu' tatayu' nku' Taiwan. babaw niya' kiya a' riax su' ga aras kahabag ku' qutux su' cu' imuwaag ru usa' cku' tinqalangan na' yencumin mitaal cu' tatayu'. babaqun su' ku' kinusa' na' waw na' tatayu'.</FORM>
        <FORM kindOf="standard">kperay (Sqoliq Atayal, 賽考利克泰雅語) / qpiray (Skikon Atayal, 四季泰雅語) / tatayo' (Mato'owal Atayal, 汶水泰雅語) / ṟapiriy (Plngawan Atayal, 萬大泰雅語) / piray (S'oli Atayal, 澤敖利泰雅語) / kpiray (Klesan Atayal, 宜蘭澤敖利泰雅語) tatayo' manananaq ko' soga'iro' nko' tatayo'. arowa' ko' qamisan ka tikay ro mowah ko' gabagan ka tikay ga, pa'asiga itaal 'i' manahahiyaw 'i' homakay cko' laholaho ro mickacka cko' pahpah. kiya a' pahpah ga pakakiya a' balaiq talan ka tatayo'. kiya a' tatayo' ga yani owiy pakakiya' a' mananananaq ka makababaw na' rawrawq. 'i' manbahag cko' rawrawq ko' tatayo' ga, papaowahon nko' rawq ko' giqas na' kinsawkan. kiya mawiwi' cko' babaw na' qosiya' ko' nami'. makahto' cko' babaw na' qosiya' ko' tonox na' qolih. minga' kahabag ko' qayaban. masiyaq kahabag ko' ma'oba' ka' hamhom. makapahpah kahabag ko' matanah ka pahpah. homowaag kahabag ko' boweng. yani kahabag san maha', abalaiq ro magbatonox ko' rawrawq. mana'aring 'i' masiolaqi' ko' tatayo' ga, bali' cobalay magbatonox. ini patagtatayo' na ga, 'i' hiya' ga aqih a' talan cobalay ka kakomay. mabihow 'i' homakay cko' rawq ini ga qarax nko' kahoniq. si'icowan niya'co' coqoliq ko' cinalxan niya'. minkakomay ko' tatayo' na ga, aqih gi pakaromakiyas 'i' hiya' ro kahi homowah co' pinomowa'. 'i' hiya' ga aqih a' kakomay. matagtatayo' la ga romag cko' papatawwaw 'i' paosa' ko' hiing na' boweng. rahowal ro lalbing ko' boway nko' pinomowa'. yani rinag nko' tatayo' cko' papatawwaw ka hani. minowah cko' matagtatayo' ko' kinmagbatonox nko' tatayo'. ani ini ka'ingasog ko' qinqaynox naha' ga asiki na ga manlawkah 'i' maqiyanox. payox cobalay a' tatayo' cko' Taiwan ro baqon kahabag na' itaal cko' babaw na' rawrawq. ini packa' ko' kaal nko' Taiwan kahi payox ko' tatayo' mhniq i' roni. kiya na ko' manananaq ka tatayo' cko' Taiwan. payox ko' ini baqi co' minowah ino' ka qomiho ka itaal. mowah 'i' mitaal co' tatayo' nko' Taiwan. babaw niya' kiya a' riax so' ga aras kahabag ko' qotox so' co' imowaag ro osa' cko' tinqalangan na' yencomin mitaal co' tatayo'. babaqon so' ko' kinosa' na' waw na' tatayo'.</FORM>
    </S>
</TEXT>