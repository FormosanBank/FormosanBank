<?xml version="1.0" ?>
<TEXT id="Wiki_Atayal_Qulih" xml:lang="pwn" source="" copyright="" citation="" BibTeX_citation="">
    <S id="0">
        <FORM> qulih : Tayal sraral ga gmluw syaw na llyung ini ga syaw na gong 'san nha maki. tngasal ga ini kaki syaw balay na llyung musa hkangi b'nux ru msrapa na rhiyal ru r'uruw ki'an qsya. ini nbah shriq gong ru llyung mqyanux qu Tayal, ita Tayal ga baq balay tmqulih, kmiyap kagang ru bolung, musa muya qulih bih qwang na gong, skita nha kinhuyaw na qulih ru smqun musa tmuba qulih. . , . . Tayal nyux maki Pyasan qani ga, qulih balay mkux ru tlaqiy, cingay qu llahuy na qulih ggalan nha. kwara ka qqulih nyux mqyanux ska qsya qani ga baq gmwayaw ki'an nha nanak, qulih balay ga maki sa ini k'uraw na qsya bsbas ru 'twan btunux, mkux hiya ga maki sa mtasaw zik na silung. nanu aki ta skayal cikay llyung Pyasan qani.nanu kwara llamu na qulih nyux mqyanux te sqani. , , . ; . : qulih balay qulih balay qani ungt qu piyang lalu nya sraral ga si nha say phimuq tapung, ini kiyan mkux ru mokan rema maki lalu nya, ana ga ya qani qu tre'un maniq na Tayal ru blaq balay niqun , yasa qu son nha qulih balay la. kahul kya qu lalu qani, kruma ga qulih Tayal son nha uzi. . qryuxan na qulih balay ga kya yal na rapa qba kinhopa nya, maki uzi si p'anak hopa, ktu nya ga plqwi, te turu hiya ga mhebung ru mtasiq cikay. tngawan abaw 'bagan lga mbazing ru m'uyuk. llyung yatux beh kraya gogan qasa qu piyux balay, ru maki sa qara ggong uzi, smoya maki sa mtasaw na qsya ru mtrayas, yamux qu piyang qnaniq nya ru kwi maki sa qsya uzi qu niqun nya. , . . . . sopaq; Ktapaq ( ; ) sopaq qani ga cipok ru tapaq ktu nya, nanu yasa sopaq nyux san ga tepok muciy qu imi nya. baha hmswa mtapaq baq trngil tunux wiwal abaw mtapaq trngil sa babaw tunux, yasa qu son nha sopaq smlalu la. kya qutux qu lawa ngaqa son nha uzi, ini piyang kpiyux, galun ga mngaqa nqwaq nya, baha hmswa maki squ ska qsya ru galun mwah mhtuw m'ma ru ml'ax lga ungat suna nya la, yasa qu lawa ngaqa son nha. sopaq &quot; &quot; . . lawa ngaqa . sopaq qani hiya ga minnanak na qulih, hi nya ga yan cyugal hkuy, ktu nya ga mtapaq piyux balay kryanan nya,ru cipoq balay qu gyus nya qtaqun nha, mbazing m'uyuk sa tngawan aring 'bagan. smoya tpaq sa btunux ru maki sa bsbas na qsya', yamux ru kwi nniqun nha. . , . . mkux mkux qani hiya ga ini niqiy bazing nya, nanu i niqun su bazing nya lga snquy, nanu sa sinquy qu Tayal lga mnkux la, wiwal snkux inlungan na squliq mha. kruma ga sin nha say mha &quot;aw ini natuk na mqu hazi swa snquy niqun.&quot; raral mga maniq bazing mkux qu qutux squliq ru sinqyan ana ga ini nya snhiy mha: &quot;kya maku wal tqehun maniq baha balay snquy qu bazing mkux qani la!&quot; mha, maniq lozi ru sinqyan lozi, yasa qu baqun nya balay la! &quot;talagay iyat ubuy niqun qu bazing mkux qani koxun balay wah!&quot; nanu kahul kya qu mkux qani. mkux qani ga cipok nqwaq nya, bazing nya ga ana su thkun ga ini hoqil yasa si kteloq kryax son nha. , . : . . mkux ga mtumaw cikay inkyasan nya, m'abox ru bangan pitu qalux na patas. mbazing m'uyuk sa tngawan aring 'bagan, smoya maki sa mtrayas ini ga zzik ru mtasaw na qsya', cingay llamu niqun nya. 7 . , . , . qbabang bangus ga maki qu san mha qbabang. qbabang hiya ga ini kpiyux, qbangun hi nya ru si p'anak hopa, yasa qu son nha qbabang. qryuyux ru tapaq cikay qu hi nya, hopa qu tunux nya ru baq balay mstopaw sa babaw qsya. maki sa ska ini ga te kyahu cikay ru shway cikay na llyung.trang uyuk ga maniq squ yamux, hopa hazi lga maniq squ kwi ru uyuk na qulih bzinah ka uyuk kbolung. . , . , . , . mokan qulih mokan qani ga zihung balay galun, babaw na sbehuy hmor ga musa skari ini ga psabu, yasa qu galan cikay. mtumaw cikay hi nya ru mtapaq ngungu nya, tunux nya ga ki' an qzi ru ngurus nya,ru ungat pali nya, nanu hyuci balay trngan hi nya, maki te ska ru yatux hazi na llyung, ru mbazing sa tngawan abaw aring 'bagan. pnetan ga shwih nya tunux nya, ana nya ngungu uzi ga lokah balay mtboyak ru kyapun ta ga hmop qba qzi nya, siki pinbaqan balay. qlyan ga mhngaw te zik btunux, mhngan lga mhtuw mkangi niqun, uyuk qulih ru kwi spyangun nya maniq. . . , , . , . . , . msun msun hiya ga hopa hi nya, hopa balay ga yan qutux qba na squliq kinqruyux nya. ru l'ngux cikay nqwaq nya, ru ini kpiyux uzi. piyux qaraw nya ru thkun ga hnuk hi nya, nanu ini nha pyangiy smoya maniq. swa nha san msun smlalu ga, ciriq nep ga s'su nya zik btunux qu tunux nya, ru pksun kya, gihung balay sklgan, nanu san nha sqani smlalu la. . . msun pksun . msun hiya ga plqwi cikay hi nya, ru turu nya ga mtasiq cikay, ktu nya hiya ga plqwi. piyux qaraw nya ru yasa qu smoya maki sa tora, ru labang zzik na bsilung, trang hopa qwalax ru mtang qu qsya lga, mhtuw hkangi squ nniqun, kwi bolung masut qu nniqun nha. Tayal hiya ga skalay nha tmmyan baha mswa syun stmmyan lga hnut qu qaraw nya la. . . . , . . sruyu hi na sruyu ga mtapaq ru qruyux cikay,hopa hazi qu nqwaq nya ru cipok qu roziq nya maki sa babaw tunux nya,ktu nya ga plquy ru te turu hiya ga m'aboh cikay.smoya maki sa ska na llyung ru uyuk na qulih qu nniqun nha. sruyu ga mtnaq sopa,ktu nya ga stpak nya sa btunux uzi.kwara qqulih ga baq lmosay, sruyu ga tpak sa btunux ini pzwi. kwi ru yamux qu niqun nha, sraral ga cingay balay ha,misuw lga ini kpiyux la. ayus ayus hiya ga siy kmwa yan tlaqiy ana ga cipok ru khi cikay, ungat qu pali ru ngurus nya, cipoq gyus nya, nanu ini nha sgyusi, yasa qu siy nha say kya smlalu la. ayus ga maki sa slaq kmihuy bling, maki qu bling nya lga maki kya la. miyan hazi tlaqiy inkyasan nya, cipok hi nya hiya, yan nqu khoryu uzi. ita Pyasan hiya ga sazing qu lamu nya, qutux ga yan mhehung, qutux ga mtnaq hazi mokan. Kmukan hiya ga pgluw nha iyu plnguw, ita Tayal ga thkun nha ayang ru qrupan nha maki maqaw ga syun nha maqaw uzi blaq balay niqun. . . . . , . tlaqiy tlaqiy qani hiya ga mqalux ru mhebung turu nya ptasan qalux, ktu nya ga plqwi. maki sa zik btunux, qlyan ga tlqing, mhngan lga mhtuw hkangi nniqun, maniq qulih kbolung, kagang, ini hmut mshriq kni'an nya, tlaqiy ga ubuy nqu yaba na qulih, ini hmciy magal, ptlun magal ga, si mlux mha: &quot;ta saku balay qoyat&quot;. . , , . . ! . tlaqiy hiya ga sazing lamu nya, qutux ga qroyux, qutux ga r'tung cikay ru qthuy, r'tung qasa ga mhmut balay kyapun ga baq kmat, hopa nya balay ga hminas pusal tncing, tlaqiy qani ga loman son nha uzi, baha mswa niqun nya kwara qulih. 20 . loman . ini hmciy mita tlaqiy qani, trang musa mu qulih qu tayal ktan nha maki tlaqiy cyux sa zik btunux ga, si nha lxan kya ha, mwah ngasal lga kbalay bbu' nha tlaqiy &quot;papak pariq&quot;, nanu kinsuxan nya lga san nha mu la. papak pariq . khoryu ungat slaq raral ga ini nglung maniq khoryuw qu Tayal,baha hmswa hyuci trusun na Tayal,si tehuk mbkal ka kmukan lga,yasa maniq uziy qu tayal la. . ini baqiy iyan kmiyap khoryu qani,nanu tban nha, 'bagan trang masuq muya smi qsya slaq lga, yasa qu tban nha la. ayang tuba qani qu spqsya nha ska slaq, mqalu qu khoryuw lga, san nha mamu la. . qmisan mzwi ska slaq laqi ga, hakun nha tunux pagay, maki qu bling khoryuw lga, baqun sa nyux ki'an khoryuw, khuyan qu bling qasa lga 'lwan qu khoryuw. zik na ptahuk khoryuw ga si ki s'buw qsya qutux mhngan phtuw uraw nya, kinsuxan nya lga yasa qu thkun nha la. . . kbolung kbolung ga slwan balay mita maki sa gong, llyung ga maki uzi, ana ga zihung kyapung. Tayal raral kmiyap kbolung ga qlihan nha ru smi sruyu, qsahuy sruyu ga sqrgan nha masut. . . . kagang kagan maki sa llyung ggong ga piyux lamu nya, mzi'a nqu kagang ngurus ga piyux balay. aring kblayun sin'utan qsay Sekimong lga ini ktay la. aring 'bagan ga m'uyuk sa hbwanan bsilung ru prkyas mwah llyung. trang mtzyu mpitu byacing lga mrkyas hopa la, ktan ta maki sa syaw na llyung ru ggong. 'bagan magap msbisuw lga mkaraw mhtuw sa ggong, nanu Tayal ga san nha kmiyap ru smi sruyu. baha hmswa llyung misuw qani ga nyux kblayun sin'utan qsya kwara ru m'uraw uziy qu qsya pnosa, misuw qani lga wiway squ llyung na Klesan Karing Tayto maki cikay la. . . . , . . , . maki uzi qu son nha kagang raka mtalah hi nya, kyapun ga baq traka qu kakay nya, yasa qu &quot;raka&quot; son nha smlalu. qutux uzi ga kagang qpuri son nha, mtalah uziy qu hi nya, cipok balay, yan qpuri kincipok. yasa qu sllwan nha maha kagang qpuri. qutux uziy ga maki sa syaw gong ru qnahi yan mtasiq ru mqalux hi nya, baha hmswa si ryax maki sa babaw hiyal ru qnahi, yasa san Tayal mha &quot;kagang tkari&quot;. kryax ga baha ini kaki sa zik gong, trang magap msbisuw lga mwah tkari sa babaw hiyal ka qnahi la. kagang kari qani ga ini niqiy na Tayal. raka . . . . ksipa ksipa ga mtapak qu hi nya ru mhnuk kulu nya, mhmut balay ru kmat squliq, kmat lga ini alax, siki syun ta ska qsya ga yasa qu s'alax nya. ini hmci mita, misuw qani ga qyatan nha sa pitung. , . . krakus ita ka Pyasan ga cingay balay lamu na krakus qani , kya lingay na mpusal msyaw qu lamu nya. swa piyux lamu nya ga iyat nqu cinhiyal nanak piyux qu kahul te binah na krakus uziy. ini aki sa yatux, maki sa te kyahu lingay na sin'utan qsya, mzi'a na Zihing ka cyux kblayun qhut bnaqiy qasa ga maki qu krakus nya. inkyasan na krakus ga mtnaq cikay kwara, skahul ta tunux kulu nya ru ktu patas biru nya mita lga baqun ta la. 20 . . . , , . cinhiyal na krakus son nha ma &quot;krakus mqu&quot; ga, maki sa qsya ru babaw rhiyal, piyux qu maki sa babaw rhiyal hiya. nanu siki smi ta waya na qoli ru sqrgan nha qulih, smok lga mwah maniq yasa qu thzyayan kmiyap. sraral uzi ga hmit biran qu krakus qani, kmukan ga yani qu galan nha pila. Tayal ga musa kmiyap uzi ru niqun nha, krakus qani ga thkun qsya kilux lga ms'agal kulu nya la, hi nya qu ksosan nha ini ga thkun nha ayang. . . . .</FORM>
    </S>
</TEXT>
