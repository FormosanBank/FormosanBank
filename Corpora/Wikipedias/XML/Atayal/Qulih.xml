<?xml version="1.0" ?>
<TEXT id="Wiki_Atayal_Qulih" xml:lang="pwn" source="Paiwan Wikipedia, article: Qulih" copyright="CC BY-SA" citation="Qulih. (2024, December 07). In Wikipedia [Paiwan]. https://pwn.wikipedia.org/wiki/Qulih" BibTeX_citation="@misc{Wiki_pwn_Qulih, title = Qulih, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Qulih} }">
    <S id="0">
        <FORM kindOf="original">== qulih == 作者:素伊多夕&amp;林純桂&amp;方瑞玉 Tayal sraral ga gmluw syaw na llyung ini ga syaw na gong 'san nha maki. tngasal ga ini kaki syaw balay na llyung musa hkangi b'nux ru msrapa na rhiyal ru r'uruw ki'an qsya. ini nbah shriq gong ru llyung mqyanux qu Tayal, ita Tayal ga baq balay tmqulih, kmiyap kagang ru bolung, musa muya qulih bih qwang na gong, skita nha kinhuyaw na qulih ru smqun musa tmuba qulih. Tayal nyux maki Pyasan qani ga, qulih balay mkux ru tlaqiy, cingay qu llahuy na qulih ggalan nha. kwara ka qqulih nyux mqyanux ska qsya qani ga baq gmwayaw ki'an nha nanak, qulih balay ga maki sa ini k'uraw na qsya bsbas ru 'twan btunux, mkux hiya ga maki sa mtasaw zik na silung. nanu aki ta skayal cikay llyung Pyasan qani.nanu kwara llamu na qulih nyux mqyanux te sqani. qulih balay qani ungt qu piyang lalu nya sraral ga si nha say phimuq tapung, ini kiyan mkux ru mokan rema maki lalu nya, ana ga ya qani qu tre'un maniq na Tayal ru blaq balay niqun , yasa qu son nha qulih balay la. kahul kya qu lalu qani, kruma ga qulih Tayal son nha uzi. . qryuxan na qulih balay ga kya yal na rapa qba kinhopa nya, maki uzi si p'anak hopa, ktu nya ga plqwi, te turu hiya ga mhebung ru mtasiq cikay. tngawan abaw 'bagan lga mbazing ru m'uyuk. llyung yatux beh kraya gogan qasa qu piyux balay, ru maki sa qara ggong uzi, smoya maki sa mtasaw na qsya ru mtrayas, yamux qu piyang qnaniq nya ru kwi maki sa qsya uzi qu niqun nya. . sopaq; Ktapaq sopaq qani ga cipok ru tapaq ktu nya, nanu yasa sopaq nyux san ga tepok muciy qu imi nya. baha hmswa mtapaq baq trngil tunux wiwal abaw mtapaq trngil sa babaw tunux, yasa qu son nha sopaq smlalu la. kya qutux qu lawa ngaqa son nha uzi, ini piyang kpiyux, galun ga mngaqa nqwaq nya, baha hmswa maki squ ska qsya ru galun mwah mhtuw m'ma ru ml'ax lga ungat suna nya la, yasa qu lawa ngaqa son nha. 石貼仔的腹部平坦,sopaq lawa ngaqa , . sopaq qani hiya ga minnanak na qulih, hi nya ga yan cyugal hkuy, ktu nya ga mtapaq piyux balay kryanan nya,ru cipoq balay qu gyus nya qtaqun nha, mbazing m'uyuk sa tngawan aring 'bagan. smoya tpaq sa btunux ru maki sa bsbas na qsya', yamux ru kwi nniqun nha. . mkux mkux qani hiya ga ini niqiy bazing nya, nanu i niqun su bazing nya lga snquy, nanu sa sinquy qu Tayal lga mnkux la, wiwal snkux inlungan na squliq mha. kruma ga sin nha say mha "aw ini natuk na mqu hazi swa snquy niqun." raral mga maniq bazing mkux qu qutux squliq ru sinqyan ana ga ini nya snhiy mha: "kya maku wal tqehun maniq baha balay snquy qu bazing mkux qani la!" mha, maniq lozi ru sinqyan lozi, yasa qu baqun nya balay la! "talagay iyat ubuy niqun qu bazing mkux qani koxun balay wah!" nanu kahul kya qu mkux qani. mkux qani ga cipok nqwaq nya, bazing nya ga ana su thkun ga ini hoqil yasa si kteloq kryax son nha. . mkux ga mtumaw cikay inkyasan nya, m'abox ru bangan pitu qalux na patas. mbazing m'uyuk sa tngawan aring 'bagan, smoya maki sa mtrayas ini ga zzik ru mtasaw na qsya', cingay llamu niqun nya. . qbabang bangus ga maki qu san mha qbabang. qbabang hiya ga ini kpiyux, qbangun hi nya ru si p'anak hopa, yasa qu son nha qbabang. qryuyux ru tapaq cikay qu hi nya, hopa qu tunux nya ru baq balay mstopaw sa babaw qsya. maki sa ska ini ga te kyahu cikay ru shway cikay na llyung.trang uyuk ga maniq squ yamux, hopa hazi lga maniq squ kwi ru uyuk na qulih bzinah ka uyuk kbolung. . mokan qulih mokan qani ga zihung balay galun, babaw na sbehuy hmor ga musa skari ini ga psabu, yasa qu galan cikay. mtumaw cikay hi nya ru mtapaq ngungu nya, tunux nya ga ki' an qzi ru ngurus nya,ru ungat pali nya, nanu hyuci balay trngan hi nya, maki te ska ru yatux hazi na llyung, ru mbazing sa tngawan abaw aring 'bagan. pnetan ga shwih nya tunux nya, ana nya ngungu uzi ga lokah balay mtboyak ru kyapun ta ga hmop qba qzi nya, siki pinbaqan balay. qlyan ga mhngaw te zik btunux, mhngan lga mhtuw mkangi niqun, uyuk qulih ru kwi spyangun nya maniq. . msun msun hiya ga hopa hi nya, hopa balay ga yan qutux qba na squliq kinqruyux nya. ru l'ngux cikay nqwaq nya, ru ini kpiyux uzi. piyux qaraw nya ru thkun ga hnuk hi nya, nanu ini nha pyangiy smoya maniq. swa nha san msun smlalu ga, ciriq nep ga s'su nya zik btunux qu tunux nya, ru pksun kya, gihung balay sklgan, nanu san nha sqani smlalu la. msun? pksun"卡" . msun hiya ga plqwi cikay hi nya, ru turu nya ga mtasiq cikay, ktu nya hiya ga plqwi. piyux qaraw nya ru yasa qu smoya maki sa tora, ru labang zzik na bsilung, trang hopa qwalax ru mtang qu qsya lga, mhtuw hkangi squ nniqun, kwi bolung masut qu nniqun nha. Tayal hiya ga skalay nha tmmyan baha mswa syun stmmyan lga hnut qu qaraw nya la. . sruyu hi na sruyu ga mtapaq ru qruyux cikay,hopa hazi qu nqwaq nya ru cipok qu roziq nya maki sa babaw tunux nya,ktu nya ga plquy ru te turu hiya ga m'aboh cikay.smoya maki sa ska na llyung ru uyuk na qulih qu nniqun nha. sruyu ga mtnaq sopa,ktu nya ga stpak nya sa btunux uzi.kwara qqulih ga baq lmosay, sruyu ga tpak sa btunux ini pzwi. kwi ru yamux qu niqun nha, sraral ga cingay balay ha,misuw lga ini kpiyux la. ayus ayus hiya ga siy kmwa yan tlaqiy ana ga cipok ru khi cikay, ungat qu pali ru ngurus nya, cipoq gyus nya, nanu ini nha sgyusi, yasa qu siy nha say kya smlalu la. ayus ga maki sa slaq kmihuy bling, maki qu bling nya lga maki kya la. miyan hazi tlaqiy inkyasan nya, cipok hi nya hiya, yan nqu khoryu uzi. ita Pyasan hiya ga sazing qu lamu nya, qutux ga yan mhehung, qutux ga mtnaq hazi mokan. Kmukan hiya ga pgluw nha iyu plnguw, ita Tayal ga thkun nha ayang ru qrupan nha maki maqaw ga syun nha maqaw uzi blaq balay niqun. . tlaqiy tlaqiy qani hiya ga mqalux ru mhebung turu nya ptasan qalux, ktu nya ga plqwi. maki sa zik btunux, qlyan ga tlqing, mhngan lga mhtuw hkangi nniqun, maniq qulih kbolung, kagang, ini hmut mshriq kni'an nya, tlaqiy ga ubuy nqu yaba na qulih, ini hmciy magal, ptlun magal ga, si mlux mha: "ta saku balay qoyat". !". tlaqiy hiya ga sazing lamu nya, qutux ga qroyux, qutux ga r'tung cikay ru qthuy, r'tung qasa ga mhmut balay kyapun ga baq kmat, hopa nya balay ga hminas pusal tncing, tlaqiy qani ga loman son nha uzi, baha mswa niqun nya kwara qulih. loman . ini hmciy mita tlaqiy qani, trang musa mu qulih qu tayal ktan nha maki tlaqiy cyux sa zik btunux ga, si nha lxan kya ha, mwah ngasal lga kbalay bbu' nha tlaqiy "papak pariq", nanu kinsuxan nya lga san nha mu la. papak pariq〉,隔天就去把牠射回來. khoryu ungat slaq raral ga ini nglung maniq khoryuw qu Tayal,baha hmswa hyuci trusun na Tayal,si tehuk mbkal ka kmukan lga,yasa maniq uziy qu tayal la. . ini baqiy iyan kmiyap khoryu qani,nanu tban nha, 'bagan trang masuq muya smi qsya slaq lga, yasa qu tban nha la. ayang tuba qani qu spqsya nha ska slaq, mqalu qu khoryuw lga, san nha mamu la. . qmisan mzwi ska slaq laqi ga, hakun nha tunux pagay, maki qu bling khoryuw lga, baqun sa nyux ki'an khoryuw, khuyan qu bling qasa lga 'lwan qu khoryuw. zik na ptahuk khoryuw ga si ki s'buw qsya qutux mhngan phtuw uraw nya, kinsuxan nya lga yasa qu thkun nha la. . kbolung kbolung ga slwan balay mita maki sa gong, llyung ga maki uzi, ana ga zihung kyapung. Tayal raral kmiyap kbolung ga qlihan nha ru smi sruyu, qsahuy sruyu ga sqrgan nha masut. . kagang kagan maki sa llyung ggong ga piyux lamu nya, mzi'a nqu kagang ngurus ga piyux balay. aring kblayun sin'utan qsay Sekimong lga ini ktay la. aring 'bagan ga m'uyuk sa hbwanan bsilung ru prkyas mwah llyung. trang mtzyu mpitu byacing lga mrkyas hopa la, ktan ta maki sa syaw na llyung ru ggong. 'bagan magap msbisuw lga mkaraw mhtuw sa ggong, nanu Tayal ga san nha kmiyap ru smi sruyu. baha hmswa llyung misuw qani ga nyux kblayun sin'utan qsya kwara ru m'uraw uziy qu qsya pnosa, misuw qani lga wiway squ llyung na Klesan Karing Tayto maki cikay la. . maki uzi qu son nha kagang raka mtalah hi nya, kyapun ga baq traka qu kakay nya, yasa qu "raka" son nha smlalu. qutux uzi ga kagang qpuri son nha, mtalah uziy qu hi nya, cipok balay, yan qpuri kincipok. yasa qu sllwan nha maha kagang qpuri. qutux uziy ga maki sa syaw gong ru qnahi yan mtasiq ru mqalux hi nya, baha hmswa si ryax maki sa babaw hiyal ru qnahi, yasa san Tayal mha "kagang tkari". kryax ga baha ini kaki sa zik gong, trang magap msbisuw lga mwah tkari sa babaw hiyal ka qnahi la. kagang kari qani ga ini niqiy na Tayal. ,故以raka . ksipa ksipa ga mtapak qu hi nya ru mhnuk kulu nya, mhmut balay ru kmat squliq, kmat lga ini alax, siki syun ta ska qsya ga yasa qu s'alax nya. ini hmci mita, misuw qani ga qyatan nha sa pitung. . krakus ita ka Pyasan ga cingay balay lamu na krakus qani , kya lingay na mpusal msyaw qu lamu nya. swa piyux lamu nya ga iyat nqu cinhiyal nanak piyux qu kahul te binah na krakus uziy. ini aki sa yatux, maki sa te kyahu lingay na sin'utan qsya, mzi'a na Zihing ka cyux kblayun qhut bnaqiy qasa ga maki qu krakus nya. inkyasan na krakus ga mtnaq cikay kwara, skahul ta tunux kulu nya ru ktu patas biru nya mita lga baqun ta la. cinhiyal na krakus son nha ma "krakus mqu" ga, maki sa qsya ru babaw rhiyal, piyux qu maki sa babaw rhiyal hiya. nanu siki smi ta waya na qoli ru sqrgan nha qulih, smok lga mwah maniq yasa qu thzyayan kmiyap. sraral uzi ga hmit biran qu krakus qani, kmukan ga yani qu galan nha pila. Tayal ga musa kmiyap uzi ru niqun nha, krakus qani ga thkun qsya kilux lga ms'agal kulu nya la, hi nya qu ksosan nha ini ga thkun nha ayang. .</FORM>
        <FORM kindOf="standard">== qolih == 作者:素伊多夕&amp;林純桂&amp;方瑞玉 Tayal sraral ga gmlow syaw na llyong ini ga syaw na gong 'san nha maki. tngasal ga ini kaki syaw balay na llyong mosa hkangi b'nox ro msrapa na rhiyal ro r'orow ki'an qsya. ini nbah shriq gong ro llyong mqyanox qo Tayal, ita Tayal ga baq balay tmqolih, kmiyap kagang ro bolong, mosa moya qolih bih qwang na gong, skita nha kinhoyaw na qolih ro smqon mosa tmoba qolih. Tayal nyox maki Pyasan qani ga, qolih balay mkox ro tlaqiy, cingay qo llahoy na qolih ggalan nha. kwara ka qqolih nyox mqyanox ska qsya qani ga baq gmwayaw ki'an nha nanak, qolih balay ga maki sa ini k'oraw na qsya bsbas ro 'twan btonox, mkox hiya ga maki sa mtasaw zik na silong. nano aki ta skayal cikay llyong Pyasan qani.nano kwara llamo na qolih nyox mqyanox te sqani. qolih balay qani ongt qo piyang lalo nya sraral ga si nha say phimoq tapong, ini kiyan mkox ro mokan rema maki lalo nya, ana ga ya qani qo tre'on maniq na Tayal ro blaq balay niqon , yasa qo son nha qolih balay la. kahol kya qo lalo qani, kroma ga qolih Tayal son nha ozi. . qryoxan na qolih balay ga kya yal na rapa qba kinhopa nya, maki ozi si p'anak hopa, kto nya ga plqwi, te toro hiya ga mhebong ro mtasiq cikay. tngawan abaw 'bagan lga mbazing ro m'oyok. llyong yatox beh kraya gogan qasa qo piyox balay, ro maki sa qara ggong ozi, smoya maki sa mtasaw na qsya ro mtrayas, yamox qo piyang qnaniq nya ro kwi maki sa qsya ozi qo niqon nya. . sopaq; Ktapaq sopaq qani ga cipok ro tapaq kto nya, nano yasa sopaq nyox san ga tepok mociy qo imi nya. baha hmswa mtapaq baq trngil tonox wiwal abaw mtapaq trngil sa babaw tonox, yasa qo son nha sopaq smlalo la. kya qotox qo lawa ngaqa son nha ozi, ini piyang kpiyox, galon ga mngaqa nqwaq nya, baha hmswa maki sqo ska qsya ro galon mwah mhtow m'ma ro ml'ax lga ongat sona nya la, yasa qo lawa ngaqa son nha. 石貼仔的腹部平坦,sopaq lawa ngaqa , . sopaq qani hiya ga minnanak na qolih, hi nya ga yan cyogal hkoy, kto nya ga mtapaq piyox balay kryanan nya,ro cipoq balay qo gyos nya qtaqon nha, mbazing m'oyok sa tngawan aring 'bagan. smoya tpaq sa btonox ro maki sa bsbas na qsya', yamox ro kwi nniqon nha. . mkox mkox qani hiya ga ini niqiy bazing nya, nano i niqon so bazing nya lga snqoy, nano sa sinqoy qo Tayal lga mnkox la, wiwal snkox inlongan na sqoliq mha. kroma ga sin nha say mha "aw ini natok na mqo hazi swa snqoy niqon." raral mga maniq bazing mkox qo qotox sqoliq ro sinqyan ana ga ini nya snhiy mha: "kya mako wal tqehon maniq baha balay snqoy qo bazing mkox qani la!" mha, maniq lozi ro sinqyan lozi, yasa qo baqon nya balay la! "talagay iyat oboy niqon qo bazing mkox qani koxon balay wah!" nano kahol kya qo mkox qani. mkox qani ga cipok nqwaq nya, bazing nya ga ana so thkon ga ini hoqil yasa si kteloq kryax son nha. . mkox ga mtomaw cikay inkyasan nya, m'abox ro bangan pito qalox na patas. mbazing m'oyok sa tngawan aring 'bagan, smoya maki sa mtrayas ini ga zzik ro mtasaw na qsya', cingay llamo niqon nya. . qbabang bangos ga maki qo san mha qbabang. qbabang hiya ga ini kpiyox, qbangon hi nya ro si p'anak hopa, yasa qo son nha qbabang. qryoyox ro tapaq cikay qo hi nya, hopa qo tonox nya ro baq balay mstopaw sa babaw qsya. maki sa ska ini ga te kyaho cikay ro shway cikay na llyong.trang oyok ga maniq sqo yamox, hopa hazi lga maniq sqo kwi ro oyok na qolih bzinah ka oyok kbolong. . mokan qolih mokan qani ga zihong balay galon, babaw na sbehoy hmor ga mosa skari ini ga psabo, yasa qo galan cikay. mtomaw cikay hi nya ro mtapaq ngongo nya, tonox nya ga ki' an qzi ro ngoros nya,ro ongat pali nya, nano hyoci balay trngan hi nya, maki te ska ro yatox hazi na llyong, ro mbazing sa tngawan abaw aring 'bagan. pnetan ga shwih nya tonox nya, ana nya ngongo ozi ga lokah balay mtboyak ro kyapon ta ga hmop qba qzi nya, siki pinbaqan balay. qlyan ga mhngaw te zik btonox, mhngan lga mhtow mkangi niqon, oyok qolih ro kwi spyangon nya maniq. . mson mson hiya ga hopa hi nya, hopa balay ga yan qotox qba na sqoliq kinqroyox nya. ro l'ngox cikay nqwaq nya, ro ini kpiyox ozi. piyox qaraw nya ro thkon ga hnok hi nya, nano ini nha pyangiy smoya maniq. swa nha san mson smlalo ga, ciriq nep ga s'so nya zik btonox qo tonox nya, ro pkson kya, gihong balay sklgan, nano san nha sqani smlalo la. mson? pkson"卡" . mson hiya ga plqwi cikay hi nya, ro toro nya ga mtasiq cikay, kto nya hiya ga plqwi. piyox qaraw nya ro yasa qo smoya maki sa tora, ro labang zzik na bsilong, trang hopa qwalax ro mtang qo qsya lga, mhtow hkangi sqo nniqon, kwi bolong masot qo nniqon nha. Tayal hiya ga skalay nha tmmyan baha mswa syon stmmyan lga hnot qo qaraw nya la. . sroyo hi na sroyo ga mtapaq ro qroyox cikay,hopa hazi qo nqwaq nya ro cipok qo roziq nya maki sa babaw tonox nya,kto nya ga plqoy ro te toro hiya ga m'aboh cikay.smoya maki sa ska na llyong ro oyok na qolih qo nniqon nha. sroyo ga mtnaq sopa,kto nya ga stpak nya sa btonox ozi.kwara qqolih ga baq lmosay, sroyo ga tpak sa btonox ini pzwi. kwi ro yamox qo niqon nha, sraral ga cingay balay ha,misow lga ini kpiyox la. ayos ayos hiya ga siy kmwa yan tlaqiy ana ga cipok ro khi cikay, ongat qo pali ro ngoros nya, cipoq gyos nya, nano ini nha sgyosi, yasa qo siy nha say kya smlalo la. ayos ga maki sa slaq kmihoy bling, maki qo bling nya lga maki kya la. miyan hazi tlaqiy inkyasan nya, cipok hi nya hiya, yan nqo khoryo ozi. ita Pyasan hiya ga sazing qo lamo nya, qotox ga yan mhehong, qotox ga mtnaq hazi mokan. Kmokan hiya ga pglow nha iyo plngow, ita Tayal ga thkon nha ayang ro qropan nha maki maqaw ga syon nha maqaw ozi blaq balay niqon. . tlaqiy tlaqiy qani hiya ga mqalox ro mhebong toro nya ptasan qalox, kto nya ga plqwi. maki sa zik btonox, qlyan ga tlqing, mhngan lga mhtow hkangi nniqon, maniq qolih kbolong, kagang, ini hmot mshriq kni'an nya, tlaqiy ga oboy nqo yaba na qolih, ini hmciy magal, ptlon magal ga, si mlox mha: "ta sako balay qoyat". !". tlaqiy hiya ga sazing lamo nya, qotox ga qroyox, qotox ga r'tong cikay ro qthoy, r'tong qasa ga mhmot balay kyapon ga baq kmat, hopa nya balay ga hminas posal tncing, tlaqiy qani ga loman son nha ozi, baha mswa niqon nya kwara qolih. loman . ini hmciy mita tlaqiy qani, trang mosa mo qolih qo tayal ktan nha maki tlaqiy cyox sa zik btonox ga, si nha lxan kya ha, mwah ngasal lga kbalay bbo' nha tlaqiy "papak pariq", nano kinsoxan nya lga san nha mo la. papak pariq〉,隔天就去把牠射回來. khoryo ongat slaq raral ga ini nglong maniq khoryow qo Tayal,baha hmswa hyoci troson na Tayal,si tehok mbkal ka kmokan lga,yasa maniq oziy qo tayal la. . ini baqiy iyan kmiyap khoryo qani,nano tban nha, 'bagan trang masoq moya smi qsya slaq lga, yasa qo tban nha la. ayang toba qani qo spqsya nha ska slaq, mqalo qo khoryow lga, san nha mamo la. . qmisan mzwi ska slaq laqi ga, hakon nha tonox pagay, maki qo bling khoryow lga, baqon sa nyox ki'an khoryow, khoyan qo bling qasa lga 'lwan qo khoryow. zik na ptahok khoryow ga si ki s'bow qsya qotox mhngan phtow oraw nya, kinsoxan nya lga yasa qo thkon nha la. . kbolong kbolong ga slwan balay mita maki sa gong, llyong ga maki ozi, ana ga zihong kyapong. Tayal raral kmiyap kbolong ga qlihan nha ro smi sroyo, qsahoy sroyo ga sqrgan nha masot. . kagang kagan maki sa llyong ggong ga piyox lamo nya, mzi'a nqo kagang ngoros ga piyox balay. aring kblayon sin'otan qsay Sekimong lga ini ktay la. aring 'bagan ga m'oyok sa hbwanan bsilong ro prkyas mwah llyong. trang mtzyo mpito byacing lga mrkyas hopa la, ktan ta maki sa syaw na llyong ro ggong. 'bagan magap msbisow lga mkaraw mhtow sa ggong, nano Tayal ga san nha kmiyap ro smi sroyo. baha hmswa llyong misow qani ga nyox kblayon sin'otan qsya kwara ro m'oraw oziy qo qsya pnosa, misow qani lga wiway sqo llyong na Klesan Karing Tayto maki cikay la. . maki ozi qo son nha kagang raka mtalah hi nya, kyapon ga baq traka qo kakay nya, yasa qo "raka" son nha smlalo. qotox ozi ga kagang qpori son nha, mtalah oziy qo hi nya, cipok balay, yan qpori kincipok. yasa qo sllwan nha maha kagang qpori. qotox oziy ga maki sa syaw gong ro qnahi yan mtasiq ro mqalox hi nya, baha hmswa si ryax maki sa babaw hiyal ro qnahi, yasa san Tayal mha "kagang tkari". kryax ga baha ini kaki sa zik gong, trang magap msbisow lga mwah tkari sa babaw hiyal ka qnahi la. kagang kari qani ga ini niqiy na Tayal. ,故以raka . ksipa ksipa ga mtapak qo hi nya ro mhnok kolo nya, mhmot balay ro kmat sqoliq, kmat lga ini alax, siki syon ta ska qsya ga yasa qo s'alax nya. ini hmci mita, misow qani ga qyatan nha sa pitong. . krakos ita ka Pyasan ga cingay balay lamo na krakos qani , kya lingay na mposal msyaw qo lamo nya. swa piyox lamo nya ga iyat nqo cinhiyal nanak piyox qo kahol te binah na krakos oziy. ini aki sa yatox, maki sa te kyaho lingay na sin'otan qsya, mzi'a na Zihing ka cyox kblayon qhot bnaqiy qasa ga maki qo krakos nya. inkyasan na krakos ga mtnaq cikay kwara, skahol ta tonox kolo nya ro kto patas biro nya mita lga baqon ta la. cinhiyal na krakos son nha ma "krakos mqo" ga, maki sa qsya ro babaw rhiyal, piyox qo maki sa babaw rhiyal hiya. nano siki smi ta waya na qoli ro sqrgan nha qolih, smok lga mwah maniq yasa qo thzyayan kmiyap. sraral ozi ga hmit biran qo krakos qani, kmokan ga yani qo galan nha pila. Tayal ga mosa kmiyap ozi ro niqon nha, krakos qani ga thkon qsya kilox lga ms'agal kolo nya la, hi nya qo ksosan nha ini ga thkon nha ayang. .</FORM>
    </S>
</TEXT>