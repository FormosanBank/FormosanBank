<?xml version="1.0" ?>
<TEXT id="Wiki_Atayal_byacing" xml:lang="pwn" source="Paiwan Wikipedia, article: byacing" copyright="CC BY-SA" citation="byacing. (2024, December 07). In Wikipedia [Paiwan]. https://pwn.wikipedia.org/wiki/byacing" BibTeX_citation="@misc{Wiki_pwn_byacing, title = byacing, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/byacing} }">
    <S id="0">
        <FORM kindOf="original">byacing hya' ga yasa qu sspngan sa ryax na nbkis 'tayal sraral. spngan ryax na Tayal hya' ga cyugal qu kkyalan na Tayal hya, qutux ga nanu' qu hmbku' byacing sawn naha', qutux ga mtbalay byacing sawn naha', ru yaqu mpuzyut byacing sawn naha' la. nanu' qu sawn maha hmbku' byacing hya' ga, aring squ m'uzyut byacing hru, min'aring hmbku' qu byacing lga, ysa qu sawn maha hmbku' byacing. aring sa hmbku' byacing ru tayhuk sa mtbalay byacing ga, yasa qu mrkyas byacing sawn naha', ru mngaygyut krahu' qu byacing lga, yasa qu sawn naha' zik na ptbalay byacing sawn naha' la. tayhuk squ ptumaw byacing lga, yasa qu sawn naha' mtbalay byacing la. nanu' qu sawn maha mtbalay byacing hya' ga, mtumaw balay ru mtblaq balay qu skusa naha' maha mtbalay qani hya'. nanu' aring squ mtbalay byacing ru mngaygyut mqlih qu byacing lga, yasa qu sawn naha' mqlih byacing la, ru tayhuk squ msinrawng qu byacing lga, yasa qu sawn naha' msinrawngan qu byacing sawn naha' la. nanu' aring squ msinrawngan byacing ru tayhuk balay sa mskawngat qu byacing lga, yasa qu sawn naha' mpuyut byacing la. pinqzyuwan kinbkaysan sa zyuwaw na byacing nanu' qu byacing qani ga, kya qutux pinqzyuwan na kinbkaysan sraral. sraral balay hga, minsazing qu wagi' niya' hma, nanu' qu sazing wagi' qasa mga, msaysyuw mhtuw krayryax mru, yasa siy qqlyan krayryax, ungat qu mlhngan niya' ma, maymaw ini' bqbaqiy kwara' na 'tayal maha knwan qu 'abi', knwan qu pptzyuwaw, maymaw mawzyay kwara' qu squliq maki' cinbwanan qani ma, nanu' ana ka qqhuniq ru kk'man uziy lga, yasa siy 'ngaygyut mkzyay lru, ini' 'rkyas kwara' qu pinbahuw na 'tayal la. sawn kasa lga mkayal kwara' qu 'tayal maha ssawn ta' nanu lga musa' mgblaq qu qnqyanux ta' la maha mkal, ru siy kayal qutux qu nbkis naha' maha "twanay ta' sa lawkah balay na mrkyas musa' smbu' sa qutux wagi', kuna yasa la musa' blaq hazi' qnqyanux ta'" maha ru, wzyagan naha' cyugal maymaw mtbalay la inrkyasan na mrkyas mlikuy musa' smbu' sa wagi' qasa ma, nanu' musa' balay qu cyugal hi' mrkyas qasa ma, a pira' kawas lga, 'nyal mbzinah lqu cyugal hi' qasa lma, ga ta qu 'nyal qasa lmga, nyuw maymaw mbukut ru nyuw hmawku' lmru, nyuw maymaw plquy' kwara' saynunux naha' uzi lma, nanu' kmal maha "talagay kintwahiq iyal balay, ini' sami nangi' tayhuk na' ga ini' sami thuzyay mhkangi' la." maha kmayal ma. nanu yasa qu wzyagan naha' lawziy cyugal hi' mrkyas lawziy ma. taqu cyugal hi' qasa mga, siy p'ay'aras qutux hbku' laqi' rasun naha' ma, ru maras bway na yutak niqun naha' tuqiy mru, ki'an naha' pbuling syaw tqtuqiy qu qpuri' na yutak, gi kuna hmbku' babaw niya' ga, aki' naha' niqun mwah mru, aki' naha' siy glgiy qu qbuci' na yutak mwah qalang naha' lawziy ma. nanu' yasa wayal lmruw ini' baqiy ki'a pira' kawas pinhknyan naha' lmga, wal siy huqil na pinhkangi' naha' qu minpanga' hbku' ka cyugal mrkyas qasa lru, nyuw m'mrkyas na mrayrhuw na mlikuy kwara' uziy qu pnanga' naha' ka hbku' qasa uziy lma, nanu' laha' qu smzyunaw sa cyugal hi' minpanga' laha' ka mmawsa' smbu' sa wagi' qasa ma. nanu' yasa siy usa' usa' ruw si kta tayhuk balay squ sawn nbkis tayal maha syaw balay na rhzyal ma, tayhuk kya lmga, pzyux qu bbtunux ka ttlqingan naha' ma, syaw nqu bbtunux qasa mga, yasa wal maymaw ks'zyutan mita' kin zzik balay rngu' ms'ubah tayax qasa ma, nanu' inblayqun naha' kmagaw qu qqbzyangan naha' mru, musa' mskmi' cikay mhngaw na bbu' naha' wagi' iy mhtuw qu wagi' ma. sawn kasa balay min'aring tlapaw qu kayal lga, mttuliq kwara' naha' lru musa' nama' qmbuzyang mnaga' 'uwah na wagi' la, nanu' mn_gaygyut plquy' qu puqing na kayal, ru mn_gaygyut smyax qu kayal uziy, sawn kasa lga, nyux balay mhtuw qu tunux na wagi' la, nanu' squ mhtuw wagi' qasa lmga, nyux siy suling balay rawziq kinsmyax ma! baliy naha' baqun balay lmping pinturing lmgiy maymaw ini' ptgyah balay rawziq rngu' niya' smyax mruw! nanu' qu maki' balay tay glaing qasa hya' mga, siy niya' qmlan squ nyux siy balay suling qasa qu pnayluq niya' mru, "lat!" maha qu bhuniq niya' qasa lmga, tnaq mnaga' sa hngzyang na bun qu wagi' qasa ru ini' si pgyay hiya' ma, ga taqu bays niya' ka sazing hi' qasa hya' lmga, ini' naga' laha' mruw wal siy ihi' pgyay squ tlqingan naha' ka btunux qasa laha' hya' ma, sawn kasa lmga, "pawk!" maha balay cyuw smbu' lqu pnayluq nqu smnbu' qasa lma, siy kta qu "was~!" maha rmpus lqu ramu' na wagi' lma, siy kta qu nyuw balay siy 'pux qu ramu' niya' qasa lma, nanu' kya qu wal niya' rpsan mga, wal maymaw siy ptkalux kwara' ma, nanu' qu smnbu' qasa ka tnaq mnaga' mung sa hngzyang na bun qu wagi' qasa mga, nanu' wayal siy ptkalux na rpsan na ramu' wagi' lma, ru wal si huqil kya hiya' lma, kya qu wayal pkrpus tay babaw kayal hya' lmga, wayal m'bzngah qasa hya' lma, ruw nanu' qu wal bun ka byacing qasa hya' lmga, ini' ksyax iyal lmruw, nanu' yasa qu nyuw ta' ktan ka ini' ksyax iyal ka byacing qasa lma. nanu' balay mwah lqu sazing hi' qasa lmga, yasa siy gluw sa pinmuhi' naha' yutak lmruw, yasa siy qqaniq bway na yutak mwah lruw, tayhuk balay squ qalang naha' lawziy lma. nanu' mwah qalang lmga, ungat ana qutux hi' baq laha' ma, nanu' skayal naha' sa gluw qalang naha' maha "nanu' sami qu tnu' mamu' musa' smbu' sa wagi' qasa." lmga, nanak yaqu mnttnaq ki laha' ka maymaw mbukut rngu' nbkis na squliq qu baq cikay sa laha' qasa ma. anu' aring squ wal naha' bun qutux wagi' lga, kya lqu qlyan squ mlhngan la, ruw blaq kwara' uziy qu pinbahuw kwara' na 'tayal lmruw blaq uziy qaxan naha' uziy lma.</FORM>
        <FORM kindOf="standard">byacing hya' ga yasa qo sspngan sa ryax na nbkis 'tayal sraral. spngan ryax na Tayal hya' ga cyogal qo kkyalan na Tayal hya, qotox ga nano' qo hmbko' byacing sawn naha', qotox ga mtbalay byacing sawn naha', ro yaqo mpozyot byacing sawn naha' la. nano' qo sawn maha hmbko' byacing hya' ga, aring sqo m'ozyot byacing hro, min'aring hmbko' qo byacing lga, ysa qo sawn maha hmbko' byacing. aring sa hmbko' byacing ro tayhok sa mtbalay byacing ga, yasa qo mrkyas byacing sawn naha', ro mngaygyot kraho' qo byacing lga, yasa qo sawn naha' zik na ptbalay byacing sawn naha' la. tayhok sqo ptomaw byacing lga, yasa qo sawn naha' mtbalay byacing la. nano' qo sawn maha mtbalay byacing hya' ga, mtomaw balay ro mtblaq balay qo skosa naha' maha mtbalay qani hya'. nano' aring sqo mtbalay byacing ro mngaygyot mqlih qo byacing lga, yasa qo sawn naha' mqlih byacing la, ro tayhok sqo msinrawng qo byacing lga, yasa qo sawn naha' msinrawngan qo byacing sawn naha' la. nano' aring sqo msinrawngan byacing ro tayhok balay sa mskawngat qo byacing lga, yasa qo sawn naha' mpoyot byacing la. pinqzyowan kinbkaysan sa zyowaw na byacing nano' qo byacing qani ga, kya qotox pinqzyowan na kinbkaysan sraral. sraral balay hga, minsazing qo wagi' niya' hma, nano' qo sazing wagi' qasa mga, msaysyow mhtow krayryax mro, yasa siy qqlyan krayryax, ongat qo mlhngan niya' ma, maymaw ini' bqbaqiy kwara' na 'tayal maha knwan qo 'abi', knwan qo pptzyowaw, maymaw mawzyay kwara' qo sqoliq maki' cinbwanan qani ma, nano' ana ka qqhoniq ro kk'man oziy lga, yasa siy 'ngaygyot mkzyay lro, ini' 'rkyas kwara' qo pinbahow na 'tayal la. sawn kasa lga mkayal kwara' qo 'tayal maha ssawn ta' nano lga mosa' mgblaq qo qnqyanox ta' la maha mkal, ro siy kayal qotox qo nbkis naha' maha "twanay ta' sa lawkah balay na mrkyas mosa' smbo' sa qotox wagi', kona yasa la mosa' blaq hazi' qnqyanox ta'" maha ro, wzyagan naha' cyogal maymaw mtbalay la inrkyasan na mrkyas mlikoy mosa' smbo' sa wagi' qasa ma, nano' mosa' balay qo cyogal hi' mrkyas qasa ma, a pira' kawas lga, 'nyal mbzinah lqo cyogal hi' qasa lma, ga ta qo 'nyal qasa lmga, nyow maymaw mbokot ro nyow hmawko' lmro, nyow maymaw plqoy' kwara' saynonox naha' ozi lma, nano' kmal maha "talagay kintwahiq iyal balay, ini' sami nangi' tayhok na' ga ini' sami thozyay mhkangi' la." maha kmayal ma. nano yasa qo wzyagan naha' lawziy cyogal hi' mrkyas lawziy ma. taqo cyogal hi' qasa mga, siy p'ay'aras qotox hbko' laqi' rason naha' ma, ro maras bway na yotak niqon naha' toqiy mro, ki'an naha' pboling syaw tqtoqiy qo qpori' na yotak, gi kona hmbko' babaw niya' ga, aki' naha' niqon mwah mro, aki' naha' siy glgiy qo qboci' na yotak mwah qalang naha' lawziy ma. nano' yasa wayal lmrow ini' baqiy ki'a pira' kawas pinhknyan naha' lmga, wal siy hoqil na pinhkangi' naha' qo minpanga' hbko' ka cyogal mrkyas qasa lro, nyow m'mrkyas na mrayrhow na mlikoy kwara' oziy qo pnanga' naha' ka hbko' qasa oziy lma, nano' laha' qo smzyonaw sa cyogal hi' minpanga' laha' ka mmawsa' smbo' sa wagi' qasa ma. nano' yasa siy osa' osa' row si kta tayhok balay sqo sawn nbkis tayal maha syaw balay na rhzyal ma, tayhok kya lmga, pzyox qo bbtonox ka ttlqingan naha' ma, syaw nqo bbtonox qasa mga, yasa wal maymaw ks'zyotan mita' kin zzik balay rngo' ms'obah tayax qasa ma, nano' inblayqon naha' kmagaw qo qqbzyangan naha' mro, mosa' mskmi' cikay mhngaw na bbo' naha' wagi' iy mhtow qo wagi' ma. sawn kasa balay min'aring tlapaw qo kayal lga, mttoliq kwara' naha' lro mosa' nama' qmbozyang mnaga' 'owah na wagi' la, nano' mn_gaygyot plqoy' qo poqing na kayal, ro mn_gaygyot smyax qo kayal oziy, sawn kasa lga, nyox balay mhtow qo tonox na wagi' la, nano' sqo mhtow wagi' qasa lmga, nyox siy soling balay rawziq kinsmyax ma! baliy naha' baqon balay lmping pintoring lmgiy maymaw ini' ptgyah balay rawziq rngo' niya' smyax mrow! nano' qo maki' balay tay glaing qasa hya' mga, siy niya' qmlan sqo nyox siy balay soling qasa qo pnayloq niya' mro, "lat!" maha qo bhoniq niya' qasa lmga, tnaq mnaga' sa hngzyang na bon qo wagi' qasa ro ini' si pgyay hiya' ma, ga taqo bays niya' ka sazing hi' qasa hya' lmga, ini' naga' laha' mrow wal siy ihi' pgyay sqo tlqingan naha' ka btonox qasa laha' hya' ma, sawn kasa lmga, "pawk!" maha balay cyow smbo' lqo pnayloq nqo smnbo' qasa lma, siy kta qo "was~!" maha rmpos lqo ramo' na wagi' lma, siy kta qo nyow balay siy 'pox qo ramo' niya' qasa lma, nano' kya qo wal niya' rpsan mga, wal maymaw siy ptkalox kwara' ma, nano' qo smnbo' qasa ka tnaq mnaga' mong sa hngzyang na bon qo wagi' qasa mga, nano' wayal siy ptkalox na rpsan na ramo' wagi' lma, ro wal si hoqil kya hiya' lma, kya qo wayal pkrpos tay babaw kayal hya' lmga, wayal m'bzngah qasa hya' lma, row nano' qo wal bon ka byacing qasa hya' lmga, ini' ksyax iyal lmrow, nano' yasa qo nyow ta' ktan ka ini' ksyax iyal ka byacing qasa lma. nano' balay mwah lqo sazing hi' qasa lmga, yasa siy glow sa pinmohi' naha' yotak lmrow, yasa siy qqaniq bway na yotak mwah lrow, tayhok balay sqo qalang naha' lawziy lma. nano' mwah qalang lmga, ongat ana qotox hi' baq laha' ma, nano' skayal naha' sa glow qalang naha' maha "nano' sami qo tno' mamo' mosa' smbo' sa wagi' qasa." lmga, nanak yaqo mnttnaq ki laha' ka maymaw mbokot rngo' nbkis na sqoliq qo baq cikay sa laha' qasa ma. ano' aring sqo wal naha' bon qotox wagi' lga, kya lqo qlyan sqo mlhngan la, row blaq kwara' oziy qo pinbahow kwara' na 'tayal lmrow blaq oziy qaxan naha' oziy lma.</FORM>
    </S>
</TEXT>