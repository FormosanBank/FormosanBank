<?xml version="1.0" ?>
<TEXT id="Wiki_Atayal_gaga_na_pns’unan" xml:lang="tay" source="Atayal Wikipedia, article: gaga_na_pns’unan" copyright="CC BY-SA" citation="gaga_na_pns’unan. (2025, May 05). In Wikipedia [Atayal]. https://tay.wikipedia.org/wiki/gaga_na_pns’unan" BibTeX_citation="@misc{Wiki_tay_gaga_na_pns’unan, title = gaga_na_pns’unan, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/gaga_na_pns’unan} }">
    <S id="0">
        <FORM kindOf="original">gaga na pns'unan mrkyas gaga na pnsu'nan bih cntlangan na cyoli' llyung Klesan kya ga nanak utux mlikuy ro utux knerin ga thoyey pns'unan, yow na pns'unan hiya ga iwan nya mba'iy utux knerin, gaga na pns'unan glgan ta pns'unan ga, s'iwan gmluw p'agal knerin kwara, nanak ungat la'iy mlikuy ro s'iwan psyunow sali ga musa Sbayux Sali knerin, nya smungus htuy naha kwara btiyux Sali naha ga musa galun Sali cyoli' maha. Sngusan gaga na pns'unan hiya ga yani nya twang mbhuyow hi Sali, ro maki mwah psyunow hka' Sali, binah yow nya ga tmwang hi mwah mtiyow, ro rmow innagal na utux Sali. cpngan kawas pns'unan kwe, mlikuy hiya ga kya ha'iy pusan kawas, ro knerin hiya ga siga mhenas mpuw magan kawas ga thoyey ms'un, nanu yaca kya ha'iy mpuw magan bita mpuw mesuw kawas ga piyang myasa ryax na pns'unan. ini nbah pns'unan na gluw utux ci bkis ita cyoli' Tayal bih llyung Klesan kya, wa naha hri'un gaga kwe laga, yihun nya ga psan naha binah alang, ro musa phogun lutux tayal. nanu yaca, ima mwah ms'un ita, piyang myasa ga ini nbah mtna' na utux bkis, ro gluw yaba ro yaya ta, piyang myasa na pns'unan na mrkyas hiya ga ms'un la'iy na lpyung ro rangi ta. piyang myasa na mwah ms'un mrkyas, ana su mlikuy ro knerin ga musa tna' kwara, myasa na likuy, piyang yow ga myasa lungan nya, kba' mlahang gaga, mngiyat mtiyow, motux lungan nya, piyang myasa na knerin hiya ga siga kba' ci tinun, ngiyat mtiyow ro kba' mlahang sali ro cmi lungan likuy nya nanak ro kwara la'iy nya uy, ms'su ro myasa ci lungan nya , nanu yaca s'agal naha kwara myasa yow kwe laga ana smungus mwah ms'un uy la. baley ci gaga na pns'unan bih cyoli' llyung Klesan ga gaga p'agal knerin, ro gaga na mpingat knerin ro, gaga psyunow la'iy knerin, kyan tugan ini ptna' gaga pns'unan, mnanak gaga na p'agal knerin tbcyan lwey ga maki gaga p'agal knerin ro gaga na msbayux. ita cyoli' bih llyung Klesan ga cyan ta inlungan baley gaga na pns'unan, gaga siyey ga mrhow na utux bbwan hiya musa smiyey, trang ryax na musa smiyey ga kba' cmyuk mowas owas na lmuhuw, s'agal naha kwara lalu na bnkisan naha, ana su gluw mlikuy ro gluw na knerin ga kba' cmyuk mowas. ' wasan naha gluw na utux bkis naha, pnba' bkis, nya sobih utux muyux na utux bkis naha laga, ini nbah ms'un naha , ini nbah pswal lyutux la.</FORM>
        <FORM kindOf="standard">gaga na pns'onan mrkyas gaga na pnso'nan bih cntlangan na cyoli' llyong Klesan kya ga nanak otox mlikoy ro otox knerin ga thoyey pns'onan, yow na pns'onan hiya ga iwan nya mba'iy otox knerin, gaga na pns'onan glgan ta pns'onan ga, s'iwan gmlow p'agal knerin kwara, nanak ongat la'iy mlikoy ro s'iwan psyonow sali ga mosa Sbayox Sali knerin, nya smongos htoy naha kwara btiyox Sali naha ga mosa galon Sali cyoli' maha. Sngosan gaga na pns'onan hiya ga yani nya twang mbhoyow hi Sali, ro maki mwah psyonow hka' Sali, binah yow nya ga tmwang hi mwah mtiyow, ro rmow innagal na otox Sali. cpngan kawas pns'onan kwe, mlikoy hiya ga kya ha'iy posan kawas, ro knerin hiya ga siga mhenas mpow magan kawas ga thoyey ms'on, nano yaca kya ha'iy mpow magan bita mpow mesow kawas ga piyang myasa ryax na pns'onan. ini nbah pns'onan na glow otox ci bkis ita cyoli' Tayal bih llyong Klesan kya, wa naha hri'on gaga kwe laga, yihon nya ga psan naha binah alang, ro mosa phogon lotox tayal. nano yaca, ima mwah ms'on ita, piyang myasa ga ini nbah mtna' na otox bkis, ro glow yaba ro yaya ta, piyang myasa na pns'onan na mrkyas hiya ga ms'on la'iy na lpyong ro rangi ta. piyang myasa na mwah ms'on mrkyas, ana so mlikoy ro knerin ga mosa tna' kwara, myasa na likoy, piyang yow ga myasa longan nya, kba' mlahang gaga, mngiyat mtiyow, motox longan nya, piyang myasa na knerin hiya ga siga kba' ci tinon, ngiyat mtiyow ro kba' mlahang sali ro cmi longan likoy nya nanak ro kwara la'iy nya oy, ms'so ro myasa ci longan nya , nano yaca s'agal naha kwara myasa yow kwe laga ana smongos mwah ms'on oy la. baley ci gaga na pns'onan bih cyoli' llyong Klesan ga gaga p'agal knerin, ro gaga na mpingat knerin ro, gaga psyonow la'iy knerin, kyan togan ini ptna' gaga pns'onan, mnanak gaga na p'agal knerin tbcyan lwey ga maki gaga p'agal knerin ro gaga na msbayox. ita cyoli' bih llyong Klesan ga cyan ta inlongan baley gaga na pns'onan, gaga siyey ga mrhow na otox bbwan hiya mosa smiyey, trang ryax na mosa smiyey ga kba' cmyok mowas owas na lmohow, s'agal naha kwara lalo na bnkisan naha, ana so glow mlikoy ro glow na knerin ga kba' cmyok mowas. ' wasan naha glow na otox bkis naha, pnba' bkis, nya sobih otox moyox na otox bkis naha laga, ini nbah ms'on naha , ini nbah pswal lyotox la.</FORM>
    </S>
</TEXT>