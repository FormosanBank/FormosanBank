<?xml version="1.0" ?>
<TEXT id="Wiki_Atayal_rhzyal_nyuw_kiâ€™an_na_kinhakul" xml:lang="pwn" source="" copyright="" citation="" BibTeX_citation="">
    <S id="0">
        <FORM>rhzyal nyuw ki'an na kinhakul sami ka sun thayluw maha Squliq ka Kinhakul qani ga, pzyang balay whci' rhzyal nyuw myan ki'an samiy. aring pinsbkan kya mstbawn ruw Kb'bu', tayhuk Kayu' na Taycyuw ka Slamaw, ruw qlqalang tay Nango ka Buta', kinguang, Nango, Bongbong, Rumpiya, Syora', ruw kwara' qlqalang na Ulay mstranan, ruw kwara' qlqalang kya Sbtunux ruw kwara' qlqalang Gawgan, ruw maki' tay Sincik hiya' iy ini' lpgiy Mayklpay hya', ga kwara' ka qlqalang lga yasa qasa hya', ruw qalan kya Goho go' ka Mumuyama', ruw kwara' qlqalang kya qsahuy na Walu' kya Nansyo, ruw yaqu qalang Swasiq kya Bunsuy, kwara' ka wal slpuw qani hya' ga yasa qu nyuw ki'an na Kinhajul kwara'. kinwagiq ga nyux naha' ki'an qani hya' ga, pzyang rrawq kinwagiq nya' ga ki'aa yaqu 600 balay Kaybat niya', ru rayrrawq cikay hya' ga ki'aa yaqu 100 800 kinwagiq niya', ruw nanu' qu pzyang wagiq ka maki' tay rgrgyax hya' ga, ki'aa yaqu aring 600 2000 kinwagiq Kaybat niya' hya', cyugal qu ini' ptnaq nyuw naha' ki'an kwara'. qu ini' ptnaq kinwagiq Kaybat qani uzi ga, kwara' kin tl'tu' naha' ruw kinmkilux naha' hya' ga: qmisan ka aring byacing thayluw ka 12 byacing ruw mucing 2 byacing hya' iy rrawq kinwagiq kaybat hya' ga mutuw aring 15 22 kintl'tu' niya'. rayrrawq cikay kaybat hya' ga mutuw aring 10 18 kintl'tu' niya'. pzyang wagiq kaybat hya' ga mutuw aring 2 15 kintl'tu' niya'. mayhlhul cikay ka ttunga abaw ka 3 byacing ruw mucing 5 byacing hya' iy rrawq kinwagiq kaybat hya' ga mutuw aring 16 24 kintl'tu' niya'. rayrrawq cikay kaybat hya' ga mutuw aring 14 22 kintl'tu' niya'. pzyang wagiq kaybat hya' ga mutuw aring 10 20 kintl'tu' niya'. 'bagan ka aring byacing thayluw ka 6 byacing ruw mucing 8 byacing hya' iy rrawq kinwagiq kaybat hya' ga mutuw aring 20 30 kintl'tu' niya'. rayrrawq cikay kaybat hya' ga mutuw aring 18 26 kintl'tu' niya'. pzyang wagiq kaybat hya' ga mutuw aring 15 28 kintl'tu' niya'. mayghzyaq ka hawqan abaw hya' ga aring byacing thayluw ka 9 byacing ruw mucing 11 byacing hya' iy rrawq kinwagiq kaybat hya' ga mutuw aring 20 28 kintl'tu' niya'. rayrrawq cikay kaybat hya' ga mutuw aring 18 26 kintl'tu' niya'. pzyang wagiq kaybat hya' ga mutuw aring 15 26 kintl'tu' niya'. aring sraral kki'an qalang tayal hiya' ga, yalaw yasa mnaki' sa rgrgyax wagiq ru, giway maki' sa aring bay'nux ruw mucing 40 kinmkrkyas kwara' ki'an naha'. nanu' yasa qu ktan twahiq lga siy giway mtqutux zyamang ktan, ruw ini' ptnaq uzi kinwhci' mttaykuy bay'nux qu cyuw naha' ki'an kwara'. ana qu qqmayah naha' uziy ga ini' ptnaq kwara' uzi kinwhci' nya' uziy, nanu' qu yan qani ka yaqih balay na ppqmahan ka qnxan naha' qani ga ki'aa wal sa pira' kinbhlan kawas inrasan na qnxan naha' qani la.</FORM>
    </S>
</TEXT>
