<TEXT id="Wiki_Atayal_Bekim_Fehmiu" xml:lang="pwn" source="" copyright="" citation="" BibTeX_citation="">
    <S id="0">
        <FORM>mhtuw squw ryax tay qutux na byacing tay mtzyu' na kawas Amerika' tay 1936 kwawas, wal mhuqil sa 74 kawas. hayyo na ega' ruw pgeki' na Nasafu sraral na squliq na Alpaniya'. trang ssulu' ptciriq ga, nanu' hiya' quw cinqsu' balay musa' mghayyo kya squw Hawlai'u nquw kahul Tng'o na squiq. kawas tay 1941 lga musa' tmwang kya squw koswowo kwara' qutux ngasal na Fehmiu qaniy, maki' kkya quw qnxan niya' sa kin'laqi' niya'. trang kocyuw pinqwasan niya' ga musa' mluw sa qutux gluw na pgeki', ruw malax piqwasn niya' lga yasa siy luhing mg hayyo' kya la. pin'ega' nya' squw kawas 1960 hya'ga yasa quw sisay mha pzyang balay wal hmenas squw ryax niya' pgeki' qasa, cingay balay wal niya' galun qnabu', ruw wal tehuk squw Oska' quw lalu' niya'. ruw wal memaw sngusun mita' na pkbalay ega' ruw wal miru' keyak uziy. kawas tay 1968 lga, biqan naha' sa pzyang balay p'ega' aquw pzyang balay baq balay p'iga' na Awtsay qasa. memaw balay krahu' balay lalu' niya' squw p'ega' kya Osyuw qasa, ruw thuyay wal mg'rayxyo nquw ega' kya osyuw qasa. ana maha musa' mtzyuwaw kya Hawlay'uw ga wal ini' thzyay psyax balay sa lalu' niya' hya', ruw babaw niya' lga musa' mbzinah lzwziy squw Osyuw lawziy la. pucing balay na pinhayyo niya' ga, pzyux balay ini' ptnaq kay' nwahan niya' pgeki' ega' , ana kinna ke Fulans', ke' na Speng, ru ke' na Itari'. kinblayqan lalu' na pintzyuwaw niya' hmenas mang squliq smawya' hiya' squliq na Nasrafu sawn miru' na zasi' na TIMES quw Fehmin. wal memaw strahu' miru' na zasi' kknayril na Etari' maha cyux 'mimaw squw mawpuw hi' ka thuyay balay zmuwi' inlungan na squliq tay mpusal na Seki' qasa. aring squw kawas tay 1953 ruw pucing kawas 1998 lga 41kwara' wal niya' kblazyun ega', ruw hiya' uziy quw qsu' balay musa' p'ega kya qalang na Naslafu na squliq na Alpaniya'.</FORM>
    </S>
</TEXT>
