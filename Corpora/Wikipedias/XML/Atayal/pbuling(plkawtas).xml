<?xml version="1.0" ?>
<TEXT id="Wiki_Atayal_pbuling(plkawtas)" xml:lang="pwn" source="Paiwan Wikipedia, article: pbuling(plkawtas)" copyright="CC BY-SA" citation="pbuling(plkawtas). (2024, December 07). In Wikipedia [Paiwan]. https://pwn.wikipedia.org/wiki/pbuling(plkawtas)" BibTeX_citation="@misc{Wiki_pwn_pbuling(plkawtas), title = pbuling(plkawtas), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pbuling(plkawtas)} }">
    <S id="0">
        <FORM kindOf="original">ḋgaga na pbuling/plkawtas Gaga' na 'tayal aring sraral ka ungat kwara' squliq kahul bbzlnah mwah sa rhzyal 'tayal na' ga, plpgun kwara' ga, musa' yaqu sun naha' Gaga' pbuling hnway ru Gaga' na smyus qani. Gaga' na gluw smyus qani hya' ga ini' ptnaq kwara' Gaga' na qutux qutux qalang. aring sqoyaw ru mwah tay gogan ruw kwara ka nyuw maki' hugal lga, kya kwara' qu Gaga' na smyus hya' la. nanu' qu Gaga' qani ga, niwan pinzimu' naha' sa kinlhangan na kinbkaysan naha' maha ulung laha qu mlahang kwara' pinbahuw naha' ru kwara' kinblayqan naha' mqyanux. Yalaw gi taqu s'usa' naha pngsa' sa kinbkaysan naha' ga, siki misan naha' kinluh sa kawas qasa ru musa' niwan na smqas na kinnqya' na kinluh naha' uzi qu sawn maha Gaga' na smyus qani uziy. nanu' zik balay ppslkawtas naha' ga, kya qu qalang taykuy hya' ga mutuw si ps'usa' smyus laha, iy qalang krahu' ka khmay cyuw mtqalang hya' ga, mutuw naha' spgluw musa' smyus. nanu' pnmnmawn naha' smi' qu s'usa' naha pngsa' Utux naha' ru s'usa' naha' qmuzi' sa qrqara' na lhlihang qu sni' naha' bbtakan taykuy, ruw splawa' naha kya qu kinbkaysan naha' la, tmasuq lga, mwah ngasal la, ga taqu mwah ngasal qasa ga, ini' balay pskraa qu 'nwahan qasa gi mutuw hluyun na Utux ma, nanu' mwah ngasal lga, aring kya qu mnbuw qwaw lru mpqaniq mami' kya uzi. gaga na pbuling hnway nanu' qu maki' tay qalang na pinsbkan ru tay Slamaw qasa hya' ga, ungat qu Gaga' na Pslkawtas laha' hya', ga maki' qu sawn naha' Gaga' na pbuling hnway laha'. ru mwah tay gluw na Mayklapay ru kwara' ka mks'iya' lga, psyurak sawn naha' kruma' ga paho sawn naha' kruma' qu Gaga' na smyus ka pslkawtas qani laha' hya' . nanu' qu Gaga' na pbuling hnway hya' ga, yalaw gi lawkah mtkzyay rhzyal kya tay pinsbakan ruw slamaw qani, nanu' yasa qu maki' qu gaga' na msina' qwalax tay sqasa hya', nanu' iy musa' pgaga' na pbuling hnway qani hya' ga, hazi' anan maki' qu sks'ang na Utux ru yasa qu ini' niya' biqiy qwalax maha inlungan naha' ruw yasa qu mutuw naha' hknyun qu ki'a cyux mquriq mrawi' mgluw mlikuy ini' ga knayril maha, ru mutuw naha' tqrgun maras syaw llyung, gi yasa aring sraral ga mutuw musa' pbuling hnway tay syaw llyung qu Gaga' naha' qasa, nanu' yasa balay pt'aring balay pgaga' lga, kyapun naha' qu wal mrawi' squliq qasa ru zqzyuqun naha' kska' qsya', ruw yasa sawbih balay pl'ax lga, shawh naha la, ruw aring kya qu pbuling sa hnway naha' Utux la. nanu' mwah qalang lga mwah mnbuw qwaw lru mplaw maniq kya la.</FORM>
        <FORM kindOf="standard">ḋgaga na pboling/plkawtas Gaga' na 'tayal aring sraral ka ongat kwara' sqoliq kahol bbzlnah mwah sa rhzyal 'tayal na' ga, plpgon kwara' ga, mosa' yaqo son naha' Gaga' pboling hnway ro Gaga' na smyos qani. Gaga' na glow smyos qani hya' ga ini' ptnaq kwara' Gaga' na qotox qotox qalang. aring sqoyaw ro mwah tay gogan row kwara ka nyow maki' hogal lga, kya kwara' qo Gaga' na smyos hya' la. nano' qo Gaga' qani ga, niwan pinzimo' naha' sa kinlhangan na kinbkaysan naha' maha olong laha qo mlahang kwara' pinbahow naha' ro kwara' kinblayqan naha' mqyanox. Yalaw gi taqo s'osa' naha pngsa' sa kinbkaysan naha' ga, siki misan naha' kinloh sa kawas qasa ro mosa' niwan na smqas na kinnqya' na kinloh naha' ozi qo sawn maha Gaga' na smyos qani oziy. nano' zik balay ppslkawtas naha' ga, kya qo qalang taykoy hya' ga motow si ps'osa' smyos laha, iy qalang kraho' ka khmay cyow mtqalang hya' ga, motow naha' spglow mosa' smyos. nano' pnmnmawn naha' smi' qo s'osa' naha pngsa' Utox naha' ro s'osa' naha' qmozi' sa qrqara' na lhlihang qo sni' naha' bbtakan taykoy, row splawa' naha kya qo kinbkaysan naha' la, tmasoq lga, mwah ngasal la, ga taqo mwah ngasal qasa ga, ini' balay pskraa qo 'nwahan qasa gi motow hloyon na Utox ma, nano' mwah ngasal lga, aring kya qo mnbow qwaw lro mpqaniq mami' kya ozi. gaga na pboling hnway nano' qo maki' tay qalang na pinsbkan ro tay Slamaw qasa hya' ga, ongat qo Gaga' na Pslkawtas laha' hya', ga maki' qo sawn naha' Gaga' na pboling hnway laha'. ro mwah tay glow na Mayklapay ro kwara' ka mks'iya' lga, psyorak sawn naha' kroma' ga paho sawn naha' kroma' qo Gaga' na smyos ka pslkawtas qani laha' hya' . nano' qo Gaga' na pboling hnway hya' ga, yalaw gi lawkah mtkzyay rhzyal kya tay pinsbakan row slamaw qani, nano' yasa qo maki' qo gaga' na msina' qwalax tay sqasa hya', nano' iy mosa' pgaga' na pboling hnway qani hya' ga, hazi' anan maki' qo sks'ang na Utox ro yasa qo ini' niya' biqiy qwalax maha inlongan naha' row yasa qo motow naha' hknyon qo ki'a cyox mqoriq mrawi' mglow mlikoy ini' ga knayril maha, ro motow naha' tqrgon maras syaw llyong, gi yasa aring sraral ga motow mosa' pboling hnway tay syaw llyong qo Gaga' naha' qasa, nano' yasa balay pt'aring balay pgaga' lga, kyapon naha' qo wal mrawi' sqoliq qasa ro zqzyoqon naha' kska' qsya', row yasa sawbih balay pl'ax lga, shawh naha la, row aring kya qo pboling sa hnway naha' Utox la. nano' mwah qalang lga mwah mnbow qwaw lro mplaw maniq kya la.</FORM>
    </S>
</TEXT>