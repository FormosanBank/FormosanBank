<?xml version="1.0" ?>
<TEXT id="Wiki_Atayal_gluw_na_’tayal" xml:lang="tay" source="Atayal Wikipedia, article: gluw_na_’tayal" copyright="CC BY-SA" citation="gluw_na_’tayal. (2025, May 05). In Wikipedia [Atayal]. https://tay.wikipedia.org/wiki/gluw_na_’tayal" BibTeX_citation="@misc{Wiki_tay_gluw_na_’tayal, title = gluw_na_’tayal, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/gluw_na_’tayal} }">
    <S id="0">
        <FORM kindOf="original">gluw na 'tayal kahul sa kay ni Yutas mu hya ga, ita' 'tayal hya ga minkahul kya pinsbkan qu inkhulan ta, maki sa rhzyal ta Taiwan qani ita 'tayal hya ga spzyang balay ghci' nyux ta' ki'an ita' hya'. misu qani hya' ga nyux ta' ps'nakun smlalu' na thawki' thayluw maha Squliq ru C'uli' ga, laha' nanak smlalu' qasa hya', ana ga lta' 'tayal hya' ga kya nanak sinllwan na nbkis sraral hya', ita' 'tayal hya' ga cyugal qu puqing balay pinsgayan ta'. qutux ga yaqu kmal maha ngasal, ru qutux hya' ga kmal maha Sali', ru yaqu maha Muyaw. yalaw gi nanak yaqu gluw na ngasal qani qu kya lalu' na puqing naha' hiya', nanu' yaqu Kinhakul qani, yani qu spzyang naha' galan puqing na qutux gluq qani, nanu' qu maha Sali' qani ga wayal naha' zngyan qu lalu' na puqing naha' lru sisay maha Mthu' laha' la, nanu' qu muyaw uzi ga, Mkmuyaw sawn uzi la. misu qani lga, kahul sa kmal maha ngasal hya ga, nyuw mgcyugal qu pinsgayan naha' la, qutux ga Mqnazi', qutux ga Mlipa', ru Haga' paris. nanu qu kmal maha Muyaw hya ga Mayspaziq ru Mnibu' ru Sqoyaw ru Plngawal spayat qu pisgayan naha' hya'. nanu' qu kmal maha Sali' hya' lga, nanu' yaqu Mbala'Nanto squ Mbala' kya Nango, ru Mks'iya' Mesawlay ru Mks'iya' Melubung, ru Mktasi', ru Maysingaw, ru Mklapay, mpitu' qu pinsgayan naha' laha', plpgun kwara lga mawpuw spayat kwara' qu ini ptnaq gluw na kkayal kwara la. taqu cyugal ini' ptnaq gluw na kkayal kay' qani ga, mqbbaq cikay mkayal qu gluw na kmal maha ngasal squ Sali' hiya, gi nanak yaqu kya &quot;q&quot; na gluw na ngasal hya' ga, ungat &quot;q&quot; na gluw na Sali' hya'. skahul sa kin ini' ptnaq na kkayal qani mita' qu cyugal gluw na pinsgayan naha' qani ga, nanak yaqu gluw na Muyaw qani qu twahiq hazi' kin muci' na kkayal naha' hya', nanu' yasa qu sawn qani mita' qu pinsgayan naha' qani ga, musa' bsyaq hazi' pinshriqan na gluw na Muyaw qani hya'! ruw taqu pinsgagay na gluw na ngasal squ Sali' qani mita' ga, musa' yaqu gluw na Sali' qu minsgagay kahul sa puqing balay kni'an na Tayal qani, gi rima' pzyux qu pinsgagay na gluw qasa hya', ta qu gluw na ngasal qani hya' lga minhlhil msgagay laha' gi ini' kpzyux na' qu pinsgayan naha' laha'.</FORM>
        <FORM kindOf="standard">glow na 'tayal kahol sa kay ni Yotas mo hya ga, ita' 'tayal hya ga minkahol kya pinsbkan qo inkholan ta, maki sa rhzyal ta Taiwan qani ita 'tayal hya ga spzyang balay ghci' nyox ta' ki'an ita' hya'. miso qani hya' ga nyox ta' ps'nakon smlalo' na thawki' thaylow maha Sqoliq ro C'oli' ga, laha' nanak smlalo' qasa hya', ana ga lta' 'tayal hya' ga kya nanak sinllwan na nbkis sraral hya', ita' 'tayal hya' ga cyogal qo poqing balay pinsgayan ta'. qotox ga yaqo kmal maha ngasal, ro qotox hya' ga kmal maha Sali', ro yaqo maha Moyaw. yalaw gi nanak yaqo glow na ngasal qani qo kya lalo' na poqing naha' hiya', nano' yaqo Kinhakol qani, yani qo spzyang naha' galan poqing na qotox gloq qani, nano' qo maha Sali' qani ga wayal naha' zngyan qo lalo' na poqing naha' lro sisay maha Mtho' laha' la, nano' qo moyaw ozi ga, Mkmoyaw sawn ozi la. miso qani lga, kahol sa kmal maha ngasal hya ga, nyow mgcyogal qo pinsgayan naha' la, qotox ga Mqnazi', qotox ga Mlipa', ro Haga' paris. nano qo kmal maha Moyaw hya ga Mayspaziq ro Mnibo' ro Sqoyaw ro Plngawal spayat qo pisgayan naha' hya'. nano' qo kmal maha Sali' hya' lga, nano' yaqo Mbala'Nanto sqo Mbala' kya Nango, ro Mks'iya' Mesawlay ro Mks'iya' Melobong, ro Mktasi', ro Maysingaw, ro Mklapay, mpito' qo pinsgayan naha' laha', plpgon kwara lga mawpow spayat kwara' qo ini ptnaq glow na kkayal kwara la. taqo cyogal ini' ptnaq glow na kkayal kay' qani ga, mqbbaq cikay mkayal qo glow na kmal maha ngasal sqo Sali' hiya, gi nanak yaqo kya &quot;q&quot; na glow na ngasal hya' ga, ongat &quot;q&quot; na glow na Sali' hya'. skahol sa kin ini' ptnaq na kkayal qani mita' qo cyogal glow na pinsgayan naha' qani ga, nanak yaqo glow na Moyaw qani qo twahiq hazi' kin moci' na kkayal naha' hya', nano' yasa qo sawn qani mita' qo pinsgayan naha' qani ga, mosa' bsyaq hazi' pinshriqan na glow na Moyaw qani hya'! row taqo pinsgagay na glow na ngasal sqo Sali' qani mita' ga, mosa' yaqo glow na Sali' qo minsgagay kahol sa poqing balay kni'an na Tayal qani, gi rima' pzyox qo pinsgagay na glow qasa hya', ta qo glow na ngasal qani hya' lga minhlhil msgagay laha' gi ini' kpzyox na' qo pinsgayan naha' laha'.</FORM>
    </S>
</TEXT>