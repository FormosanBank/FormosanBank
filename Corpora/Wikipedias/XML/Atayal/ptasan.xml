<?xml version="1.0" ?>
<TEXT id="Wiki_Atayal_ptasan" xml:lang="tay" source="Atayal Wikipedia, article: ptasan" copyright="CC BY-SA" citation="ptasan. (2025, May 05). In Wikipedia [Atayal]. https://tay.wikipedia.org/wiki/ptasan" BibTeX_citation="@misc{Wiki_tay_ptasan, title = ptasan, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/ptasan} }">
    <S id="0">
        <FORM kindOf="original">zyawu na matas rqyas qani ga, gaga na 'tayal ru seciq. nanu' qu knita' na 'Tayal qu sun thayluw ka Isu squ Mesyue' qani, knita' na tayal hya' ga, twahiq balay sa qnxan naha' qani hya'. yalaw gi qnxan na tayal sraral hya' ga, nanu' qu Isu squ Mesyue' qani ga, mutuw sawn Tayal maha kkyalan na mmqilang qu tmring sa zyuwaw qasahya'. yalaw gi wayal sa musa' hmkangi' sa ttwang naha' sa ini' pntayhuk kinluh naha' qutux qutux kawas, ungat ana qutux hi' ini' 'nkux sa qqyanux naha' kwara', nanu' yasa qu ungat ana qutux musa' lmnglung sa zyuwaw na Isu squ Mesyue' qani. atu' na paykrawn ta' squ Isu na 'tayal aring sraral qani lmnglung ga, musa' nanak ya'qu patas rqyas na Tayal nanak qu musa' nangi' mtntnaq cikay, kwara' lga ungat la. inringan na ptasan' qani ga, taring squ mciriq ki paris mkkut lga, mcyapiq lru lhingn naha m spalis la. squliq na ptasan 'Tayal hya' ga ptas an nasquliq. qaniy hya' ga niwan yasa qu sinbbaq sa 'Tayal maha kwara' knita' na squliq sa 'Tayal hya'. Wangcfan sa maki' sqani na' qu Thawki' na Plmukan na' ga &quot;Wangcfan&quot; sawn naha' smlalu', musa' ta' swalan qu kkyalan naha' qani hya', gi minkahul sa knita' naha' nanak qu kkyalan qani hya'. Cinkhulan sa knita' sa brbiru' Hitaypayan .</FORM>
        <FORM kindOf="standard">zyawo na matas rqyas qani ga, gaga na 'tayal ro seciq. nano' qo knita' na 'Tayal qo son thaylow ka Iso sqo Mesyoe' qani, knita' na tayal hya' ga, twahiq balay sa qnxan naha' qani hya'. yalaw gi qnxan na tayal sraral hya' ga, nano' qo Iso sqo Mesyoe' qani ga, motow sawn Tayal maha kkyalan na mmqilang qo tmring sa zyowaw qasahya'. yalaw gi wayal sa mosa' hmkangi' sa ttwang naha' sa ini' pntayhok kinloh naha' qotox qotox kawas, ongat ana qotox hi' ini' 'nkox sa qqyanox naha' kwara', nano' yasa qo ongat ana qotox mosa' lmnglong sa zyowaw na Iso sqo Mesyoe' qani. ato' na paykrawn ta' sqo Iso na 'tayal aring sraral qani lmnglong ga, mosa' nanak ya'qo patas rqyas na Tayal nanak qo mosa' nangi' mtntnaq cikay, kwara' lga ongat la. inringan na ptasan' qani ga, taring sqo mciriq ki paris mkkot lga, mcyapiq lro lhingn naha m spalis la. sqoliq na ptasan 'Tayal hya' ga ptas an nasqoliq. qaniy hya' ga niwan yasa qo sinbbaq sa 'Tayal maha kwara' knita' na sqoliq sa 'Tayal hya'. Wangcfan sa maki' sqani na' qo Thawki' na Plmokan na' ga &quot;Wangcfan&quot; sawn naha' smlalo', mosa' ta' swalan qo kkyalan naha' qani hya', gi minkahol sa knita' naha' nanak qo kkyalan qani hya'. Cinkholan sa knita' sa brbiro' Hitaypayan .</FORM>
    </S>
</TEXT>