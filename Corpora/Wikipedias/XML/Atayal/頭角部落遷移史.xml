<?xml version="1.0" ?>
<TEXT id="Wiki_Atayal_頭角部落遷移史" xml:lang="pwn" source="Paiwan Wikipedia, article: 頭角部落遷移史" copyright="CC BY-SA" citation="頭角部落遷移史. (2024, November 18). In Wikipedia [Paiwan]. https://pwn.wikipedia.org/wiki/頭角部落遷移史" BibTeX_citation="@misc{Wiki_pwn_頭角部落遷移史, title = 頭角部落遷移史, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/頭角部落遷移史} }">
    <S id="0">
        <FORM>Masa Thokak nana sa qu t'aring nya ga, lmuhuw squ gong Iboh qu yutas myan Cibala, ru musa maki squ bbu' rgyax Tblan qasa. nanu squ mqyanux kya kwara ru qumah kya, ru mtiyuwaw kya ru tehuk squ mhoqil qu yaba nha lga, mwah mbyaq mwah maki squ qalang nqu thokak b'nux qani, yaqu bih Cyayan qasa. nana yasa qu n gyut hbuyaw hbuyaw qu llaqi nha qani lga, siy ktay ka thngan nqu Zipun la. thngan Zipun lga, nanu yasa qu mciriq ki Zipun, ru musa Zipun hiya lga khmay qu hi nha, ru hopa qu qaya nha maki qu gengay wagiq. kumu nha ga, qongu nha ga syun nha squ b'bu na yaqu Lhuy qasa, nanu yasa qu skaki nha Lhuy qasa qu mu' qu sami ka Tayal. bnkis myan Tayal raral maki squ b'nux qani ga, naua squ cyux wagiq qu bbu' Lhuy qasa, nanu yasa blaq balay bun qu qonqu la. nanu yasa qu bnkis lga mngungu lru nanu yasa qu t'aring ga san nha smyuk musa mu' qu Zipun qani, baha mswa qu Tayal hiya ga, nyux siy cinqba nanak qutux lqiy bengun nha ru nanu yasa qu musa mciriq ga. t'aring hga wal nha slaqux ha, ktan nya ru plawa nya kwara gluw nya hetay mwah squ Lhuy qani lga, sinkwara nha Qehuy ru Tokak qani qu musa mu' squ Zipan qani. ana ga zipun qani ga, nyux hopa ru cingay qu qeqaya nya ru nyux meng patus uzi. tayal hiya ga siy sinqba ru nanak qutux qu lqiy bengan nha. ktan lga wal nha slaqux tayal, nana yasa qu slaqux nha tayal lga, mngungu kwara qu Tayal mnaki squ b'nux qani, nana wal mgayang mgay squ Qoyaw Kruma ru wal mgay squ Qehuy kruma, wal mgay te kura sa Sanmin Kruma qu Tayal la. yan bnkis nqu ka Klbaq qani lga, musa maki squ babaw nqu Lohuy Yuku, cyux kya qutux b'nux, nana yasa qu rhiyal qasa ga, cingay balay qu winoq nya ru, yasa qu winoq qani ga knazi son nha. nanu yasa ga maki kya qu Tayal kotas myan, kotas myan Klbak ga, nanu hiya qu mngungu squ qongu nqu Zipun, ru musa mgay squ b'bu na rgyax la. ini baqi mu' nqu qongu baha mswa nyux maki te wagiq ru, nanu yasa qu maki kya mqyanux kya qu kwara llaqi nya la. nanu yasa qu laqi nya mlikuy ga payat mlikuy ru payat kneril. nanu yasa qu hoqil qu bnkis nha lga, blun nha kya qu zik ngasal qasa bnkis nha Klbak qasa. nanu yasa laqi nya hiya lga wal mkura bih Qehuy kruma lru, sazing qu mwah kura te babaw na Thokak qani. qutux hi ga maki squ zik nqu Lohuy Yuku hiya qasa ga Trahi son nha, nanu squ Yuku Lbak sa. Watan Lbak hiya lga musa squ rgyax Qemi qasa. musa mciyuwaw kya ru mqumah kya nanu squ muya tmubux trakis ru pagay61 </FORM>
    </S>
</TEXT>
