<?xml version="1.0" ?>
<TEXT id="Wiki_Atayal_gaga_uwow" xml:lang="tay" source="Atayal Wikipedia, article: gaga_uwow" copyright="CC BY-SA" citation="gaga_uwow. (2025, May 05). In Wikipedia [Atayal]. https://tay.wikipedia.org/wiki/gaga_uwow" BibTeX_citation="@misc{Wiki_tay_gaga_uwow, title = gaga_uwow, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/gaga_uwow} }">
    <S id="0">
        <FORM kindOf="original">gaga uwow skayal ta yow na lmyun kwe nya maki 'nxan cyoli' bih llyung Klesan lela ga, si sey maha spiyang na nni'an Tayal yow nya, kyaku ungat uwow knbaley lmyun ga, tna' maha ungat ci cyoli' na Tayal yow nya la. nanu yaca uwow kwe ga piyang na bbugun ta, uwow kwe ga knahul knaley na rhekey pagey ro lmyun, ini hmut mnbuw uwow bnkisan na Tayal hiya, siga t'lu sn'asan na ryax ro mnanak na ryax, ini ga piyang na ryax ga ana nbuw cikey uwow. ryax na s'yanux, sn'asan na ryax, ana su mlahang gaga, uwow lmyun kwe ga maki ci yow nya, skramat ta lpyung, gaga Cmyus, ini mbkal kwara gluw ta ga..., maki ci ini ptna' nanak gaga bugun ta uwow ro bnugan ta uy. uwow kwe ga galan ta sm'utux lutux Tayal ro tngsa ta lutux bnkisan ta, uwow ga galan ta pyanga khmey baley na 'nabu, sn'asan ryax ga spni'an ta gluw ta uy. Bnrwan qa galan cpung 江明清Yawi‧Nomin, .</FORM>
        <FORM kindOf="standard">gaga owow skayal ta yow na lmyon kwe nya maki 'nxan cyoli' bih llyong Klesan lela ga, si sey maha spiyang na nni'an Tayal yow nya, kyako ongat owow knbaley lmyon ga, tna' maha ongat ci cyoli' na Tayal yow nya la. nano yaca owow kwe ga piyang na bbogon ta, owow kwe ga knahol knaley na rhekey pagey ro lmyon, ini hmot mnbow owow bnkisan na Tayal hiya, siga t'lo sn'asan na ryax ro mnanak na ryax, ini ga piyang na ryax ga ana nbow cikey owow. ryax na s'yanox, sn'asan na ryax, ana so mlahang gaga, owow lmyon kwe ga maki ci yow nya, skramat ta lpyong, gaga Cmyos, ini mbkal kwara glow ta ga..., maki ci ini ptna' nanak gaga bogon ta owow ro bnogan ta oy. owow kwe ga galan ta sm'otox lotox Tayal ro tngsa ta lotox bnkisan ta, owow ga galan ta pyanga khmey baley na 'nabo, sn'asan ryax ga spni'an ta glow ta oy. Bnrwan qa galan cpong 江明清Yawi‧Nomin, .</FORM>
    </S>
</TEXT>