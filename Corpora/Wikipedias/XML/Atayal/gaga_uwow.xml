<?xml version="1.0" ?>
<TEXT id="Wiki_Atayal_gaga_uwow" xml:lang="pwn" source="Paiwan Wikipedia, article: gaga_uwow" copyright="CC BY-SA" citation="gaga_uwow. (2024, November 18). In Wikipedia [Paiwan]. https://pwn.wikipedia.org/wiki/gaga_uwow" BibTeX_citation="@misc{Wiki_pwn_gaga_uwow, title = gaga_uwow, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/gaga_uwow} }">
    <S id="0">
        <FORM>gaga uwow skayal ta yow na lmyun kwe nya maki 'nxan cyoli' bih llyung Klesan lela ga, si sey maha spiyang na nni'an Tayal yow nya, kyaku ungat uwow knbaley lmyun ga, tna' maha ungat ci cyoli' na Tayal yow nya la. nanu yaca uwow kwe ga piyang na bbugun ta, uwow kwe ga knahul knaley na rhekey pagey ro lmyun, ini hmut mnbuw uwow bnkisan na Tayal hiya, siga t'lu sn'asan na ryax ro mnanak na ryax, ini ga piyang na ryax ga ana nbuw cikey uwow. ryax na s'yanux, sn'asan na ryax, ana su mlahang gaga, uwow lmyun kwe ga maki ci yow nya, skramat ta lpyung, gaga Cmyus, ini mbkal kwara gluw ta ga..., maki ci ini ptna' nanak gaga bugun ta uwow ro bnugan ta uy. uwow kwe ga galan ta sm'utux lutux Tayal ro tngsa ta lutux bnkisan ta, uwow ga galan ta pyanga khmey baley na 'nabu, sn'asan ryax ga spni'an ta gluw ta uy. Bnrwan qa galan cpung Yawi Nomin .( : . 101)</FORM>
    </S>
</TEXT>
