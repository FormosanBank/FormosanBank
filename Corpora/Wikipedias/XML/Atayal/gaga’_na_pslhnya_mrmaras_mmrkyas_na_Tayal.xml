<?xml version="1.0" ?>
<TEXT id="Wiki_Atayal_gaga’_na_pslhnya_mrmaras_mmrkyas_na_Tayal" xml:lang="tay" source="Atayal Wikipedia, article: gaga’_na_pslhnya_mrmaras_mmrkyas_na_Tayal" copyright="CC BY-SA" citation="gaga’_na_pslhnya_mrmaras_mmrkyas_na_Tayal. (2025, May 05). In Wikipedia [Atayal]. https://tay.wikipedia.org/wiki/gaga’_na_pslhnya_mrmaras_mmrkyas_na_Tayal" BibTeX_citation="@misc{Wiki_tay_gaga’_na_pslhnya_mrmaras_mmrkyas_na_Tayal, title = gaga’_na_pslhnya_mrmaras_mmrkyas_na_Tayal, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/gaga’_na_pslhnya_mrmaras_mmrkyas_na_Tayal} }">
    <S id="0">
        <FORM kindOf="original">gaga' na pslhnya mrmaras mmrkyas na Tayal krayryax ga mutuw lawkah maqut qu pplmukan maha, maha nanu' baly gaga' mamu Tayal sa zyuwaw na ppsbaq mamu laylaqi', ga spzyang balay hya' ga, ungat qu maha sni' naha' gaga' sa maha pira' kawas lga nanu' qu ppsbaq naha laqi' hya'. maki' sa qalang na Tayal hya' ga, siy naha' kta sa lawkah mklhlahuy lga, yasa qu mutu naha 'ringun kya mrmaras lhlahuy la. nanu' qu kkbalay naha' sa ppgnawgan naha' bbu' na btakan ruma' qasa hya' ga, ungat tayal sraral hya ha, nanu' yaqu mwah lqu Plmukan lru pinsulung naha' kya lasa hya. sun maha ppsbaq naha sa laylaqi hya' ga, skita' naha' sa pinkkura' kinbaq inlungan naha' pn_gaygyut psbaq, ga laylaqi' hya' ga, aring laqi' cipuq lga, yasa ginlgan naha' bih nyaya' naha', ana laqi' mlikuy ana laqi' knayril ga mnaki' bih nyaya' naha kwara' qasa hya, mutuw siy rsrasi bih nyaya' naha' musa' mqumah, ini' ga musa' kmkgiy, ini' ga tminun, nanu' yasa siy kaki' bih nyaya' naha mita' mita' mtzyuwaw yaya' naha'. baliy mtnaq kwara' qu kinhaylagan baq inlungan na laylaqi', ruma' ga haylaw baq mita', kruma' ga mqssuqi' baq lmnglung, nanu' kya qu haylaw baq lga, haylaw rmaw magal sa qayqaya' miq yaya' naha', ga mutuw naha' siy pspngan sa pinkkura' kinbaq inlungan naha tmu' sa pcyuwagan laylaqi', ga mutuw ya'qu laqi' knayril haylaw baq , laqi' mlikuy hya' ga min'aring ini' gs'su' ngasal lga, yasa qu mutuw 'ringun mrmaras nyaba' naha' la.</FORM>
        <FORM kindOf="standard">gaga' na pslhnya mrmaras mmrkyas na Tayal krayryax ga motow lawkah maqot qo pplmokan maha, maha nano' baly gaga' mamo Tayal sa zyowaw na ppsbaq mamo laylaqi', ga spzyang balay hya' ga, ongat qo maha sni' naha' gaga' sa maha pira' kawas lga nano' qo ppsbaq naha laqi' hya'. maki' sa qalang na Tayal hya' ga, siy naha' kta sa lawkah mklhlahoy lga, yasa qo moto naha 'ringon kya mrmaras lhlahoy la. nano' qo kkbalay naha' sa ppgnawgan naha' bbo' na btakan roma' qasa hya' ga, ongat tayal sraral hya ha, nano' yaqo mwah lqo Plmokan lro pinsolong naha' kya lasa hya. son maha ppsbaq naha sa laylaqi hya' ga, skita' naha' sa pinkkora' kinbaq inlongan naha' pn_gaygyot psbaq, ga laylaqi' hya' ga, aring laqi' cipoq lga, yasa ginlgan naha' bih nyaya' naha', ana laqi' mlikoy ana laqi' knayril ga mnaki' bih nyaya' naha kwara' qasa hya, motow siy rsrasi bih nyaya' naha' mosa' mqomah, ini' ga mosa' kmkgiy, ini' ga tminon, nano' yasa siy kaki' bih nyaya' naha mita' mita' mtzyowaw yaya' naha'. baliy mtnaq kwara' qo kinhaylagan baq inlongan na laylaqi', roma' ga haylaw baq mita', kroma' ga mqssoqi' baq lmnglong, nano' kya qo haylaw baq lga, haylaw rmaw magal sa qayqaya' miq yaya' naha', ga motow naha' siy pspngan sa pinkkora' kinbaq inlongan naha tmo' sa pcyowagan laylaqi', ga motow ya'qo laqi' knayril haylaw baq , laqi' mlikoy hya' ga min'aring ini' gs'so' ngasal lga, yasa qo motow 'ringon mrmaras nyaba' naha' la.</FORM>
    </S>
</TEXT>