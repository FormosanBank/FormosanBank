<?xml version="1.0" ?>
<TEXT id="Wiki_Atayal_hawngu_Utux_sun_na_Tayal" xml:lang="pwn" source="Paiwan Wikipedia, article: hawngu_Utux_sun_na_Tayal" copyright="CC BY-SA" citation="hawngu_Utux_sun_na_Tayal. (2024, December 07). In Wikipedia [Paiwan]. https://pwn.wikipedia.org/wiki/hawngu_Utux_sun_na_Tayal" BibTeX_citation="@misc{Wiki_pwn_hawngu_Utux_sun_na_Tayal, title = hawngu_Utux_sun_na_Tayal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/hawngu_Utux_sun_na_Tayal} }">
    <S id="0">
        <FORM kindOf="original">hawngu' Utux sun Tayal hya' ga mutuw ta' ktan sa kayal na bun wagi' sa zmawas cikay rnawsan lngut kayal ka blaq balay ktan na hawngu', ru ini' baqiy tmring na qba' qasa, nanu' yasa qu sun naha' maha hawngu' na Utux kya la. kya qutux qu pinqzyuwan nbkis sraral maha, sraral ga mnaki' kya 'tuxan kwara' qu Tayal ha, ru yalaw gi wal hriqun na kruma' ka mrawi' na Tayal qu Ggaa' na 'tuxan, ru ms'ang qu Utux lru ppgyarun niya' sa nyux ta' ki'an rhzyal ta' qani la, nanu' yaqu hntuy na Utux maha kana quriq mwah lawzi sa 'tuxan qu zqzyaqih na Tayal qasa, ru qaysun niya' na wsilung Utux qu zyuwaw na 'tuxan squ nyux ki'an rhzyal Tayal qani la, ru hawngwan niya' na hawngu' utux maha wwahan utux minhuqil tayal qani, ru klhangan niya' puqing hawngu' , yaqu pbzyagan niya' sa kya qu wal gmluw balay sa snbil niya' Gaga' ga, yasa qu musa' thuzyay tayhuk sa qalang 'tuxan ma. nanu' kya qu ini' gluw Gaga' sinbilan niya' lga, iyat pthuzyay mluw hawngu' musa' sa 'tuxan niya' la. nanu' yasa qu baqun kwara' na Tayal maha hawngu' na utux qani ga, sni' na Utux sa kya qu qngzyat balay magal sa sni' gaga' na Utux mqyanux ga, musa' thuzyay mkhawngu' musa' kya sa 'tuxan, gi 'tuxan qasa hya' ga cyuw aylhuyan maki' nqu kwara' utux na nnbkis sraral Tayal, gi yasa qu kinki'an na Tayal sraral uzi. aw' ruw baqun kwara' na Tayal uzi maha nanak hawngu' Utux qani qu tuqiy 'awsa' sa 'tuxan rwa! nanu' yasa qu spatas naha' sa rqyas maha kana naha' zngiy krayryax qu pinsbaq Gaga' na Utux qasa. babaw niya maki' kwara' patas rqyas naha' lga, mngaygyut naha' ini' siy iyal inlungan qu nanu' qu Gaga' sni' naha' sa matas rqyas qasa lru, niwan ungat lqu inkawxan naha' sa qnxan naha' lru, syun lawzi gaga' na nbkis maha si ki mawtux musa' maytaq qsinuw qu mrkyas mlikuy lga, yasa qu tlhuyan naha' kya la, ru laqi' knayril hya' lga, siki baq balay tminun lga yasa qu ptasan naha' rqyas uzi la. nanu' yan nasa lru aring kya qu pzngatan naha' musa' tmqsinuw lqu mrkyas mlikuy ru, qngzyat mqbaq tminun kya uzi lqu mmkrakis tayal la. nanu' yan qani qu pin'buyan gaga' na matas rqyas tayal squ hawngu' na Utux qani.</FORM>
        <FORM kindOf="standard">hawngo' Utox son Tayal hya' ga motow ta' ktan sa kayal na bon wagi' sa zmawas cikay rnawsan lngot kayal ka blaq balay ktan na hawngo', ro ini' baqiy tmring na qba' qasa, nano' yasa qo son naha' maha hawngo' na Utox kya la. kya qotox qo pinqzyowan nbkis sraral maha, sraral ga mnaki' kya 'toxan kwara' qo Tayal ha, ro yalaw gi wal hriqon na kroma' ka mrawi' na Tayal qo Ggaa' na 'toxan, ro ms'ang qo Utox lro ppgyaron niya' sa nyox ta' ki'an rhzyal ta' qani la, nano' yaqo hntoy na Utox maha kana qoriq mwah lawzi sa 'toxan qo zqzyaqih na Tayal qasa, ro qayson niya' na wsilong Utox qo zyowaw na 'toxan sqo nyox ki'an rhzyal Tayal qani la, ro hawngwan niya' na hawngo' otox maha wwahan otox minhoqil tayal qani, ro klhangan niya' poqing hawngo' , yaqo pbzyagan niya' sa kya qo wal gmlow balay sa snbil niya' Gaga' ga, yasa qo mosa' thozyay tayhok sa qalang 'toxan ma. nano' kya qo ini' glow Gaga' sinbilan niya' lga, iyat pthozyay mlow hawngo' mosa' sa 'toxan niya' la. nano' yasa qo baqon kwara' na Tayal maha hawngo' na otox qani ga, sni' na Utox sa kya qo qngzyat balay magal sa sni' gaga' na Utox mqyanox ga, mosa' thozyay mkhawngo' mosa' kya sa 'toxan, gi 'toxan qasa hya' ga cyow aylhoyan maki' nqo kwara' otox na nnbkis sraral Tayal, gi yasa qo kinki'an na Tayal sraral ozi. aw' row baqon kwara' na Tayal ozi maha nanak hawngo' Utox qani qo toqiy 'awsa' sa 'toxan rwa! nano' yasa qo spatas naha' sa rqyas maha kana naha' zngiy krayryax qo pinsbaq Gaga' na Utox qasa. babaw niya maki' kwara' patas rqyas naha' lga, mngaygyot naha' ini' siy iyal inlongan qo nano' qo Gaga' sni' naha' sa matas rqyas qasa lro, niwan ongat lqo inkawxan naha' sa qnxan naha' lro, syon lawzi gaga' na nbkis maha si ki mawtox mosa' maytaq qsinow qo mrkyas mlikoy lga, yasa qo tlhoyan naha' kya la, ro laqi' knayril hya' lga, siki baq balay tminon lga yasa qo ptasan naha' rqyas ozi la. nano' yan nasa lro aring kya qo pzngatan naha' mosa' tmqsinow lqo mrkyas mlikoy ro, qngzyat mqbaq tminon kya ozi lqo mmkrakis tayal la. nano' yan qani qo pin'boyan gaga' na matas rqyas tayal sqo hawngo' na Utox qani.</FORM>
    </S>
</TEXT>