<?xml version="1.0" ?>
<TEXT id="Wiki_Atayal_qmes_kayal" xml:lang="pwn" source="Paiwan Wikipedia, article: qmes_kayal" copyright="CC BY-SA" citation="qmes_kayal. (2024, December 07). In Wikipedia [Paiwan]. https://pwn.wikipedia.org/wiki/qmes_kayal" BibTeX_citation="@misc{Wiki_pwn_qmes_kayal, title = qmes_kayal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/qmes_kayal} }">
    <S id="0">
        <FORM kindOf="original">trang squ yaba na tkzyay bsyaq ini qqwalax lga ana gong nyux cipok qu qsya qasa lga mnglung qu tayal qmes kayal la, qmes kayal qani ga yasa qutux qalang qani, s'aras nha bzyok mqyanux ru musa syaw na llyung, si ga mblaq mkayal kwara bnkis ru musa msli kya kwara qalang. tehoq qu ryax nasa lga musa kwara qu qqalang, ana mlikuy, kneril ini ga llaqi musa kya kwara. . kya qutux bnkis pkayal mha:soni qani ga nyux sami abas mayaw qutux mqyanux nway siy kiyan qsya qani mu,ang kayal ru pqlwaxiy sami ru ptaqan qu byok spgluw qsya kwara qu ramu nya ,kwara qalang llaqi kneril mcici ru hmwaw muci nyux mqwalax la nyux mqwalax la….Masoq lga wahan plaw maniq qalang qu bzyok ,kruma mga siy gluw mqwalax babaw knyax ma. yasa qu gaga na mrhuw ta ita Tayal ma. . me'a sa kneril ga skruy muyaw sa syaw na llyung lga tlaqi kya ru qwahan kya rramu ru sbwan nya lga ms_unu qwalax balay lma, wiwal sbehuy cyux smnohuy la, skahul nha kya mnglang qutux zyaw qani. yasa qu kmayal bnkis ta mha: pluw su ramu qu llyung qani lga si gluw snohuy ma. . sraral mga maki uzi qu qmes kayal msbehuy, trang 'bagan mhani msbehuy hopa iyal qu behuy lga maki nanak gaga na Tayal, aki mhuway qu behuy qani muci ma. swayaw nya bnkis na mlikuy, skbalay nha slqi cipoq. tnaran qasa galan lqi musa tanux skura sa behuy ru kmal qu bnkis mha: nyux su msuqi iyal msuna, bwaw misu tnaran, siy su qzici na tnaran qu insuna su, siy su piray na tnaran musa su siy kongat, kana su ini uwah hmiriq pinbahuw ru ngasal, s'agal nha tnaran skura sa behuy, nyan kya behuy ga skron kya mu', qani ga qutux ngasal nanak siy tbuci kbalay, Tayal sraral ga. baqun nha nanak, hopa qu sbehuy lga, Kbalay yan sqani gaga la. .</FORM>
        <FORM kindOf="standard">trang sqo yaba na tkzyay bsyaq ini qqwalax lga ana gong nyox cipok qo qsya qasa lga mnglong qo tayal qmes kayal la, qmes kayal qani ga yasa qotox qalang qani, s'aras nha bzyok mqyanox ro mosa syaw na llyong, si ga mblaq mkayal kwara bnkis ro mosa msli kya kwara qalang. tehoq qo ryax nasa lga mosa kwara qo qqalang, ana mlikoy, kneril ini ga llaqi mosa kya kwara. . kya qotox bnkis pkayal mha:soni qani ga nyox sami abas mayaw qotox mqyanox nway siy kiyan qsya qani mo,ang kayal ro pqlwaxiy sami ro ptaqan qo byok spglow qsya kwara qo ramo nya ,kwara qalang llaqi kneril mcici ro hmwaw moci nyox mqwalax la nyox mqwalax la….Masoq lga wahan plaw maniq qalang qo bzyok ,kroma mga siy glow mqwalax babaw knyax ma. yasa qo gaga na mrhow ta ita Tayal ma. . me'a sa kneril ga skroy moyaw sa syaw na llyong lga tlaqi kya ro qwahan kya rramo ro sbwan nya lga ms_ono qwalax balay lma, wiwal sbehoy cyox smnohoy la, skahol nha kya mnglang qotox zyaw qani. yasa qo kmayal bnkis ta mha: plow so ramo qo llyong qani lga si glow snohoy ma. . sraral mga maki ozi qo qmes kayal msbehoy, trang 'bagan mhani msbehoy hopa iyal qo behoy lga maki nanak gaga na Tayal, aki mhoway qo behoy qani moci ma. swayaw nya bnkis na mlikoy, skbalay nha slqi cipoq. tnaran qasa galan lqi mosa tanox skora sa behoy ro kmal qo bnkis mha: nyox so msoqi iyal msona, bwaw miso tnaran, siy so qzici na tnaran qo insona so, siy so piray na tnaran mosa so siy kongat, kana so ini owah hmiriq pinbahow ro ngasal, s'agal nha tnaran skora sa behoy, nyan kya behoy ga skron kya mo', qani ga qotox ngasal nanak siy tboci kbalay, Tayal sraral ga. baqon nha nanak, hopa qo sbehoy lga, Kbalay yan sqani gaga la. .</FORM>
    </S>
</TEXT>