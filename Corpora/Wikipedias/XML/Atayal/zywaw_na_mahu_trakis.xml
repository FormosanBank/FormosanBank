<?xml version="1.0" ?>
<TEXT id="Wiki_Atayal_zywaw_na_mahu_trakis" xml:lang="pwn" source="Paiwan Wikipedia, article: zywaw_na_mahu_trakis" copyright="CC BY-SA" citation="zywaw_na_mahu_trakis. (2024, November 18). In Wikipedia [Paiwan]. https://pwn.wikipedia.org/wiki/zywaw_na_mahu_trakis" BibTeX_citation="@misc{Wiki_pwn_zywaw_na_mahu_trakis, title = zywaw_na_mahu_trakis, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/zywaw_na_mahu_trakis} }">
    <S id="0">
        <FORM> : nanu qu mahu trakis ga yasa qu m'atu kmloh, mahu trakis qani hiya ga minsazing pczywaw. zik nqu musa mahu trakis ga, ini rangaw musa mita ru knwan musa klhul. kbway qu trakis, ktan qu hinqelan nya, msiyo ru mtalah lga yasa tnaq kbalay Gaga san sm'atu kmloh la, ini ga mahu trakis san nha uzi. Knwan qu musa mahu trakis ga helaw ga pucing na 'bagan, suqi ga tmring ta hoqan abaw qani ga qutux ngasal musa smpung, ktan nha hinqelan na trakis, yasa trakis qani piyang musa smpung ru baha blaq mteloq, qnhun ta lga ungat bway nya, Tayal hiya ga si ki mhuqil balay lga yasa qu klhun nha. 'nyan tmabul mglu qsya, nyux mwah kmut ita qu paris qasa. . . . kruma memaw mbwayun balay ktan qu bway trakis ga minkahul nha atu mita trakis qani, m'ru balay memaw mhebung ru cyux si mromung mzyugi, memaw kmayal bnkis mha: talagay trakis qani ga, ana truyan bluku ga si tehoq klbil qu bluku qani. baha hsmswa ana truyan luku nyux si p'ru balay qu trakis, ungat qu sngaw nya, syun kbabaw nya bluku ga, si lat lat lat tehoq sa klbil ma, baha hmswa qmayah sraral mga kya maki balay mpuw pitu ini ga mpuw spat, mpuw qeru qu kinqoyaw nya, qoyaw balay qu qmayah sraral hiya, son sqani muling qu luku lga, wal mluw kbabaw bway na trakis aki tehoq klbil. qani ga blaq na kinbahuw muci qu sinrahuw na ke qani, blaq qu pinbahuw bnkis qani lga ana pagay uzi ga lgan truyan bluku aki wal si tehok klbil bluku kana khotaw uzi. : . 17,18 19 . . zik na mahu trakis, si ga pzil uzi, ana ga ini nha 'yugi qu puniq qasa si ga tehoq giqas na qutux kawas lga yugun nha puniq la. kwara qqaya kneril ini ga qatap, rom, heluk blequn nha balay smku,ini nha balay hmci ptring llaqi ru ini tringi teloq na nuka uzi. . , , . tehok musa sm'atu kmloh, zik na musa kmloh ga qutux ngasal qani ga, bnkis na cinngasl qani ini ga yaba qani, 'san nha kmal qu kwara qalang mha, musa mahu trakis mbiboq saku suxan mha! yasa qutux ke qani lga baqun nha kwara la. ana kwara qalang lga ini bziboq lmosay ru mlata lmosay bih llingay na qmayah qasa uzi la. kya qu ini nha baqi ru mstnaq tuqi qu squliq lga si bzinah mwah ngasal lozi, kinsuxan nya ini ga snaga nya qutux ryax lozi, ana ga si ga skahul nya te binah na qalang musa mcbaq. bali khopa iyal qu qalang ta sraral pi, kruma ga osa ta tuqi na qmayah qasa ga ini ptnaq uzi ru syan nha tuqi nanak uzi, maki nanak qu gaga nya pcizyuwaw ta ita Tayal. misuw qani lga si say mha ungat qu gaga nqu mahu trakis qani hiya la, ana maki ga kya qutux ini ga sazing na qalang cyux nha slahang qu gaga qani. : . . . . , . ta qu sasan nasa lga cinngasal qutux mlikuy ga mziboq balay musa, mha ni twahiq qu qmayah lga kruma siy usa pzil m'abi kya, ini ga milaw puniq musa. siy kinhway hmkangi musa ini balay 'syang ru s'asi. tehok qmayah n gon htuw na wagi, smyax qu wagi lga, ktay siy p'anak wagiq qu bway trakis qasa, wagal pitu bway nya, rasun ru shyup sa talap tatak, yasa qu cina son nha. baha hmswa mrhuw sraral mga maki kya qmayah lga siy ymatak kya la, masoq mtzywaw gaga mwah mhngaw ngasal ha. . kinsuxan nya lga musa moyaw zmagal bway ru kroyux na trakis lozi, yasa qu sincikut, squnun qu pitu ru zmagal lga mopuw sazing la, nanu yaqu mpuw sazing bway qani, yasa qu son nha rpi ru, squnun lga giwal sa qutux kawas, nanu qani qu galan ghap kbalay sm'atu pi. ana ga si ki blequn mugi, qani qu son nha sm'atu kmloh trakis ini ga mahu trakis. mahu trakis ga, kruma sazing bingi ini ga cyugal bingi lga suqun nha mtzyaw la, kruma ga pyogan qutux ini ga sazing bingi lga musa sinciku, ana qsuqi ga ini hnasiy zmagal bingi, suqun mtzyuwaw lga ana knwan kmloh balay la. mahu trakis uzi ga blequn nha balay mnglung ru khangan nha gmluw uzi. trang squ mtzyuwaw ga ini nbah hmut kmayal ana nanu ke, kwara sa m'uy ini ga mhq'ya ga ini nha balay hmci kmal,baha hmswa phtun su ke qani lga ana su tehoq kawas hnyal m'uy ru mhqya su balay lma. gaga na mahu trakis ga ini piyang p'yux, ana ga maki qu imi nqu msyunaw ru mbayang. . . . . . Tayal sraral ga qutux qutux ngasal siy tbuci muhi pinbahuw, nanu yasa qutux qutux ngasal uzi ga ini pgluw qutux gaga, baha hmswa bali ptnaq qu qmayah ini ga pinbahuw ta rwa. suqun nha mtzuyaw gaga na mahu trakis lga, ini ga shngaw nha qutux sazing ryax, babaw nasa lga bnkis na qutux ngasal qani musa pspung ru kmayal mha, nway ta musa kmlah la! muci qu bnkis la. nanu pkayal qu qutux ngasal qani ru taring musa kmloh la. . : . . maki uzi qu qalang trang squ mahu trakis mga musa shway bnkis nha kmayal mha, mhway kinlahang mamu kwara pincyogan myan qani nyux thoyay mkbway, nyux myan musa thoyay klhun la. qani hiya ga kinlahang mamu kinita mamu, nyux sami musa kmloh qani lga anay sami skahul squ kinqoyat mamu lozi musa mblaq muci sqani mtzyaw ru kmloh, masoq lga t'aring kmloh kwara la. : . . mahu trakis ga galun abaw gleng ru cyux mromun qasa san nha lmahu, ru ringu nha klbil siy blaq mbkuw, maki qutux qu musa mhul bengan. musa kmloh muci ga, s'usa nha magal abaw saping, hbku hnuk qasa galun nha, hmabuk ru syan bih habuk ha. khmay mgluw kmloh ga, sazing qu mhul hiya. ini skkwa qutux hi, hminas magal hi kmloh lga si ki sazing hi mhul la. tnaq bengun qba lga sbiq sa mhul qasa. squnun ru bhlan abaw saping qu ami nya, trakis ga san nha sqani ntzyaw. . ana ga trang squ kmloh pagay ga s'agal nha saqet ktan qu qba, hopa qba ga tzyu magal puqing kyapun ru smaqet sbilun syaw na suruw. tnaqun smi te suruw qasa smryut ru smilay la san sqani smilay pagay hiya. kmloh pagay uzi ga mrhuw sraral ga ungat buli ru saqet skbalay nha ruma, syan nha ngos ru rwangan nha puniq, kitu lga yasa skit nha pagay maki buli ru saqet lga yasa bengun nha la. . . musa qmayah ga lama kmloh qu kneril hiya, mlikuy hiya ga musa mlaw qmayah ha, kya maki cikay ana nanu lga san nya smayuk syaw na tatak. qlyan lga bali klama qu Tayal sraral pi, kya minsazing maniq rwa, ru mziboq musa ha, kya musa mpuw spung ryax lga musa phapuy qu kneril hiya, musa tmahoq qoli ru spgluw nha tmahoq qu tuwil qasa uzi, nanu qu tuwil qasa uzi ga spgluw nha syaw syaw na trakis tramat, yasa qu thkun nha uzi, ru gbyan musa tbah phapuy ngasal la. kwara qu nniqun rramat Tayal ga siy agal sa te rgyax kwara, ini bbazi nnanu ini pskyut qu nniqun nha uzi. . Tayal sraral ga ungat iyan qu smabu sbil, baha hmswa musa ta mtzyuwaw qmayah ga musa phapuy tatak, lama smabu qu kneril, sbun nha bwax qasa ru bali smli bwax sraral pi, yasa qu pqaniq lga smxu ru m'yunbi bwax ru musa kmloh la. ramat ga musa rgyax lga maki nanak la, baha hmswa trakis qani llingay nya ga yasa qu thngan na yapit, yapit qasa ga si ptkit, si ga blequn smi blihun, nanu yasa qutux qutux sasal ga 'son nha m'law mita, qmayah qasa kbhul blihun sni nha lga, mtzyul ini ga mpatul qu qqoli galun nha la, musa rgyax lga cinmuyaw balay la. ana yapit, bhut, ini ga kugeh maki kwara uzi. kwara ka llingay qmayah ga cingay balay qu pzit nya uzi, ru kmayal qu qutux bnkis mha, sraral mga cingay qu qmayah ga, si mgayang kya kwara pzit ma, ana maniq ini piyux qu nniqan nha. kruma ga skbalay nha blihun ruma, yasa qu ukuw ru yapi aki mlahang cikay pinbahuw. . . 30 40 , . : . . nanu yasa syaw syaw qmayah syan nha qnryang uzi, s'agal nha llingay na abaw qhuniq ini ga abaw mequy qhtan nya kwara tay ta ini wahi qoli ma, yasa qu son nha ukuw uzi. ukuw qani hiya ga qryangan kwara qu qmayah ru skalay nha qutux blihun yaw na cyugal qara syun qutux blihun. kbalay blihun qasa ga sazing qu tuqi nya, qutux ga skbalay ruma, si ga taqan qu ruma ha, kya lingay sazing heku qba, ru bkon ska nya, sazing tunux hiya ga ini bkay sa, shop sa blihun qasa, maki qu ska qasa lga syan squ qhuniq qhtan kwara sthay balay na blihun, wahan na qoli ini ga qbhniq, syun qutux boli, gasil ru qyulang la. qutux uzi ga si agal lingay na qhoniq, s'agal nha kya sazing heku kroyux nya, bkon nha uzi aring squ syaw mka, ini bkay puqing hiya ru ssu si say shyu posa, wiwal bnux cikay ru syan qara srhun qara la. qutux qmayah qasa ga, kya sazing kbhul, ini ga cyugal kbhul klayun nha blihun, qoli mwah lga ini ga kugeh cingay ciriq la. ana ga yapi hiya ga qutux balay tuqi nya cyux nha ktan qutux tuqi qoli lga sun nha qutux yapi la, siy tqutux tuqi nya. . , . . . . suqun nha kmloh trakis lga ngahi ini ga sehuy m'yon nha, llingay na uzi ga syan nha qerang ru maki qu qoli mwah maniq la, yasa qu syan nha ukuw kwara qmayah mwah qoli ini ga kugeh ciriq kwara uzi la, yasa qu mwah tmwang qnxan ta ita tayal, wiwal nyux ta kmloh trakis ska qmayah ru nyux ta tngahi muya qerang uzi, kya smoya maniq cikay ubuy na syam lga s'agal nha cikay nyux lmosay ska na hlahuy qa ana nanu. , . zik kmloh ga lmom kbalay kwara qu ukuw qani ru zik khoqil kwara minuya ga mwah kwara qoli, yasa qu mwah mhkangi tuqi, ungat qu 'san nha lga mwah mhtuw sa knalay blihun qasa la, ana kugeh ini ga qoli mluw tuqi qasa kwara, ana nha san mita lga trang cyux traka qu buli nya lga cyux mciriq la, ini ciriq ga cyux cyapu ru cyux s'urux, kruma ga ini cyapu ga cyux meleq ru cyux maki kzzik buli nya. buli qani ga maki cyugal gaga nya kahul sa kyahu mita qu ukuw ga cyux wagiq qu buli lga yasa qu cyux mqoyat lma, cyux trroq cikay buli mga cyux ini cyapu ma, cyux meliq buli nya qasa lga t'alay ma, baqun nha balay smpung kwara qu zyaw na qmayah bnkis ta ita Tayal hiya. ana tehuk soni qani tnaq uzi, nyux ta muya cinbahuw ini ga ana nanu na bway ga mwah cyaqung, qbhniq ini ga qoli ru yapit lga yasa qu nyux ta skbalay na. . . . sraral uzi mga piyang balay ga ruma, yasa qu skbalay nha pakpak ini ga tlpak son nha uzi, pak pak qani ga s'agal nha ruma skbalay nha qqaya aki thuyay mlahang trakis ini ga pagay ma, baha hmswa kbway qu trakis ini ga pagay lga boyun balay bway nya, siy tlahuy mwah kwara qu pzit qasa, si kaki sa beh ska na qmayah ini ga ska babaw slaq, kruma tka tka qu qmayah ru skaki nha wagiq balay qasa kbalay qutux tatak, tatak qasa ga hngawan nha ru 'san nha smosaw pzit uzi. mosaw pzit ga s'agal nha ruma kbalay pakpak ruma, skahul nha babaw tatak qasa musa mita ru ktan nha pzit lga siy nha say pak pak pak psosaw pzit qasa la, kruma qnzyat na tayal ga siy los los los lmosay ska qmayah ru hwagan nha uzi. . . . pakpak qasa ga galun squ sazing mumu, qutux mumu ga ini thngi babaw nya qasa ga thngan sa, skbalay nya bengan qba kya sazing bengan baqun meng lga bkom la, sazing qu ptacik lga phtuw hngyang nya si pak pak pak muci la. pak pak pak . mha ni hopa qu qmayah ru twahiq qu zyaw skbalay nha bbuyan la, bbuyan nha pakpak qasa srhun nha gasil ruma ini ga wahi, aring squ ryu balay ru mwah tehok beh tatak, syun nha payat ini ga magal pakpak, mwah squ pzit lga klgan nha gasil ruma ru siy ptnaq pak pak pak hngyang la. qani ga s'agal nha ruma ru srangi nha yal na ciminun gonyu qasa, galun qu kyahi ruma ru bbuyun nha tehoq tatak qasa, bhlan nha kwara magal ini ga payat pakpak qasa s'aring nha tatak mita ru ktan nha cyux maniq trakis qu pzit lga hluyun nha pakpak qasa ru magal pakpak qasa si psqun pak pak pak kwara tnaq qu hngzyang nya lga mgyay kwara qu pzit nya la. muci kya gaga sraral hiya ana kwara qbhniq uzi lga mung sa pakpak qasa lga mngungu ru mgyay kwara uzi la, yasa qu ubuy zyaw na mlahang trakis ini ga pagay hiya. 4 5 3 pak pak pak . . maki uzi qu sngungu, sngungu squ ana nanu na qbhniq, iyat si cyaqung nanak, syan nha qutux qhoniq, skbalay nha tnaq balay na yuzika, babaw yuzika qasa ga skbalay nha qutux tunux na squliq, kyahu lga s'agal nha lukus na squliq syan nha qba uzi. kruma ga srhul nha ska qmayah, ini ga maki sa ska pagay slaq ru s'urux sa ska pagay, swagiq cikay ki pagay, ana pzit mita lga, cyux ki'an squliq ay muci uzi la, ru ini nha wahi la. kruma ga sboli nha uzi, nanu qu sboli ga s'agal nha qutux ruma, laxi kthuy iyal ru srhul nha ru tkki nha hmop ska na slaq, hlan nha gasil ru squzi nha babaw balay na ryuw qu lukus, ini ga qbuci na cyaqung, mwah qu behuy lga mlaka qu lukus ini ga qbuci na cyaqung qasa la, ana pzit ini ga kwara qbhniq mita lga, kya nya squliq ru mgay kwara la. . . wal suqun kmloh lga t'aring mugi trakis ini ga pagay la, san mita qutux qutux ryax. sraral hiya ga skita nha pagay ini ga trakis, mha ni pagay slaq hiya ga maki sa qmayah rgyax ru ngasal ga twahiq qu 'sa nha kruma qalang lga pgyan nha qmayah ru si nha say kya mugi, mha ni qwalax lga sraral hiya ga s'agal nha abaw gayaw ini ga abaw sehuy si nha lmuki kya, maki qu yubil ini ga kapa syun nha babaw na pagay la, tkzyay balay lga skutun nha beh tatak la. . pagay mma hiya ga masoq kmloh lga shlax nha kwara pagay qasa pgyan ru spbu' wagi. pagay ga sbihun nha, qthuy qu ami na pagay mma hiya ga siy nha pgiy qmayah. san smsyuk krryax. kzyay hazi lga yasa squnun mhul qu ska bengan qasa, qani hiya ga mlikuy qu musa mhul. s'utu nha ru tngan qu ami nya, siy bleqiy mtnaq qroyux nya, aki blaq pgyan ma. mugi ga psqaqa nha ru kya sazing bingi babaw nya lga, smohun nha lozi. san kya lmugi pagay mma ru trakis hiya. maki uzi qu qalang ga kmloh pagay mma ga helaw ga smka qba sinhlan nya, trang squ mugi pagay lga qutux qutux sinhlan ga s'utu ru ssyuqun nha smi, mkzyay hazi lga squnun nha ru sqaqa nha mugi lozi si ktay mkzyay hazi lga bhlan nha ru mqwalax lga 'san nha tmumu ru lmukan nha abaw gayaw. . . . pagay uzi ga blequn nha tluhung kura qsahuy nya qu ami nya siy bleqi pkguw mutu, piyux haziy lga ska na pagay qasa ga mbring ru s'agal nha qutux bengan ami nya kura te kraya syun nha ska babaw pagay tunux nya mukan nya la, ami maki babaw lga s'agal nha abaw sehuy ru mukan nha ana qloxan ga wal siy truy truy qsya nya ru wal si thyuci tehoq kyahu baha hmswa kya bukil na pagay rwa. blaq kayal lga n gon nha mkzyay cikay lga. san nha hmlah pgyan lozi siy tehok mkzyay qapoh balay lga hkutun te tatak la. pr'un qu ami nya, wiwal rgyax qu pagay mma, kruma ga maki qutux kbhul ntwan uzi. </FORM>
    </S>
</TEXT>
