<?xml version="1.0" ?>
<TEXT id="Wiki_Atayal_muya_qulih_ru_mkayal_種魚與協商" xml:lang="pwn" source="Paiwan Wikipedia, article: muya_qulih_ru_mkayal_種魚與協商" copyright="CC BY-SA" citation="muya_qulih_ru_mkayal_種魚與協商. (2024, December 07). In Wikipedia [Paiwan]. https://pwn.wikipedia.org/wiki/muya_qulih_ru_mkayal_種魚與協商" BibTeX_citation="@misc{Wiki_pwn_muya_qulih_ru_mkayal_種魚與協商, title = muya_qulih_ru_mkayal_種魚與協商, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/muya_qulih_ru_mkayal_種魚與協商} }">
    <S id="0">
        <FORM kindOf="original">作者:林純桂&amp;素伊多夕&amp;方瑞玉 aring 'bagan ga, maki Tayal hmaw uyuk qulih balay ka lhani lmuhuw qwang, rasun nha qara gong rgyax yatux, san nha posa snaga hopa babaw nya lga san tmqulih. qutux pincyogan qaniy ga "muya qulih" son smlalu na Tayal, muya quliq qaniy ga qutux sa iyat kinqeri na pincyogan. baha hmswa qalang ka qalang ga ini pinhmut musa tmqulih squ spiyang na llyung hiya, si ki spkayal nha, maki qu qara gong san nha pbhuyaw qulih, psyunaw mrkyas lga, ini pskyut qu qulih la. pswahiy na tuba ga qutux ini ga sazing kawas ru psinkwara na qalang ru qalang ka qalang ga si ki mblaq mkayal ru yasa qu sptzyuwaw nha. qalang na qutux llyung ga mkayal kryax qutux qutux kawas, skita nha kni'an qalang musa smpung qes na llyung. mkayal ryax na ggalan qulih, qutux qutux qalang ga maki nanak ryax nha musa tmuba, ru maki nanak qes nha, ini si ptnaq musa tmuba, ini lapa tmuba uziy. nanu uziy ga, zik usa nha tmuba ga, s'usa nha lama mkayal squ te yatux ru te yahu na qalang qasa. nway ini pqnuqu mnbuw squ qsya tnban llyung ru ggong qu squliq. nanu nyux baqun qalang ka qalang ga baq squ qes nha nanak, ana tnaq qutux qalang ru pinbcyan nha qutux niqan ga maki uziy qu qes nha, qaniy ga qzyunam galan nha qulih nanak. qzyunam galan na saxa ga, yaqu qara nqu gong qasa, cyux ki'an qalang qu gong qasa ga qzyunam nha nanak lasa hiya. mzi'a nqu: cyux hngwan hongu Qwilan qasa ga gong qzyunan na Qwilan ru Piyaway. ru spiyang yaba llyung cyux tmsyaw kya qalang Gihing ga qes nha ga ringun nha yahu pitung na Saruc ru mwah metaq squ sin'utun qsyaq qasa. lmapa qes tmqulih qu Tayal ga, ringan balay msazyu na qalang. nanu yasa qu sinqunan nha tmqulih ini ga saxa mwah tmqulih ga, spgluw nha pinkyalan musa tmqulih, ini balay lapa bung na qalang bzinah. Tayal ga maki qu smqun tmqulih ru maki uziy qu ssaxa tmqulih uziy, yaqu saxa nanak musa ga ini aniy skayal na mrhuw qalang ru ini ga kwara na squliq uziy, ana si buci nanak musa, ana ga ini hinas qes na squliq. msqun qutux gluw ini ga qutux qalang ga, nanu yasa qu san mha tmuba qulih pi, ru sptzyuwaw nha kya qu qmlih qulih uziy. .</FORM>
        <FORM kindOf="standard">作者:林純桂&amp;素伊多夕&amp;方瑞玉 aring 'bagan ga, maki Tayal hmaw oyok qolih balay ka lhani lmohow qwang, rason nha qara gong rgyax yatox, san nha posa snaga hopa babaw nya lga san tmqolih. qotox pincyogan qaniy ga "moya qolih" son smlalo na Tayal, moya qoliq qaniy ga qotox sa iyat kinqeri na pincyogan. baha hmswa qalang ka qalang ga ini pinhmot mosa tmqolih sqo spiyang na llyong hiya, si ki spkayal nha, maki qo qara gong san nha pbhoyaw qolih, psyonaw mrkyas lga, ini pskyot qo qolih la. pswahiy na toba ga qotox ini ga sazing kawas ro psinkwara na qalang ro qalang ka qalang ga si ki mblaq mkayal ro yasa qo sptzyowaw nha. qalang na qotox llyong ga mkayal kryax qotox qotox kawas, skita nha kni'an qalang mosa smpong qes na llyong. mkayal ryax na ggalan qolih, qotox qotox qalang ga maki nanak ryax nha mosa tmoba, ro maki nanak qes nha, ini si ptnaq mosa tmoba, ini lapa tmoba oziy. nano oziy ga, zik osa nha tmoba ga, s'osa nha lama mkayal sqo te yatox ro te yaho na qalang qasa. nway ini pqnoqo mnbow sqo qsya tnban llyong ro ggong qo sqoliq. nano nyox baqon qalang ka qalang ga baq sqo qes nha nanak, ana tnaq qotox qalang ro pinbcyan nha qotox niqan ga maki oziy qo qes nha, qaniy ga qzyonam galan nha qolih nanak. qzyonam galan na saxa ga, yaqo qara nqo gong qasa, cyox ki'an qalang qo gong qasa ga qzyonam nha nanak lasa hiya. mzi'a nqo: cyox hngwan hongo Qwilan qasa ga gong qzyonan na Qwilan ro Piyaway. ro spiyang yaba llyong cyox tmsyaw kya qalang Gihing ga qes nha ga ringon nha yaho pitong na Saroc ro mwah metaq sqo sin'oton qsyaq qasa. lmapa qes tmqolih qo Tayal ga, ringan balay msazyo na qalang. nano yasa qo sinqonan nha tmqolih ini ga saxa mwah tmqolih ga, spglow nha pinkyalan mosa tmqolih, ini balay lapa bong na qalang bzinah. Tayal ga maki qo smqon tmqolih ro maki oziy qo ssaxa tmqolih oziy, yaqo saxa nanak mosa ga ini aniy skayal na mrhow qalang ro ini ga kwara na sqoliq oziy, ana si boci nanak mosa, ana ga ini hinas qes na sqoliq. msqon qotox glow ini ga qotox qalang ga, nano yasa qo san mha tmoba qolih pi, ro sptzyowaw nha kya qo qmlih qolih oziy. .</FORM>
    </S>
</TEXT>