<?xml version="1.0" ?>
<TEXT id="Wiki_Atayal_gaga’_na_mshzi’" xml:lang="pwn" source="Paiwan Wikipedia, article: gaga’_na_mshzi’" copyright="CC BY-SA" citation="gaga’_na_mshzi’. (2024, December 07). In Wikipedia [Paiwan]. https://pwn.wikipedia.org/wiki/gaga’_na_mshzi’" BibTeX_citation="@misc{Wiki_pwn_gaga’_na_mshzi’, title = gaga’_na_mshzi’, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/gaga’_na_mshzi’} }">
    <S id="0">
        <FORM kindOf="original">pinshzyan na kinhakul sun maha kinhakul hya' ga, nanu' yani qu lalu' na gluw nqu kmayal maha ngasal qaniy. nma' sun maha kinhakul qani hya' ga, yalaw gi mnaki' squ sawn maha Hakul na qutux rhzyal, ru tmqalang kya lru yasa qu sawn naha' maha kinhakul kya la. maylipa' nanu' ki'aa bsyaq maki' kya lru mngaygyut hbazyaw qu squliq naha' lru, mnqsu' balay kahul kya musa' mshzi' hga, nanu' yaqu pzyux iyal qqnazi' ka babaw llyung qu ki'an naha', nanu' yasa qu sawn naha' maha Mqnazi' kya la. babaw niya lawzi khmay lawzi qu mnaki' kya Hakul ru mwah mshzi' lga, wal rima' ki'an na mqnazi' kwara' qu bblaq rhzyal ka babaw llyung lruw, siy usa' hmkangi' sa zayzil rgyax laha la, nanu' yasa qu sawn naha' maha maylipa' laha' la. Lkmbuta' nanu' babaw niya' khmay lawzi qu squliq naha' lruw, nanu' aring kya qu mrhuw naha' ka Lkmbuta' ki mintsawy' niya' ka Lkmyabuh ru Lkm'ayan cyugal naha' qu maras sa kinbahan naha musa' mgazyang sa nyux ta' ki'an misu qani la. nanu' qu kinbahan na Lkmbuta' hya' lga, nanu' zmyax squ quri' sqabu' lru, mwah hmkangi' squ mkura' tay suruw na Papak waqa' laha, nanu' mntta' sa b'bu'' Baykugan lga, 'lwan naha' kwara' kya qu aring tqzing ru Cinsbu', pngyan wagi', tunan, payhwan, nanu' musa' mqumah kya sa rrhzyal qani qu kinbahan na mqnazi, yalaw gi minkahul kya sa qnazi' mwah mshzi' sqaniy ru ini' naha' lxaniy qu lalu' naha' kya maha mqnazi' ruw yasa sisay mqnazi' laha hiya. Nanu' babaw niya' lga mwah squ skaru' qani lruw shngan kya na Gipun sqani laha' la. Lkmyabuh nanu' qu kinbahan ni Lkmyabuh hya' lga, wayal pgzyax kya squ tunux tawpuk laha, ruw wayal kya squ rhzyal sawn misuw qani ka Nango qasa, gluw naha' kya hya' lga wayal mgazyang kya squ Haga' paris, Ropuy, Kinyang, Kbabaw, Kulu' ru Rgyax. nanu' kwara' qu gluw na maylipa' ka nyuw mwah mshzi' sa rhzyal tay Gawgan qani hiya' lga, nanu' yaqu zmyax uzi squ quri' sqabu' lga, mkura' squ tmqszyap na suruw papak laha' lru mwah kya sa qrahu' hkawan ru msgagay kya lruw wayal tay balung kruma' wayal mkura' tay Hbun bilaqbilaq kruma', ruw wayal kya Gawgan kruma', aring kya mthuluy ruw mwah squ kwara' rhzyal na Sbtunux qani kwara' naha'. yalaw gi minkahul kya squ mlipa' ruw ini' naha' laxiy uzi qu lalu' naha' kya maha mlipa' ru yasa siy naha' rasiy kya uzi lalu' naha' maha Maylipa' la.</FORM>
        <FORM kindOf="standard">pinshzyan na kinhakol son maha kinhakol hya' ga, nano' yani qo lalo' na glow nqo kmayal maha ngasal qaniy. nma' son maha kinhakol qani hya' ga, yalaw gi mnaki' sqo sawn maha Hakol na qotox rhzyal, ro tmqalang kya lro yasa qo sawn naha' maha kinhakol kya la. maylipa' nano' ki'aa bsyaq maki' kya lro mngaygyot hbazyaw qo sqoliq naha' lro, mnqso' balay kahol kya mosa' mshzi' hga, nano' yaqo pzyox iyal qqnazi' ka babaw llyong qo ki'an naha', nano' yasa qo sawn naha' maha Mqnazi' kya la. babaw niya lawzi khmay lawzi qo mnaki' kya Hakol ro mwah mshzi' lga, wal rima' ki'an na mqnazi' kwara' qo bblaq rhzyal ka babaw llyong lrow, siy osa' hmkangi' sa zayzil rgyax laha la, nano' yasa qo sawn naha' maha maylipa' laha' la. Lkmbota' nano' babaw niya' khmay lawzi qo sqoliq naha' lrow, nano' aring kya qo mrhow naha' ka Lkmbota' ki mintsawy' niya' ka Lkmyaboh ro Lkm'ayan cyogal naha' qo maras sa kinbahan naha mosa' mgazyang sa nyox ta' ki'an miso qani la. nano' qo kinbahan na Lkmbota' hya' lga, nano' zmyax sqo qori' sqabo' lro, mwah hmkangi' sqo mkora' tay sorow na Papak waqa' laha, nano' mntta' sa b'bo'' Baykogan lga, 'lwan naha' kwara' kya qo aring tqzing ro Cinsbo', pngyan wagi', tonan, payhwan, nano' mosa' mqomah kya sa rrhzyal qani qo kinbahan na mqnazi, yalaw gi minkahol kya sa qnazi' mwah mshzi' sqaniy ro ini' naha' lxaniy qo lalo' naha' kya maha mqnazi' row yasa sisay mqnazi' laha hiya. Nano' babaw niya' lga mwah sqo skaro' qani lrow shngan kya na Gipon sqani laha' la. Lkmyaboh nano' qo kinbahan ni Lkmyaboh hya' lga, wayal pgzyax kya sqo tonox tawpok laha, row wayal kya sqo rhzyal sawn misow qani ka Nango qasa, glow naha' kya hya' lga wayal mgazyang kya sqo Haga' paris, Ropoy, Kinyang, Kbabaw, Kolo' ro Rgyax. nano' kwara' qo glow na maylipa' ka nyow mwah mshzi' sa rhzyal tay Gawgan qani hiya' lga, nano' yaqo zmyax ozi sqo qori' sqabo' lga, mkora' sqo tmqszyap na sorow papak laha' lro mwah kya sa qraho' hkawan ro msgagay kya lrow wayal tay balong kroma' wayal mkora' tay Hbon bilaqbilaq kroma', row wayal kya Gawgan kroma', aring kya mtholoy row mwah sqo kwara' rhzyal na Sbtonox qani kwara' naha'. yalaw gi minkahol kya sqo mlipa' row ini' naha' laxiy ozi qo lalo' naha' kya maha mlipa' ro yasa siy naha' rasiy kya ozi lalo' naha' maha Maylipa' la.</FORM>
    </S>
</TEXT>