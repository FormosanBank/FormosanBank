<?xml version="1.0" ?>
<TEXT id="Wiki_Atayal_y’aya_ni’an" xml:lang="pwn" source="Paiwan Wikipedia, article: y’aya_ni’an" copyright="CC BY-SA" citation="y’aya_ni’an. (2024, December 07). In Wikipedia [Paiwan]. https://pwn.wikipedia.org/wiki/y’aya_ni’an" BibTeX_citation="@misc{Wiki_pwn_y’aya_ni’an, title = y’aya_ni’an, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/y’aya_ni’an} }">
    <S id="0">
        <FORM kindOf="original">y'aya ni'an na Tayal kwara y'aya na gaga nni'an ta maki llyung Klesan hiya, kwara y'aya klayan ga piyang innagan ta sobih alang ta nanak, yani khoni' ga klayan ta sklwan, siyu ro luhung, kuluk ga klayun ta taku ro hogan ta 'sya, ruma ga klayan ibu ro hogan iyung. gaga na skbaley sklwan kwe ga gmwayow ta tyaba khoni' na labing, khuyan ta iyik nya, tanux nya ga hoban ta pkita rekyasan na taku, cntman na iyik sklwan ga sblingan pwahun suna, yaca ini pgey tanux suna nya pnhapuy ta. siyu ro luhung ga y'aya scxu ta rhkey, krryax ga gnwyow ta tyaba ro khtu na khoni skbaley, siyu ga kruyux na 'bo, luhung ga skiyu ta iyik nya yani skayu rekyasan nya, tna' naha sklwan ha'iy. taku ro ibu hiya ga klayan ta ruma ro bkon ta ruma ro lhmi' s'agan ta ro how mami' lmyun ro hogun ta iyung, kuluk klayan ta hogan ta 'sya hiya ga myasa tegan rekyasan nya, musa ci tna' tyaba nya, tna' ci kiyey nya uy. kihuy ro galun ta kwara puri ro hi nya, ro skbaley taku hogan ta 'sya. ptna' kya how ta 'sya hiya ga gmwyow ta kuluk, tunux nya ga kutun ta ro twangan umuk, nanu yaca ba'un posa 'sya, maki binah lwey, ruma hiya ga ba'un sreran utux utux hkuy nya ssyan ta 'sya, yani yakang micu. sklwan hiya ga hpuyan ta sumu ru lmyun ita Tayal, kbaley ta rhkey ga, lmon posa iyik sklwan kya bwax na lmyun rnrang ro mhoyin sumu laga krum ta iyik luhung kya, sa'ing mlikuy pssyuk cxu, binah utux cyoli' hiya ga skr'un rhkey knaley, tugan hi naha mrrow scxu ro kbaley rhkey. rhkey na Tayal baley hiya ga spgluw ta bu' na heying mani'. ana ga micu ini ptna' smogan nni'an cyoli', iyik rhkey hiya ga twangan naha benux, cbing, nya kilux rhkey ro ni'un ga myasa ci ni'un baley.</FORM>
        <FORM kindOf="standard">y'aya ni'an na Tayal kwara y'aya na gaga nni'an ta maki llyong Klesan hiya, kwara y'aya klayan ga piyang innagan ta sobih alang ta nanak, yani khoni' ga klayan ta sklwan, siyo ro lohong, kolok ga klayon ta tako ro hogan ta 'sya, roma ga klayan ibo ro hogan iyong. gaga na skbaley sklwan kwe ga gmwayow ta tyaba khoni' na labing, khoyan ta iyik nya, tanox nya ga hoban ta pkita rekyasan na tako, cntman na iyik sklwan ga sblingan pwahon sona, yaca ini pgey tanox sona nya pnhapoy ta. siyo ro lohong ga y'aya scxo ta rhkey, krryax ga gnwyow ta tyaba ro khto na khoni skbaley, siyo ga kroyox na 'bo, lohong ga skiyo ta iyik nya yani skayo rekyasan nya, tna' naha sklwan ha'iy. tako ro ibo hiya ga klayan ta roma ro bkon ta roma ro lhmi' s'agan ta ro how mami' lmyon ro hogon ta iyong, kolok klayan ta hogan ta 'sya hiya ga myasa tegan rekyasan nya, mosa ci tna' tyaba nya, tna' ci kiyey nya oy. kihoy ro galon ta kwara pori ro hi nya, ro skbaley tako hogan ta 'sya. ptna' kya how ta 'sya hiya ga gmwyow ta kolok, tonox nya ga koton ta ro twangan omok, nano yaca ba'on posa 'sya, maki binah lwey, roma hiya ga ba'on sreran otox otox hkoy nya ssyan ta 'sya, yani yakang mico. sklwan hiya ga hpoyan ta somo ro lmyon ita Tayal, kbaley ta rhkey ga, lmon posa iyik sklwan kya bwax na lmyon rnrang ro mhoyin somo laga krom ta iyik lohong kya, sa'ing mlikoy pssyok cxo, binah otox cyoli' hiya ga skr'on rhkey knaley, togan hi naha mrrow scxo ro kbaley rhkey. rhkey na Tayal baley hiya ga spglow ta bo' na heying mani'. ana ga mico ini ptna' smogan nni'an cyoli', iyik rhkey hiya ga twangan naha benox, cbing, nya kilox rhkey ro ni'on ga myasa ci ni'on baley.</FORM>
    </S>
</TEXT>