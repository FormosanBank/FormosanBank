<?xml version="1.0" ?>
<TEXT id="Wiki_Atayal_pila_Pitat" xml:lang="tay" source="Atayal Wikipedia, article: pila_Pitat" copyright="CC BY-SA" citation="pila_Pitat. (2025, May 05). In Wikipedia [Atayal]. https://tay.wikipedia.org/wiki/pila_Pitat" BibTeX_citation="@misc{Wiki_tay_pila_Pitat, title = pila_Pitat, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/pila_Pitat} }">
    <S id="0">
        <FORM kindOf="original">2009 kawas hga, maki qutux squliq Satoshi Nakamoto lalu nya. te gleng balay kbalay pila bhgun son nha pila Pitat . squliq cinlqing balay qu Satoshi Nakamoto. ungat squliq baq lalu nya balay ma. nanak wanglu phtuw lalu nya. kbalay pila pitat lga, maki cikah squliq snhi squ hiya ga, mtnaq pila balay qpzing nya. ana ga, 2010 kawas 5 byacing lga, qutux kbhul na pila pitat ini' tehuk p'iyuw qutux pila Amirika' uzi na'. trang nasa na wanglu kmayal qutux squliq mha. s'agal maku 10000 na pila pitat p'iyuw sazing hopa bisa. ana ga, cyugal ryax wayal lru ungat squliq mwah mita'. tehuq balay te payat ryax lga, maki squliq tbaziy bisa hiya la. kahul nasa lga, mn_gyut t'aring piyux squliq snhi. mtnaq pila balay qu pila pitat. 2021 kawas 10 byacing ga, qutux pila pitat thuyay 'myuw 60000 msyaw na pila Amirika'. sraran sbaziy sazing bisa na pila pitat. misuw qani lga, sbaziy ta bisa kaki piyux balay la. yan qani piyux balay na bisa ga, kya thuyay mumuk 5000 na pzi'an mari kkahan. swa nha krangi' pila balay qu pila pitat? swa snhyun ssquliq qu pila pitat ga? ingat pila bhgun sraran hga, pila lban baqun balay na ssquliq. qutux lban nanak qu pila. thuyay maziy nniqun, glgan. ru baqun maziy ngasal uzi. swa snhyun na squliq qu brwan lpgun nqu lban qani ga? swa snhyun na ssquliq qu pila pitat ga? te qutux ga, lpgun na tennaw qu pila pitat. squnun kwara hiya 2100 mang nanak. nanu yasa mtnaq king kincipoq. qutux uzi ga baha hmswa, ming ru bbaziy squ pila pitat. spuwah lpgun na tennaw kwara. lmpuw nya ini' ptnaq ginko miru snku na psku squliq. spuwah nya qutux qutux tennaw na squliq cinbwanan lmpuw. 10000 pila pitat na Kacaw zyaw qani. baqun miru squ qutux qutux tennaw sa. 100 pila pitat sbiq nya Dongi qu Kacaw. baqun miru squ qutux qutux tennaw uzi. mha na wal mquriq 'myuw biru nqu tennaw ga, skahul ta binah na tennaw mulu bnrwan nha. nanu yasa snhyun balay na ssquliq qu bniru pila pitat. aring lmpuw tennaw ru tbah kbalay pila bhgun. yasa balay trhuw ktan nqu pila. ru knalay na giqas kinbahan uzi. ana ga 2023 kawas lga, te sazing kinhupa' na bziran pila bhgun FTX takuy qmlu' syobay la. bbiran syobay qani qriqun nya kwara pila na bbaziy. qmlu' syobay lga, ini' nha baqi msbzinah magan pila nha nanak kwara. ana trhuw balay lpgun na tennaw. mtzyaw tennaw ga squliq. iyat takuy qmlu' syobay bziran nanak. pongan ta krryax tqruw nqu syobay pila bhgun. nanu yasa ana muci nanu msbah ziray. ana muci nanu 'myuw qaya' ssquliq. snhi qu pzyang balay trhuw ita squliq.</FORM>
        <FORM kindOf="standard">2009 kawas hga, maki qotox sqoliq Satoshi Nakamoto lalo nya. te gleng balay kbalay pila bhgon son nha pila Pitat . sqoliq cinlqing balay qo Satoshi Nakamoto. ongat sqoliq baq lalo nya balay ma. nanak wanglo phtow lalo nya. kbalay pila pitat lga, maki cikah sqoliq snhi sqo hiya ga, mtnaq pila balay qpzing nya. ana ga, 2010 kawas 5 byacing lga, qotox kbhol na pila pitat ini' tehok p'iyow qotox pila Amirika' ozi na'. trang nasa na wanglo kmayal qotox sqoliq mha. s'agal mako 10000 na pila pitat p'iyow sazing hopa bisa. ana ga, cyogal ryax wayal lro ongat sqoliq mwah mita'. tehoq balay te payat ryax lga, maki sqoliq tbaziy bisa hiya la. kahol nasa lga, mn_gyot t'aring piyox sqoliq snhi. mtnaq pila balay qo pila pitat. 2021 kawas 10 byacing ga, qotox pila pitat thoyay 'myow 60000 msyaw na pila Amirika'. sraran sbaziy sazing bisa na pila pitat. misow qani lga, sbaziy ta bisa kaki piyox balay la. yan qani piyox balay na bisa ga, kya thoyay momok 5000 na pzi'an mari kkahan. swa nha krangi' pila balay qo pila pitat? swa snhyon ssqoliq qo pila pitat ga? ingat pila bhgon sraran hga, pila lban baqon balay na ssqoliq. qotox lban nanak qo pila. thoyay maziy nniqon, glgan. ro baqon maziy ngasal ozi. swa snhyon na sqoliq qo brwan lpgon nqo lban qani ga? swa snhyon na ssqoliq qo pila pitat ga? te qotox ga, lpgon na tennaw qo pila pitat. sqonon kwara hiya 2100 mang nanak. nano yasa mtnaq king kincipoq. qotox ozi ga baha hmswa, ming ro bbaziy sqo pila pitat. spowah lpgon na tennaw kwara. lmpow nya ini' ptnaq ginko miro snko na psko sqoliq. spowah nya qotox qotox tennaw na sqoliq cinbwanan lmpow. 10000 pila pitat na Kacaw zyaw qani. baqon miro sqo qotox qotox tennaw sa. 100 pila pitat sbiq nya Dongi qo Kacaw. baqon miro sqo qotox qotox tennaw ozi. mha na wal mqoriq 'myow biro nqo tennaw ga, skahol ta binah na tennaw molo bnrwan nha. nano yasa snhyon balay na ssqoliq qo bniro pila pitat. aring lmpow tennaw ro tbah kbalay pila bhgon. yasa balay trhow ktan nqo pila. ro knalay na giqas kinbahan ozi. ana ga 2023 kawas lga, te sazing kinhopa' na bziran pila bhgon FTX takoy qmlo' syobay la. bbiran syobay qani qriqon nya kwara pila na bbaziy. qmlo' syobay lga, ini' nha baqi msbzinah magan pila nha nanak kwara. ana trhow balay lpgon na tennaw. mtzyaw tennaw ga sqoliq. iyat takoy qmlo' syobay bziran nanak. pongan ta krryax tqrow nqo syobay pila bhgon. nano yasa ana moci nano msbah ziray. ana moci nano 'myow qaya' ssqoliq. snhi qo pzyang balay trhow ita sqoliq.</FORM>
    </S>
</TEXT>