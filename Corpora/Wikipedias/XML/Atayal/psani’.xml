<?xml version="1.0" ?>
<TEXT id="Wiki_Atayal_psaniâ€™" xml:lang="pwn" source="" copyright="" citation="" BibTeX_citation="">
    <S id="0">
        <FORM>psani' gaga na mluyak ita tayal hiya ga lokah ta baley, yani ci b'anux ma. mluyak ta lela mwah s'yanux ita, ana ga kyan nanak psani' gaga na mluyak uy. iyik musa ta mluyak ga khangan ta gaga na mluyak: te utux ga mlikuy ga ini hmut tmring knerin. te saying ga knerin ga, ini cinun uy. te tgal ga ini hmut mkuri' te payat ga ini ta kyubing. te magal ga ini ta s'ari. te tiyu ga ini hmut kmun urow cyoli' te pitu ga maki nanak rgyax halan ta mluyak, ini sngowa ro hmyapas musa mluyak. te spay ga mita su cyu kki'an ro mpika 'sinuw ga, ini buy haca hiya. myasa baley tunux bnkis ta lela, ba'un naha san kenu mlahang gaga ro mita 'nxan na 'sinuw uy. </FORM>
    </S>
</TEXT>
