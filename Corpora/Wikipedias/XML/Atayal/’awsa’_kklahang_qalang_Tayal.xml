<?xml version="1.0" ?>
<TEXT id="Wiki_Atayal_’awsa’_kklahang_qalang_Tayal" xml:lang="tay" source="Atayal Wikipedia, article: ’awsa’_kklahang_qalang_Tayal" copyright="CC BY-SA" citation="’awsa’_kklahang_qalang_Tayal. (2025, May 05). In Wikipedia [Atayal]. https://tay.wikipedia.org/wiki/’awsa’_kklahang_qalang_Tayal" BibTeX_citation="@misc{Wiki_tay_’awsa’_kklahang_qalang_Tayal, title = ’awsa’_kklahang_qalang_Tayal, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/’awsa’_kklahang_qalang_Tayal} }">
    <S id="0">
        <FORM kindOf="original">== 'awsa' kklahang qalang Tayal == knita' na Tayal qu sawn maha Sezi' qani hya' ga, yan nqu kahul squ knita' sa kklahang qalan na Gipun qu kay' na sun maha Sezi' qani hya', ga maki' sa qalang Tayal hya' ga iyat naha' pnpnawngan na' qu kay' qani hya'. aw' ga skahul ta' squ pglgan na mtnaq Tayal sa Tayal mita' lga, baqun balay mita' sa kya balay uzi inkran sa aykran inllungan na Sezi' uzi. ana maha krhun mita' na Tayal qu sawn maha mawtux na squliq qsahuy qalang Tayalhya' ga, atu' na pstnaq sa kya qu ppkayal na qalang nanak squ qalang bzinah lga, mutuw mhtuw kya lqu sawn maha Mrhuw na Tayal hya' la. Ga maki' sa qnxan naha' krayryax hya' ga, ini' psmzyay' sa qnxan na gluw naha' qu Mrhuw qani hya', maha nanu' kinmqzinut qnqyanux na gluw niya' ga, nanu' yan nasa uzi kin mqzinut uzi qnxan niya'. mutuw ta' pawngan krayryax qu mutuw skayal na bbnkis maha&quot;laxi zngiy kay' sinbilan na bnkis ta' raral', taqu kay' qani hya' lga yasa giwan yasa qu nyux pspngan kwara' bbnkis na Tayal qani la. nanu' qu kay' qani ga ana maki' squ musa' tmwang qalang bzinah, ru maki' sa kkyalan na musa' smzyay' ga ini' naha' lxaniy qu kay' qani hya', nanu' mutuw ktan kya lqu kinkrhwan mita' na Tayal qu kay' ka &quot;kay' sinbilan na bnkis ta' raral&quot; qani. nanu' iy musa' smzyay ga, ini' naha' balay zhuqiy qu maha&quot; 'naras maku' sa kay' sinbilan na bnkis ta' raral&quot; qani hya', gnisa naha sa kkyalan naha' musa' smzyay'. ru maha musa' tmwang sa qalang bzinah uzi ga, mutuw naha' skayal kya uzi maha &quot;'naras maku' sa kay' sinbilan na bnkis ta' raral maha laxiy pbbiq turu', laxiy payayungi' mutuw maha kmayal, gi lmnglung maha aki' ta' naha' swalan, ini' ga aki' ta' naha' klhangan. ana maha mwah mbazi rhzyal, ini' ga mwah pklahang ga, skahul naha sa kay' sinbilan bnis sraral qani niwan na ginsay gluw na inllungan, ru mnhhuzyay lmuhing sa qqyanux naha'. babaw nya' lga, kahul sa pinslpyungan naha' lru mngaygyut mrayrhuw qu pinssi' naha' inlungan lru, mutuw mrraw kya qu zyuwaw na krahu' uzi la. qutux qu kinblayqan na pinsswayal naha' pinggalu' naha' qani ga, kahul sa knita' na Paris naha' lga, wayal m'khmay lqu Gaga' na pinsqtuxan prr'agan naha' lru mngungu' kya qu Paris naha' la. ana maha ungat qu lalu' ka niwan kinthawki' qalang na Tayal hya' ga, skahul sa yan qani pins'lahan inllungan qani mita' lga, ini' balay khzi' ini' pshriq maki' balay uzi sin'lahan Gaga' na sawn maha Sezi' qani.</FORM>
        <FORM kindOf="standard">== 'awsa' kklahang qalang Tayal == knita' na Tayal qo sawn maha Sezi' qani hya' ga, yan nqo kahol sqo knita' sa kklahang qalan na Gipon qo kay' na son maha Sezi' qani hya', ga maki' sa qalang Tayal hya' ga iyat naha' pnpnawngan na' qo kay' qani hya'. aw' ga skahol ta' sqo pglgan na mtnaq Tayal sa Tayal mita' lga, baqon balay mita' sa kya balay ozi inkran sa aykran inllongan na Sezi' ozi. ana maha krhon mita' na Tayal qo sawn maha mawtox na sqoliq qsahoy qalang Tayalhya' ga, ato' na pstnaq sa kya qo ppkayal na qalang nanak sqo qalang bzinah lga, motow mhtow kya lqo sawn maha Mrhow na Tayal hya' la. Ga maki' sa qnxan naha' krayryax hya' ga, ini' psmzyay' sa qnxan na glow naha' qo Mrhow qani hya', maha nano' kinmqzinot qnqyanox na glow niya' ga, nano' yan nasa ozi kin mqzinot ozi qnxan niya'. motow ta' pawngan krayryax qo motow skayal na bbnkis maha&quot;laxi zngiy kay' sinbilan na bnkis ta' raral', taqo kay' qani hya' lga yasa giwan yasa qo nyox pspngan kwara' bbnkis na Tayal qani la. nano' qo kay' qani ga ana maki' sqo mosa' tmwang qalang bzinah, ro maki' sa kkyalan na mosa' smzyay' ga ini' naha' lxaniy qo kay' qani hya', nano' motow ktan kya lqo kinkrhwan mita' na Tayal qo kay' ka &quot;kay' sinbilan na bnkis ta' raral&quot; qani. nano' iy mosa' smzyay ga, ini' naha' balay zhoqiy qo maha&quot; 'naras mako' sa kay' sinbilan na bnkis ta' raral&quot; qani hya', gnisa naha sa kkyalan naha' mosa' smzyay'. ro maha mosa' tmwang sa qalang bzinah ozi ga, motow naha' skayal kya ozi maha &quot;'naras mako' sa kay' sinbilan na bnkis ta' raral maha laxiy pbbiq toro', laxiy payayongi' motow maha kmayal, gi lmnglong maha aki' ta' naha' swalan, ini' ga aki' ta' naha' klhangan. ana maha mwah mbazi rhzyal, ini' ga mwah pklahang ga, skahol naha sa kay' sinbilan bnis sraral qani niwan na ginsay glow na inllongan, ro mnhhozyay lmohing sa qqyanox naha'. babaw nya' lga, kahol sa pinslpyongan naha' lro mngaygyot mrayrhow qo pinssi' naha' inlongan lro, motow mrraw kya qo zyowaw na kraho' ozi la. qotox qo kinblayqan na pinsswayal naha' pinggalo' naha' qani ga, kahol sa knita' na Paris naha' lga, wayal m'khmay lqo Gaga' na pinsqtoxan prr'agan naha' lro mngongo' kya qo Paris naha' la. ana maha ongat qo lalo' ka niwan kinthawki' qalang na Tayal hya' ga, skahol sa yan qani pins'lahan inllongan qani mita' lga, ini' balay khzi' ini' pshriq maki' balay ozi sin'lahan Gaga' na sawn maha Sezi' qani.</FORM>
    </S>
</TEXT>