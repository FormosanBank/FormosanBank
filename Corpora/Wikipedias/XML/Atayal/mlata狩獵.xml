<?xml version="1.0" ?>
<TEXT id="Wiki_Atayal_mlata狩獵" xml:lang="pwn" source="" copyright="" citation="" BibTeX_citation="">
    <S id="0">
        <FORM>Batu mlata balay balay qnxan ita Tayal raral qani ga, yasa qu wayal squ kmayal qu kotas ta sraral. trang ta mqyanux squ sbayan qasa wi ga, ini ta tbah musa hmkangi squ ka 'tukan na pazih qmayah ga qmahun ga. te sazing qani ga tbah musa hkangi kzikan zik na balung, zik na balung qani ga qzyunam. ita Tayal qani ga qzyunam qani ga, iyat kinqeri nqu qqyanux na ita Tayal nanak qani uzi. ana ga iyat qasa piyang nya, mqumah qani spiyang sqyanux hiya. ana ga mlata qani ga ini nbah ini uci kya qnxan qyanux Tayal raral. kya nanu ini ga zywaw ini ga p'agal ina, pqasun na zywaw qani ga, nanu yasa musa lama mlata ru. maki qu ka qsinuw snaga ta lpyung ru ini ga sqasan nqu zywaw qani, zywaw qani ga qutux nqu blaq nqu gaga na Tayal, mhway ta squliq yasa qu imi nya. mlata qani ga balay balay iyat kinqeri na qnxan Tayal. ana ga maki nanak gaga nya ini balay phmut. ini su gluw gaga ga muluw su ywaw kngun, nanu yasa qu raral bnkis raral ga ya qani qutux blequn nya pcbaq llaqi ru. mlata qani uzi ga ita Tayal ga ini balay hmut uzi, iyat yan kinbahan misuw qani ga ana knwan smoya lga wal lru, ana ga raral Tayal qani ga ini hmut, maki nanak qu ryax nya mlata qani. Tayal raral qani ga ini ga qutux gluw qutux sinlitan ga qutux sinlitan qani ga ini ga qutux gluw ini ga qutux ngasal ga ini ga payat ngasal, cingay ga tzyu ngasal ru qutux gluw qutux niqan ga yasa qu ka qutux na qu ka sinlitan san nha, mkkayal lru musa muci kya qu gaga na qu mlata qani hiya. Tayal qani mlata qani ga ini hmut, yan ka 'bagan qani ga ini piyang iyan musa mlata, baha hmswa 'bagan mkilux ru mtzywaw ta rwa. inu qu musa hmkangi hriq nqu ryax musa mlata lpi. qmisan lwi yasa masoq mtzywaw kwara mqumah, wal klhun kwara lwi ga si say mhngaw la. hngaw lwi ga yasa qu ka musa mkayal ka musa hata mlata. qutux wi ga qmisan qani ga ghzyaq, ghzyaq qani wi ga ana ta magal ini ga qsinuw, ani pira bingi san mita ga ini yaqih, ini stmaq ga qmisan qani wi ga. ungat yaqu ka tryung ini ga mqu ga, yasa qu ungat yaqu mwah pyaqih yasa qu 'san nha uzi yasa qu ziki nya. qutux uzi ga trang balay mhuyaw ka nyux m'uzyuk qsinuw qani ga qutux qutux kawas payat byacing, ini ga te zmagal byacing qani ga, trang balay m'uzyuk kwara ka nnanu qsinuw qani ru, Tayal qa baq mlahang qzyunam ay! misuw qani ga cyux mhuyaw muyuk qu ka phngagaw ta ha, ini usa nway ta cingay mhuyaw qsinuw nha, muci kya qnxan say san Theluw ru. musa mlata qani ga s'usa nha mita siliq. gaga nqu Tayal raral mita siliq qani ga, trang musa zik osa qani mkkayal ay! knwan musa ta? pira bingi cyugal sazing zik na osa nha qani wi ga, bnkis qani musa mita siliq. mita siliq qani ga, qutux nqu gaga pspngan nha pinspung nha blaq knita nha ga, musa uzi ga mqoyat. yaqih knita nha ga ini qehun musa, qehun su musa lga iyat su pqoyat lru, aw uzi p'agal su. ga yasa qutux gaga nqu ka khangan nqu Tayal raral uzi. mita siliq ru mosa su ka mlata qani wi ga, maki qutux gaga khangan uzi ga. blequn nha kbalay qu smsum qu ywaw ita ka squliq qani. ini nbah ini maki cikay ywaw ta ruw, ini ga wal msyahoq qu nqwaq ta, ini ga wal ini sblaq ini ga qutux ka rhagan qani, 81 </FORM>
    </S>
</TEXT>
