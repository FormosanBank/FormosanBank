<?xml version="1.0" ?>
<TEXT id="Wiki_Atayal_gaga_klahang_cinlangan(社會制度)" xml:lang="tay" source="Atayal Wikipedia, article: gaga_klahang_cinlangan(社會制度)" copyright="CC BY-SA" citation="gaga_klahang_cinlangan(社會制度). (2025, May 05). In Wikipedia [Atayal]. https://tay.wikipedia.org/wiki/gaga_klahang_cinlangan(社會制度)" BibTeX_citation="@misc{Wiki_tay_gaga_klahang_cinlangan(社會制度), title = gaga_klahang_cinlangan(社會制度), year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/gaga_klahang_cinlangan(社會制度)} }">
    <S id="0">
        <FORM kindOf="original">gaga klahang cinlangan Cinbwanan na cyoli Tayal bih llyung Klesan ga mlahang ci gaga na bnkisan, nanu yaca, gaga na utux Bbwan, gaga na utux Nni'an ro, gaga na utux Llyung ga iwan cn'rux iyik cinbwanan na cyamin utux llyung Klesan. yow na gaga snhyan ro yow na klahang cinbwanan cyamin utux llyung Klesan ga ttyaba ro k'iyik na yow skura ita. nya gmilan bih snhyan ta Lutux bnkisan yhe ga rmuruw inkyasan na 'nxan ta, tbcyan lhuyan ga kyan gaga utux Bbwan, kyan gaga na utux Nni'an, ro gaga na utux Snlitan. aring lela beta micu ga knahul lhuyan na kwara gaga kwe ga wa pplahang inyanux ta ro wa ps'utux ita Tayal.gaga klahang yhe ga nya tgamil bih gluw utux muyux, utux ke, srhu utux bnkisan, ro utux gaga snhyan ta Lutux bnkisan, kwara cyoli Tayal ga nya ta gmluw gaga na alang ta ro gaga na utux Bbwan kwe, nya c'mruw bley na inyanux, pntna'an, inkyasan ro gaga glgan. nanak na pplahang na ita cinbwanan Tayal ga kya ha'iy nya tbcyan miru bnrwan hogan che: gaga utux Bbwan ro utux Gaga gaga na klhang kwe ga cn'rxan na utux gaga ro nya tna' mubuy gaga na utux Bbwan naha, baley ga utux sali, ini ga sa'ing sali ga musa utux na utux Gaga, piyux ga cn'rxan na msyow mpuw sali uy, lalu na mwah klahang gaga kwe ga mrhow na utux Bbwan. baley ci pntyagan na mrhow utux gaga kwe ga nya rmow tiyow yow na gaga snhyan ro gaga na Psani', kwara yow yhe, mrhow ga pyanga baley mwah ruruw mtiyow, kwara yow ptyagan nya ga yani ci: mwah sbaley yow na cyoli wa hmiri'gaga, yani ci wa m'apal, tkruw cyoli, wa p'ilis cyoli, ttuwow, mulu yow, ini sble'iy yow ga ksa'ang ita Lutux bnkisan, ro phogan nya ita Tayal. pgleng shri'an na utux Gaga ro yow na usa tmwang utux Gaga binah. gaga utux Bbwan gmluw musa mluyak, musa Mgaga, iyat ga musa mtiri' paris, mrhow utux Gaga hiya ga musa mtama mrhow naha uy. musa sbaley pc'unan na utux tnuxan.ro yow na hn'ilan mbahing. gaga na utux Snlitan c'rxan gaga na utux Snlitan hiya ga mra' yow ro mlahang gaga na mluyak, yow na Mgaga, ro yow na mtiri' paris. yani ci khmey hi ga cn'ruw naha utux Snlitan, ana uy ga piyux tipik na lhuyan utux Snlitan ga mso'un kbaley utux tyaba na utux Snlitan uy. mrhow na gaga utux Snlitan kwe, siga maki knba'an, myuhum, kba' mlahang gaga, skura yow na tanux ga iwan utux gaga na Snlitan. mrhow utux gaga Snlitan ga gmluw gaga ro gmleng utux gaga Snlitan naha, kwara yow khangan naha ga yow na gaga mluyak, yow na Mgaga, yow na tiri' paris, ro p'agal myasa knayal ke cyoli ro, sbaley yow, ro rmow sbaley yow. gaga utux Nni'an kwara hi na gaga na utux Nni'an ga hnyasun nya gaga na utux Bbwan kwe, khmey ha'iy hi na utux gaga Snlitan kwe ga, ana ci nanak utux gaga Nni'an, ana ci sa'ing tipik na gaga Snlitan mso'un ro mra' utux gaga Nni'an, sgagey iyat ga mso'un utux gaga na Snlitan ga, gaga na Nni'an musa skbaley. Pntyagan na gaga Nni'an kwe ga musa rmow yow na pns'unan, gaga na shri'an, ro yow na m'apal, ro pkuri', p'ilis cyoli, ro yow na wa kmun urow cyoli, gaga na Nni'an ga skbaley yow ro skbaley tyagan glgan mtiyow, ro pplahang inyanux Tayal. gaga na utux Llyung lhuyan na gaga na utux Bbwan, utux gaga na Snlitan, ro gaga utux Nni'an, nya ini ptna' kwara, kruma ga hnyasun nya tyaba alang, kruma ga ini henas tyaba utux alang naha, ana ga kruma tna' naha tyaba utux alang uy. ro nya mso'un mra' gaga na utux llyung. cintlangan khangan Giranken micu ga, kyan utux tyaba na utux llyung, llyung Klesan ga nya maki knhangan na Nango Gokosyo micu, kwara lalu na alang ga, kyan alang na Rgayung, ro alang Rkinos nya maki alang kingyan kya, ro alang na Buta, ro alang na Pyahow, ro alang Cingan, nya syow tu'iy bih alang na Cingan kya, ro alang Iyu, ro payat kwara alang na Stacis kya ga kyan Syow butey, Rgyax, ro alang Koro, alang Koro ga nya maki bih alang Stacis kya uy. kwara hngiyang ke knayan kya ga ubuy ke na cyoli Tayal bih utux llyung Klesan, kruma nya maki alang Rgayung ro alang na kingyang, ro alang Cingan uy ga nya ubuy hngiyang ke na squliq kruma uy.</FORM>
        <FORM kindOf="standard">gaga klahang cinlangan Cinbwanan na cyoli Tayal bih llyong Klesan ga mlahang ci gaga na bnkisan, nano yaca, gaga na otox Bbwan, gaga na otox Nni'an ro, gaga na otox Llyong ga iwan cn'rox iyik cinbwanan na cyamin otox llyong Klesan. yow na gaga snhyan ro yow na klahang cinbwanan cyamin otox llyong Klesan ga ttyaba ro k'iyik na yow skora ita. nya gmilan bih snhyan ta Lotox bnkisan yhe ga rmorow inkyasan na 'nxan ta, tbcyan lhoyan ga kyan gaga otox Bbwan, kyan gaga na otox Nni'an, ro gaga na otox Snlitan. aring lela beta mico ga knahol lhoyan na kwara gaga kwe ga wa pplahang inyanox ta ro wa ps'otox ita Tayal.gaga klahang yhe ga nya tgamil bih glow otox moyox, otox ke, srho otox bnkisan, ro otox gaga snhyan ta Lotox bnkisan, kwara cyoli Tayal ga nya ta gmlow gaga na alang ta ro gaga na otox Bbwan kwe, nya c'mrow bley na inyanox, pntna'an, inkyasan ro gaga glgan. nanak na pplahang na ita cinbwanan Tayal ga kya ha'iy nya tbcyan miro bnrwan hogan che: gaga otox Bbwan ro otox Gaga gaga na klhang kwe ga cn'rxan na otox gaga ro nya tna' moboy gaga na otox Bbwan naha, baley ga otox sali, ini ga sa'ing sali ga mosa otox na otox Gaga, piyox ga cn'rxan na msyow mpow sali oy, lalo na mwah klahang gaga kwe ga mrhow na otox Bbwan. baley ci pntyagan na mrhow otox gaga kwe ga nya rmow tiyow yow na gaga snhyan ro gaga na Psani', kwara yow yhe, mrhow ga pyanga baley mwah rorow mtiyow, kwara yow ptyagan nya ga yani ci: mwah sbaley yow na cyoli wa hmiri'gaga, yani ci wa m'apal, tkrow cyoli, wa p'ilis cyoli, ttowow, molo yow, ini sble'iy yow ga ksa'ang ita Lotox bnkisan, ro phogan nya ita Tayal. pgleng shri'an na otox Gaga ro yow na osa tmwang otox Gaga binah. gaga otox Bbwan gmlow mosa mloyak, mosa Mgaga, iyat ga mosa mtiri' paris, mrhow otox Gaga hiya ga mosa mtama mrhow naha oy. mosa sbaley pc'onan na otox tnoxan.ro yow na hn'ilan mbahing. gaga na otox Snlitan c'rxan gaga na otox Snlitan hiya ga mra' yow ro mlahang gaga na mloyak, yow na Mgaga, ro yow na mtiri' paris. yani ci khmey hi ga cn'row naha otox Snlitan, ana oy ga piyox tipik na lhoyan otox Snlitan ga mso'on kbaley otox tyaba na otox Snlitan oy. mrhow na gaga otox Snlitan kwe, siga maki knba'an, myohom, kba' mlahang gaga, skora yow na tanox ga iwan otox gaga na Snlitan. mrhow otox gaga Snlitan ga gmlow gaga ro gmleng otox gaga Snlitan naha, kwara yow khangan naha ga yow na gaga mloyak, yow na Mgaga, yow na tiri' paris, ro p'agal myasa knayal ke cyoli ro, sbaley yow, ro rmow sbaley yow. gaga otox Nni'an kwara hi na gaga na otox Nni'an ga hnyason nya gaga na otox Bbwan kwe, khmey ha'iy hi na otox gaga Snlitan kwe ga, ana ci nanak otox gaga Nni'an, ana ci sa'ing tipik na gaga Snlitan mso'on ro mra' otox gaga Nni'an, sgagey iyat ga mso'on otox gaga na Snlitan ga, gaga na Nni'an mosa skbaley. Pntyagan na gaga Nni'an kwe ga mosa rmow yow na pns'onan, gaga na shri'an, ro yow na m'apal, ro pkori', p'ilis cyoli, ro yow na wa kmon orow cyoli, gaga na Nni'an ga skbaley yow ro skbaley tyagan glgan mtiyow, ro pplahang inyanox Tayal. gaga na otox Llyong lhoyan na gaga na otox Bbwan, otox gaga na Snlitan, ro gaga otox Nni'an, nya ini ptna' kwara, kroma ga hnyason nya tyaba alang, kroma ga ini henas tyaba otox alang naha, ana ga kroma tna' naha tyaba otox alang oy. ro nya mso'on mra' gaga na otox llyong. cintlangan khangan Giranken mico ga, kyan otox tyaba na otox llyong, llyong Klesan ga nya maki knhangan na Nango Gokosyo mico, kwara lalo na alang ga, kyan alang na Rgayong, ro alang Rkinos nya maki alang kingyan kya, ro alang na Bota, ro alang na Pyahow, ro alang Cingan, nya syow to'iy bih alang na Cingan kya, ro alang Iyo, ro payat kwara alang na Stacis kya ga kyan Syow botey, Rgyax, ro alang Koro, alang Koro ga nya maki bih alang Stacis kya oy. kwara hngiyang ke knayan kya ga oboy ke na cyoli Tayal bih otox llyong Klesan, kroma nya maki alang Rgayong ro alang na kingyang, ro alang Cingan oy ga nya oboy hngiyang ke na sqoliq kroma oy.</FORM>
    </S>
</TEXT>