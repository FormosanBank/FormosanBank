<TEXT id="Wiki_Atayal_cnlangan" xml:lang="pwn" source="" copyright="" citation="" BibTeX_citation="">
    <S id="0">
        <FORM>cnlangan lalu na alang myan ga llyung Mnibu, b'nux ci urow knkyan myan kya. piyux ci btiyux maki iyik hlahuy kya, kyan mnanak na 'sinuw, ro khoni' bcilung ro gong kwara ro ini mkiyey pu'ing 'sya. llyung Mnibu ga, piyux ci alang nya, alang Stacis ga msyow ci nwalah nya. yabung ro 'cyung pnmahan naha. alang Talax ga knkyan Gokosyo ta, alang Syanox ga cyan muhi ocya bugun. knkyan alang Pnbong ga knahul ana n'inu na cyoli Tayal, maki knkilux na pitung uy. alang Banun ga cyan muhi pagey naha. alang Lmwan ga mtasiy ci 'sya, ro 'cyux 'nyatun naha. alang Pyanan ro alang Skikun ga, cya muhi rami na tamana. alang Sengan ga, cyu mlahang kawey ro s'ayat 'cyux.</FORM>
    </S>
</TEXT>
