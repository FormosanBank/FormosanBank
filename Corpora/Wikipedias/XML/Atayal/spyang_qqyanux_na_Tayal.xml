<?xml version="1.0" ?>
<TEXT id="Wiki_Atayal_spyang_qqyanux_na_Tayal" xml:lang="pwn" source="Paiwan Wikipedia, article: spyang_qqyanux_na_Tayal" copyright="CC BY-SA" citation="spyang_qqyanux_na_Tayal. (2024, December 07). In Wikipedia [Paiwan]. https://pwn.wikipedia.org/wiki/spyang_qqyanux_na_Tayal" BibTeX_citation="@misc{Wiki_pwn_spyang_qqyanux_na_Tayal, title = spyang_qqyanux_na_Tayal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/spyang_qqyanux_na_Tayal} }">
    <S id="0">
        <FORM kindOf="original">spyang qqyanux na Tayal spyang balay qqyanux na Tayal hya' ga yaqu mqumah, yalaw gi mqumah hya' ga yasa qu pzyang balay sqyanux na ita' ka sun mnqyanux qani, ana ga, swa' nanak ka giway zyuwaw na qmalup nanak qu mutuw spkayal na bnkis kayryax pi? qani hya' ga myay' su' na mqwas biru' gaku' ka ini' naha kaylaniy iyal qu yuwaw na miru' hya' ga min'uqu' yaqu ima' qu lawkah mayqzinah ini' ga ima' qu lawkah iyal mkzyap, ini' ga ima' qu blaq balay qawlu' ka baq balay mqwas qu mutuw naha' skayal krayryax, qani hya' ga, yasa qu mutuw naha ttrahu' sa pinspngan naha rwa! ini' naha kaylaniy iyal qu kinqas naha' mqbaq biru' hya', nanu' yan qasa uzi qu zyuwaw na mqumah qani hya'. ana su si say gi qutux qutux ryax yasa si sawk krayryax squ uraw qu mqumah hya', ungat ana qutux qu musa' naha' ssyaq qu zyuwaw na mqumah hya'. nanu' yan nasa lga, pin'qun naha' mung uzi lgi giway zyuwaw na qmalup nanak blaq spinqzyu' na mmlikuy Tayal lrwa! ini' naha' kaylaniy iyal qu zyuwaw na mqumah hya. maha iy 'nblayqun ta' pspung lga, ana ttkuhun phapuy qu buwax hya', ru baqun 'mutu' qu pagay ru buwax hya', ga ini' baqiy 'mutu' qu hi' qsinuw hya. ana maha mutuw naha' ssi' tmmyan qu hi' na qsinuw hya' ga, ini' baqi krangi' mami' maniq krayryax qu hi' qsinuw hya', nanu' yasa qu mrayraya' cikay qu knita' na Tayal sa qaynu' qu spyang balay qqyanux na Tayal hya'. zyuwaw na tmqsinuw hya' ga, niwan yasa qu mutuw smtrahu' sa lalu' na mmlikuy qasa hya', myay' su na kknayril ga yaqu tminun qu syan naha' inlungan laha hiya', nanu' iy squliq bzinah qu mita' say an nqani lga, musa' naha' si ga giway nanak tminun qu zyuwaw knayril tayal ru giway tmqsinuw nanak uzi qu zyuwaw na mmlikuy Tayal musa maha lmnglung lrwa. nanu' yasa qu spyang balay sqyanux na Tayal hya' ga, yaqu mqumah qani qu balay.</FORM>
        <FORM kindOf="standard">spyang qqyanox na Tayal spyang balay qqyanox na Tayal hya' ga yaqo mqomah, yalaw gi mqomah hya' ga yasa qo pzyang balay sqyanox na ita' ka son mnqyanox qani, ana ga, swa' nanak ka giway zyowaw na qmalop nanak qo motow spkayal na bnkis kayryax pi? qani hya' ga myay' so' na mqwas biro' gako' ka ini' naha kaylaniy iyal qo yowaw na miro' hya' ga min'oqo' yaqo ima' qo lawkah mayqzinah ini' ga ima' qo lawkah iyal mkzyap, ini' ga ima' qo blaq balay qawlo' ka baq balay mqwas qo motow naha' skayal krayryax, qani hya' ga, yasa qo motow naha ttraho' sa pinspngan naha rwa! ini' naha kaylaniy iyal qo kinqas naha' mqbaq biro' hya', nano' yan qasa ozi qo zyowaw na mqomah qani hya'. ana so si say gi qotox qotox ryax yasa si sawk krayryax sqo oraw qo mqomah hya', ongat ana qotox qo mosa' naha' ssyaq qo zyowaw na mqomah hya'. nano' yan nasa lga, pin'qon naha' mong ozi lgi giway zyowaw na qmalop nanak blaq spinqzyo' na mmlikoy Tayal lrwa! ini' naha' kaylaniy iyal qo zyowaw na mqomah hya. maha iy 'nblayqon ta' pspong lga, ana ttkohon phapoy qo bowax hya', ro baqon 'moto' qo pagay ro bowax hya', ga ini' baqiy 'moto' qo hi' qsinow hya. ana maha motow naha' ssi' tmmyan qo hi' na qsinow hya' ga, ini' baqi krangi' mami' maniq krayryax qo hi' qsinow hya', nano' yasa qo mrayraya' cikay qo knita' na Tayal sa qayno' qo spyang balay qqyanox na Tayal hya'. zyowaw na tmqsinow hya' ga, niwan yasa qo motow smtraho' sa lalo' na mmlikoy qasa hya', myay' so na kknayril ga yaqo tminon qo syan naha' inlongan laha hiya', nano' iy sqoliq bzinah qo mita' say an nqani lga, mosa' naha' si ga giway nanak tminon qo zyowaw knayril tayal ro giway tmqsinow nanak ozi qo zyowaw na mmlikoy Tayal mosa maha lmnglong lrwa. nano' yasa qo spyang balay sqyanox na Tayal hya' ga, yaqo mqomah qani qo balay.</FORM>
    </S>
</TEXT>