<?xml version="1.0" ?>
<TEXT id="Wiki_Atayal_Halus" xml:lang="pwn" source="Paiwan Wikipedia, article: Halus" copyright="CC BY-SA" citation="Halus. (2024, December 07). In Wikipedia [Paiwan]. https://pwn.wikipedia.org/wiki/Halus" BibTeX_citation="@misc{Wiki_pwn_Halus, title = Halus, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Halus} }">
    <S id="0">
        <FORM kindOf="original">Halus kwara bnkisan na Tayal ga, maki utux cyoli' hiya ga wa pcyan lalu, Halus lalu nya, ungat ima yani hi nya tyaba, trhaw babow urow hiya ga, innbyan nya hiya ga mnanak ro glahang ci, urow wayal nya snyahow ga wayan tkiyu ro nya tbutul tegan uy, mnanak ci utas nya, ungat utas ima thuyey cpung utas nya, kruyux ci utas nya knkuxun mita cyoli, iwan bni'an hwey na lutux, krryax kryax utas nya ga ble'un nya sbhul syow olu nya ro hwinuk nya kya, ana mosuw utas nya ga kba' mkukuw llyuw utas nya uy. kyaku 'lyan skura mnayang mayah kwara mlikuy utux alang hiya ga, Halus kwe ga s'agan nya kwara knba'an nya musa mgnow nya bley ci mlahang sali kwara ana ima na knerin, kyaku maki knerin knapal nya ga musa sgali' kwara pipi naha, yihul ci ga kruma knerin knahul yow kwe ro musa mhoyil uy, gbyan ana wayal ble'un ci pkat 'lu sali uy ga, Halus ga musa pwah suruw Sali naha ro kyupan nya tubung kya tyaba utas nya, musa nya ci ba'un tmring knerin nya maki iyik Sali kya, trang tyaba mwalah, s'unu ro hmor 'sya ga, plwanun nya gluw Tayal hiya musa ciyak na bcilung, skahul nya tyaba utas nya skbaley nya utux hongu, sa'ing 'ba nya ga galan sc'ruw, musa myasa wahan naha hongu. siga mlikuy pwah hongu ga musa miyiy ci wahan hongu, kyaku knerin ro krakis musa pwah hongu ga, yani ci khoni lbing khetuy ci utas nya, kryax ga musa ungat ya'eh yow mhtuw. cinkhulan sa knita' sa brbiru 江明清 Yawi‧Nomin,</FORM>
        <FORM kindOf="standard">Halos kwara bnkisan na Tayal ga, maki otox cyoli' hiya ga wa pcyan lalo, Halos lalo nya, ongat ima yani hi nya tyaba, trhaw babow orow hiya ga, innbyan nya hiya ga mnanak ro glahang ci, orow wayal nya snyahow ga wayan tkiyo ro nya tbotol tegan oy, mnanak ci otas nya, ongat otas ima thoyey cpong otas nya, kroyox ci otas nya knkoxon mita cyoli, iwan bni'an hwey na lotox, krryax kryax otas nya ga ble'on nya sbhol syow olo nya ro hwinok nya kya, ana mosow otas nya ga kba' mkokow llyow otas nya oy. kyako 'lyan skora mnayang mayah kwara mlikoy otox alang hiya ga, Halos kwe ga s'agan nya kwara knba'an nya mosa mgnow nya bley ci mlahang sali kwara ana ima na knerin, kyako maki knerin knapal nya ga mosa sgali' kwara pipi naha, yihol ci ga kroma knerin knahol yow kwe ro mosa mhoyil oy, gbyan ana wayal ble'on ci pkat 'lo sali oy ga, Halos ga mosa pwah sorow Sali naha ro kyopan nya tobong kya tyaba otas nya, mosa nya ci ba'on tmring knerin nya maki iyik Sali kya, trang tyaba mwalah, s'ono ro hmor 'sya ga, plwanon nya glow Tayal hiya mosa ciyak na bcilong, skahol nya tyaba otas nya skbaley nya otox hongo, sa'ing 'ba nya ga galan sc'row, mosa myasa wahan naha hongo. siga mlikoy pwah hongo ga mosa miyiy ci wahan hongo, kyako knerin ro krakis mosa pwah hongo ga, yani ci khoni lbing khetoy ci otas nya, kryax ga mosa ongat ya'eh yow mhtow. cinkholan sa knita' sa brbiro 江明清 Yawi‧Nomin,</FORM>
    </S>
</TEXT>