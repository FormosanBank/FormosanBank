<TEXT id="Wiki_Atayal_收穫感恩祭〈祖靈祭〉" xml:lang="pwn" source="" copyright="" citation="" BibTeX_citation="">
    <S id="0">
        <FORM>pgyan nha loziy ru kiyay balay lga rasun nha ngasal ru san nha smi khu nha la, san nha smi khu lru kbalay squ gaga la. mkayal squ san mha qutux niqan san mha ga mtswe kwa ra qasa, nanu mtswe lga klayo ta gaga ru aki ta tmalam squ giqas nqu i pincywagan qani ru ana ta muciy nanu maniq lga swalan ta nya utux kayal la muciy ga yasa qu pSyus ta, knwan qu mkayal muciy knwan qu musa ta syun pSyus ta qaniy ga a sonun nha ryax, nanu ryax ru nanu yasa muciy ma Ikoripay lga musa ta ini ga Ikoripay ini ga mpuw bingi lga pSyus ta l'ay muciy lga, mkayal lru nanu zik na pSyus ta qaniy ga a hata i mlata, musa ta mlata ru hata kangi cikay iwan nqu bes nqu Smyus, qaniy ga aki maki tlaman nqu laqi ru kneril muciy qu inlungan nqu mrkyas mlikiy ru likuy ga, nanu sonun nha ryax muciy ma ska byacing qaniy ga hata mgluw musa qzyunam musa kangi cikay san muciy ma Rezo ga qsinuw ga, nanu yasa qa hata ma muciy lga nanu sonun nha ryax qasa lru, tehuk qu ryax qasa lga nanu kwara pcyawgun ga ini ga musa ta qmalup ini ga musa ta smi rusa musa ta smi t'utu ga. nanu t'aring balay qasa ga klayun nha uziy, yasa gaga Tayal hiya. Tayal hiya ga klayun nha iyat nha agal mxal ru iyat nha stnaq squ yaqih nqu zyuwaw ga, nanu yasa klayun nha ru biqan nha bazi ru mgluw musa squ rgyax wal sonun mha qutux hngaw ryax qu mowah myan la muciy ga, lmon nha kmal muciy ma yasa ryax uwah muciy lga, sinonan nha qu ryax nasa ga mwah ngasal la, nanu a sonun nha muciy ma kwara qutux qutux ngasal lga lama yunbi squ nniqun osa ta Cingcu squ ryax na musa ta i a nanu swa rwa (Smyus ga Smyus) aw musa ta Smyus muciy ga sonun nha ryax qasa lga yasa qu baqun nha kwara la, musa ru mgagay ta ru mwah ta la. tehuk qu zikang nha lga yasa qu slawa nha lru yasa qu kwara mtswe msbzih kbalay squ san muciy gaga qaniy loziy ga Hongneci iwal nqu Smyus qaniy ga, qutux niqan qutux mrhuw qaniy ga a sonon nha ryax ru ima qu san ta cisal san ta maki Smyus ryax qasa muciy ga Runryu nha iwal nha pyugun nha muciy ma nway ku ngasal mu qutux ryax nasa hiya muciy ru yasa i musa mstngaq kya kwara la. musa ta qzyunam musa ta kangi niqun qa lga, wal lama kbalay squ qwaw ru yunbi squ musa ta sSyus qasa ga, yunbi kbalay qwaw ru musa kangi squ a qsinuw ini ga rramat ini ga kya qu maki pila ga musa maziy squ qulih qmtux prmukan ma raral mga, (raral ga qmayat bzyok pi ini rwa yasa qu musa mlata nanak rwa) maki ma, maki ga miya su ana qsinuw ga qyatan nha kya qu aring cipo ga knzyup nha ini nha kuciy ma (aw bzyok qnhyun ga rwa) aw ana bzyok ru ana nanu mga, nanu qsinuw qa qyatan lga ini pgiyay lma baha hmswa nyux s'anan lga so lu maniq ro lpi, nanu qnyatan maki ga ngta rugu ga qmayat kwara ma, s'anan nha ru baha hmswa Penco baha hmswa nyux qu niqun nha ga uyay lga hata la musa maniq loziy ru, nanu yasa qu qnayat nha muciy ma syan ta inlungan qyatay ta muciy ga, ana san muciy ma qsinuw uziy ga cinwaya ma aw muciy kya. nanu yasa qu a pSyus ta la muciy lga sonun nha ryax Smyus qasa lga kyalun nha qu ryax nasa l'ay, ryax nqu suxan pSyus ta mga kwara qu kkneril ga,kwara qu san muciy ma cinun qatap ru rom ga hlan nha skun ru qengun nha, (pzilun nha mpzil san nha qasa) qasa hiya ga iyat puyut kuwi qu qnaniq ma qasa hiya ga iyat puyut kuwi qu qnaniq ma, (ke yaba mu ga mpzil san nya qasa mpzil pzilun nha qengun nha ini tringiy na laqi ga) aw qengun nha ini nha pkita squliq (ini thkiy ini tringiy na laqi) aw ini tringiy ma, nanu yasa qu skun nha qasa lga nanu suxan lga si giway phapuy hiya lga phapuy lru, son kasa nanu a kwara likuy uziy nwah rgyax ru skun nha uziy qu patus nha ru lalaw nha ga skun nha uziy skun nha soko nha nanak ru tokan syan qaya son nha qmuzi squ tatak, kya qu Pucongyaw hiya ga syun nha tokan, yaqu nqun nha ru kwara qu wal stmwan nha lga cyux maki sa anga ru kwara qasa lru (aw), nanu ryax qasa ga rasun nha ru pcyakan nha la, nanu yasa qu t'aring balay knloh ta qaniy ga, ini ta Cawci squ Smyus n ga qutux qutux ngasal ga nqya son nha nqya ga, nqya qasa ga puyun nha ru niqun nha nanak ini nha an sbiq squliq, ini nha sbiq squliq nanu t'aring be maniq ga laqi mlikuy yasa qu laqi mlikuy cipoq balay qasa ga, yasa qu biqan nha squ balay a Ti'iko qasa ga, yasa qutux biqan nha qnaniq qasa ma. maniq hiya lga, nanu i mplaw maniq kwara la, (nanu imi nya qasa)qasa hiya ga Cingcu Hoso muciy imi nya baha mswa qu snagun nqu san muciy laqiy msyunaw ga aw. smabu squ rpi qasa hiya ga, baha hmswa lihang qaniy hiya ga qhuniq na utux yasa qu qhuniq na utux ma, baha hmswa syukun ta ga plquy ma, nanu smabu ta rpi qaniy ga syukun ta ru nanu maki zik qaniy qu syun ta babaw ga plqwi iwal ta nyux pngsa iyat maku a tksyaw nyux ku ini ktsyaw, nyux ku san muciy ma nyux ku smi lungan squ bnkis wal m'abi qaniy qu nyux ku smi lungan simuw ru yasa qu smabu squ rpi ini ga ini ga syam hi ngta hi rugu ana nanu kya qu sabu su kya ga sbun ru pngsa, hmobing ta rpi musa ta pngsa qasa ga tepoq balay qu gayun nha be ay (gayun nnha)ini ciwal payat magal lga syun nha ru tepoq qasa ga squnun nha smabu ru nanu yasa usa nha pngasa nha squ bnkis wal m'abi ru, ga skayal nha utux nkis ru utux kayal, utux kayal qu nyux nyux m'ra mga utux kayal ru utux nkis qaniy, utux nkis qaniy qu nyux ta pngsa ru nyux ta nya ngayal utux kayal ma, aw muciy kya imi nya. nanu yasa qu inlungan qu pngsa ta squ utux bnkis utux kayal ga yasa pqasun nya ga, babaw nya ana simuw muciy nanu mtzyaw ga maki qu qoyat mamuw ru meblaq simu mqyanux, ini mamuw hriqi san muciy gaga qaniy ga, Hengan mamuw mslabang mqtanux muciy qu imi nya qasa, yasa qu muciy qu Smyus qaniy ga imi nya. ru Smyus qaniy uziy ga ini syax ini htuw wagi n ga musa pqsu musa i te buqul ru musa i Smyus kya ga, nanu yasa qu musa pngsa kya ga, nanu yasa qu yozi ini ga, yozi ini ga sanzihang aring sazihang ru gozi lga masoq Smyus masoq, musa i pngsa la qasa ga, nanu yasa ini an snaga squ smyax ru bun wagi, (suqi kya hiya la rwa) aw. maki qutux ryax nbu qu yaba maku rwa trang Smyus, 'Iciro muciy ke nya, isu usa pilaw puniq ru usa beh buqul ma, kngun saku balay buqun raral ngungu ku balay ru kyalun ku nya, laxiy kngungu, nyux su musa pngsa cyux nya pqasun ungat nanu musa su qinah blaq muciy ke nya. talanga si ku usa ngnungu ku balay, nanu hngan ga musa tanux si ga rasun ku k'aba maku muciy ku musa shmoq, si ga ssan ku nya smbes ga musa ku thmoq, yaqu musa buqun lga talagay muciy lungan ku ga, wal ku nya san kya kmal lga tlamay ta musa muciy ku, biqan ku nya rema nya kinyayan kwara qu ruma sazing ruma musa pilaw sp'aras nya a muciy ma usa, milaw ku ru musa ku, aring ku ngasal ru buqun ga nyux sqa ru buqun myan raral, musa ku ru ktan ga ubaq ki'a yozi balay na hngan na, ska bengi si say muciy ma hngan balay na. ktan mu musa ku buqun ungat ana qutux hi ungat ungya kwara, cyux myan kbalay qu san muciy ma, san Smyus ru san ta (pngsa) sakaw ga, san ta smi kya hkungan naras ta rwa, ru musa cisal ro qasa lga san ta lama naga san ta smi kya, san kasa lga ungat ana qutux squliq. kya kahuw Qehuy qasa nya nya milaw i bsiq hazi lga nya milaw nya bzyaq squ ro la, mkita sami ru nyal qu gluw mu uziy la. nanu isu hiya la son saku nha, laqi su isu, wal ini yaba su? san saku nha, cyux mnbu san maku tnu ku na yaba maku ru ta qu nyux ku mwah qaniy, suqi ta ita hiya la ay muciy qu yaba mu ru yasa nyux ku mwah ru, ktan ku ru ungat simu kwara san maku kmal, a yasa yasa ini su kngungu ga san kunya. nungan mu hiya ga, baha ngungu la si mu say nyux mnkux inlungan hiya rwa. yasa yasa nanu yasa qu mlikuy balay, yasa qu mlikuy balay ini kngungu ga yasa qu mlikuy san saku nya yaqu nkis nyx mwah ro qasa, yasa qu ya qaniy hiya lra, wal qu ya qa Smyus ya qa musa ta pbuling squ bnkis ru musata hmukung squ nkis muciy ga, wal ku ya qaniy ywaw ru baqun maku balay uziy qaniy ga. . . . . . . . . . . . . nqya nqya. . . . . . 4 4 3 5 . : 'Iciro . . . . . . 4 . . . . . .</FORM>
    </S>
</TEXT>
