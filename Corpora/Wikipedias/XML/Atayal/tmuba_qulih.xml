<?xml version="1.0" ?>
<TEXT id="Wiki_Atayal_tmuba_qulih" xml:lang="tay" source="Atayal Wikipedia, article: tmuba_qulih" copyright="CC BY-SA" citation="tmuba_qulih. (2025, May 05). In Wikipedia [Atayal]. https://tay.wikipedia.org/wiki/tmuba_qulih" BibTeX_citation="@misc{Wiki_tay_tmuba_qulih, title = tmuba_qulih, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/tmuba_qulih} }">
    <S id="0">
        <FORM kindOf="original">&amp;林純桂&amp;方瑞玉 gaga na qutux niqan Tayal sraral ga, sulu piyux qulih galun nha ga, nanu mblaq mkayal zyuwaw na tmuba qulih, tmuba qaniy ga si ki yaba na zyuwaw ga sptzyuwaw nha, mze'a nqu: magal squliq, sm'atu kmloh, Sm'atu ru Smyus. mrhuw qalang ga spowah nya ginhuyan qalang smpung ryax ka qenu qu musa tban,tmuba qaniy ga strang nha 'bagan masoq kmloh cipoq qu qsya ka ini pbazing qulih,qutux kawas ga minqutux ini ga minsazig, ini nha si ryaxiy tmuba, ru si ki blaq mkayal ga tmuba. zik ptuba ga, lman blaq smpung qu bnkis, ktwa qinryuxan ru mu te inu qu tban, babaw nya tmuba loziy ga spogan nha qu cinnban hiya la, nanu pnagun nha muciy kya tmqulih, san kya lga wiwal phngagun qu qqulih, ru thuyay mbhuyaw qu qulih uziy la. tuba qaniy ga ini kzzik qu gamil nya, hbku te hiyal ki'an bbtunux, lokah balay gmayang gamil nya. sazing kryanan, qutux ga tuba motux, cikuy abaw nya ru yal mtumaw, boq nya ga ki'an tuba, yasa qu stuba quliq pi. te sazing ga tuba balay, yaba ru qruyux cikay abaw nya, boq nya ga ungat tuba nya sa. sazing qaniy ga yal mtnaq ktan, ini ta bleqiy mita ga qnqun ta magal, k'alay tmuba ru ini ta agal qulih mhutaw ryax la, nanu yasa qu raral ga si blaq cbaq laqi qu bnkis qenu qu tuba qulih ru cbaq mhkangi gamil tuba, ru ini si tbngiy magal uziy, thayun ru mhuyaw loziy, nway si aki krryax. tmuba qulih qaniy ga qutux gluw, cyugal ggluw ini ga qutux qalang smqun tmuba, ubuy na psinkwara na zyuwaw gaw. pcyawgun balay na qalang lga ya qu spiyang balay bnkis na qalang qaniy qu smpung. splawa nya kwara Tayal mlahuy syun knwan qu ryax ru mqasuw zyuwaw, baqun balay knwan qu ryax lga, stun nya sazing cyugal bnkis musa qalang kraya ki qalang te yahu kmayal zyuwaw qaniy, ru mhngan nasa ga tmalam spi sasal lga musa mita siliq. musa gmluw tmuba na Tayal ga, ini ptnaq 'san nha ga, ini tnaq cyawgun nha uziy, musa squ yatux hazi ga, si ki ringun nha qara gong mwaq qu tuba qasa, ru s'aki nha mtrayas, pqhuyaw yasa qu blaq balay, mze'a na cyux ki'an tgliq. sasan ga zibuqan nha, qutux ngasal ga qutux sazing mrkyas mluw bnkis musa kmihuy tuba, siki tnaq ay! cipok iyan lga ini thyazi tmuba uzi, ru musa squ sslun nha gong tmmaq mwaq squ tmuba, plqwi qu boq na tuba wal mluw ska qsya, baqun nha nanak smpung, baha hmswa piyuxun iyal tmuba lga mhuqil kwara qu qulih la. trang smwak tuba qu qulih lga mkngrux mnguciq, nyux lman mnaga kwara qu kkneril llaqi te yahu ptara qulih ini ga si kyap na qba qulih ka nyux mklwa. ya qu bbnkis ga si aki sa kint'an blaq pcbaq, masoq lga slyun nha qu qulih, wagan nha tenux ru cikuy, slpuw nha hi blequn pqasuw. mqasuw na tnahuk ga si nha niqiy beh llyung, ini rasiy maniq ngasal. tmuba qulih qaniy ga si ki blaq kayal, cikuy qsya ga, piyux galun qulih. quliq nanu qu galun ga, qulih balay mkux mokan ru msul.qutux qutux qalang ga maki nanak gaga nha, mze'a nqu cyux maki ngasal qu kneril nha,cyux mnbu gluw nha qu cinngasal qasa ga, ini nha say tmquliq qu bung nqu gong nha hiya. zyuwaw nqu sinqunan tmuba qulih ga, s'aki nha inlungan hmway utux, pqasuw mtzyuwaw, bnkis ka laqi,mlikuy ka kneril, mlahang qnahul, nway si 'ubuy krryax, kwara qaniy ga s'aki nha yal nasa na msin'inlungan. baha hmswa wal 'myuw qu qnxan ta ru, yal qaniy na gaga tmqulih raral ga ana qalang rgyax misuw qaniy lga ini ta ktay la. .</FORM>
        <FORM kindOf="standard">&amp;林純桂&amp;方瑞玉 gaga na qotox niqan Tayal sraral ga, solo piyox qolih galon nha ga, nano mblaq mkayal zyowaw na tmoba qolih, tmoba qaniy ga si ki yaba na zyowaw ga sptzyowaw nha, mze'a nqo: magal sqoliq, sm'ato kmloh, Sm'ato ro Smyos. mrhow qalang ga spowah nya ginhoyan qalang smpong ryax ka qeno qo mosa tban,tmoba qaniy ga strang nha 'bagan masoq kmloh cipoq qo qsya ka ini pbazing qolih,qotox kawas ga minqotox ini ga minsazig, ini nha si ryaxiy tmoba, ro si ki blaq mkayal ga tmoba. zik ptoba ga, lman blaq smpong qo bnkis, ktwa qinryoxan ro mo te ino qo tban, babaw nya tmoba loziy ga spogan nha qo cinnban hiya la, nano pnagon nha mociy kya tmqolih, san kya lga wiwal phngagon qo qqolih, ro thoyay mbhoyaw qo qolih oziy la. toba qaniy ga ini kzzik qo gamil nya, hbko te hiyal ki'an bbtonox, lokah balay gmayang gamil nya. sazing kryanan, qotox ga toba motox, cikoy abaw nya ro yal mtomaw, boq nya ga ki'an toba, yasa qo stoba qoliq pi. te sazing ga toba balay, yaba ro qroyox cikay abaw nya, boq nya ga ongat toba nya sa. sazing qaniy ga yal mtnaq ktan, ini ta bleqiy mita ga qnqon ta magal, k'alay tmoba ro ini ta agal qolih mhotaw ryax la, nano yasa qo raral ga si blaq cbaq laqi qo bnkis qeno qo toba qolih ro cbaq mhkangi gamil toba, ro ini si tbngiy magal oziy, thayon ro mhoyaw loziy, nway si aki krryax. tmoba qolih qaniy ga qotox glow, cyogal gglow ini ga qotox qalang smqon tmoba, oboy na psinkwara na zyowaw gaw. pcyawgon balay na qalang lga ya qo spiyang balay bnkis na qalang qaniy qo smpong. splawa nya kwara Tayal mlahoy syon knwan qo ryax ro mqasow zyowaw, baqon balay knwan qo ryax lga, ston nya sazing cyogal bnkis mosa qalang kraya ki qalang te yaho kmayal zyowaw qaniy, ro mhngan nasa ga tmalam spi sasal lga mosa mita siliq. mosa gmlow tmoba na Tayal ga, ini ptnaq 'san nha ga, ini tnaq cyawgon nha oziy, mosa sqo yatox hazi ga, si ki ringon nha qara gong mwaq qo toba qasa, ro s'aki nha mtrayas, pqhoyaw yasa qo blaq balay, mze'a na cyox ki'an tgliq. sasan ga ziboqan nha, qotox ngasal ga qotox sazing mrkyas mlow bnkis mosa kmihoy toba, siki tnaq ay! cipok iyan lga ini thyazi tmoba ozi, ro mosa sqo sslon nha gong tmmaq mwaq sqo tmoba, plqwi qo boq na toba wal mlow ska qsya, baqon nha nanak smpong, baha hmswa piyoxon iyal tmoba lga mhoqil kwara qo qolih la. trang smwak toba qo qolih lga mkngrox mngociq, nyox lman mnaga kwara qo kkneril llaqi te yaho ptara qolih ini ga si kyap na qba qolih ka nyox mklwa. ya qo bbnkis ga si aki sa kint'an blaq pcbaq, masoq lga slyon nha qo qolih, wagan nha tenox ro cikoy, slpow nha hi bleqon pqasow. mqasow na tnahok ga si nha niqiy beh llyong, ini rasiy maniq ngasal. tmoba qolih qaniy ga si ki blaq kayal, cikoy qsya ga, piyox galon qolih. qoliq nano qo galon ga, qolih balay mkox mokan ro msol.qotox qotox qalang ga maki nanak gaga nha, mze'a nqo cyox maki ngasal qo kneril nha,cyox mnbo glow nha qo cinngasal qasa ga, ini nha say tmqoliq qo bong nqo gong nha hiya. zyowaw nqo sinqonan tmoba qolih ga, s'aki nha inlongan hmway otox, pqasow mtzyowaw, bnkis ka laqi,mlikoy ka kneril, mlahang qnahol, nway si 'oboy krryax, kwara qaniy ga s'aki nha yal nasa na msin'inlongan. baha hmswa wal 'myow qo qnxan ta ro, yal qaniy na gaga tmqolih raral ga ana qalang rgyax misow qaniy lga ini ta ktay la. .</FORM>
    </S>
</TEXT>