<?xml version="1.0" ?>
<TEXT id="Wiki_Atayal_Tayan" xml:lang="pwn" source="Paiwan Wikipedia, article: Tayan" copyright="CC BY-SA" citation="Tayan. (2024, December 07). In Wikipedia [Paiwan]. https://pwn.wikipedia.org/wiki/Tayan" BibTeX_citation="@misc{Wiki_pwn_Tayan, title = Tayan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Tayan} }">
    <S id="0">
        <FORM kindOf="original">panmwo:merge 'tayal Tayal hiya' ga, kaxa' qutux gluw nqu Austronesia Zok . Tayal hiya' ga, te cyugal hupa na cinpuqing squ Taywan. cyux cingay cikay qu Amis ki Paywan hminas Tayal. mingaga qu milikuy Tayal squ sraral, ana ga mnwah qu squliq Gipung lga, s'alax in_gyut kinbahan Tayal qu gaga' qani la. snhyun ni kinbahan Tayal minkahul nha squ Pinsbkan. Squliq, C'uli' Muyaw, Sali', Ngasal misu qani hya' ga nyux ta' ps'nakun smlalu' na thawki' thayluw maha Squliq ru C'uli' ga, laha' nanak smlalu' qasa hya'. ana ga lta' 'tayal hya' ga kya nanak sinllwan na nbkis sraral hya'. balay balay hya' ga cyugal qu ini' ptnaq hayhazi na kkayal nyux maki' sa 'tayal qani, maha iy skahul sa kbhzyagan na pinshzyan mita' ga, balay aki' maki' qu lalu' na puqing pinsgayan naha' rwa! ga lalu' na qutux gluw qani hya' ga minkahul sa lalu' na kni'an naha' sraral qu inrasan lalu' qani hya' ru m'lalu' na qutux gluw qani, aw' lga qutux qu qnhriqun balay lmnglung hya' ga, nanu' yaqu wal naha' zngyan kwara' qu lalu' na puqing naha' balay, ru yan nasa lga musa' nanak yaqu skahul sa kkayal naha' sa ngasal qu musa' ta' stkahul smi' puqing na gluw naha' ka ngasal ru Sali' ru muyaw cyugal gluw qani la. swa' nanak ka ya qu kkayal na ngasal qani qu stkahul ta' smi' sa lalu' napuqing sllwan na qutux gluw na 'tayal qani sawn ga, yalaw gi kwara' qu sawn ita' squliq, atu' na pbuci' lga, nanu' yaqu tmngasal qu mutuw naha' tqs'un kbalay, nanu' iy musa' k'alu' ana 'inu' ga, mutuw yaqu tmngasal qu tqs'un naha' kbalay, ginanu' yaqu ngasal qani qu spzyang balay syan inlungan kwara' na ita' ka minqyanux qani, nanu' yasa qu ngasal qani qu galan sa puqing lalu' na pintbcyan gluw qani, nanak yani qu musa' ginhzyazyun balay ggalan lalu' na pintbcyan gluw qani. yalaw gi nanak yaqu gluw na ngasal qani qu kya lalu' na puqing naha' hiya', nanu' yaqu Kinhakul qani, yani qu spzyang naha' galan puqing na qutux gluq qani, nanu' qu maha Sali' qani ga wayal naha' zngyan qu lalu' na puqing naha' lru sisay maha Mthu' laha' la, nanu' qu muyaw uzi ga, Mkmuyaw sawn uzi la. taqu cyugal ini' ptnaq gluw na kkayal kay' qani ga, mqbbaq cikay mkayal qu gluw na kmal maha ngasal squ Sali' hiya, gi nanak yaqu kya "q" na gluw na ngasal hya' ga, ungat "q" na gluw na Sali' hya'. skahul sa kin ini' ptnaq na kkayal qani mita' qu cyugal gluw na pinsgayan naha' qani ga, nanak yaqu gluw na Muyaw qani qu twahiq hazi' kin muci' na kkayal naha' hya', nanu' yasa qu sawn qani mita' qu pinsgayan naha' qani ga, musa' bsyaq hazi' pinshriqan na gluw na Muyaw qani hya'! ruw taqu pinsgagay na gluw na ngasal squ Sali' qani mita' ga, musa' yaqu gluw na Sali' qu minsgagay kahul sa puqing balay kni'an na Tayal qani, gi rima' pzyux qu pinsgagay na gluw qasa hya', ta qu gluw na ngasal qani hya' lga minhlhil msgagay laha' gi ini' kpzyux na' qu pinsgayan naha' laha'. Muyaw nanu qu kmal maha Muyaw hya ga Mayspaziq ru Mnibu' ru Sqoyaw ru Plngawal spayat qu pisgayan naha' hya'. Sali' nanu' qu kmal maha Sali' hya' lga, nanu' yaqu Mbala'Nanto squ Mbala' kya Nango, ru Mks'iya' Mesawlay ru Mks'iya' Melubung, ru Mktasi', ru Maysingaw, ru Mklapay, mpitu' qu pinsgayan naha' laha'. Ngasal' misu qani lga, kahul sa kmal maha ngasal hya ga, nyuw mgcyugal qu pinsgayan naha' la, qutux ga Mknazi', qutux ga Mlipa', ru Haga' paris. plpgun kwara lga mawpuw spayat kwara' qu ini ptnaq gluw na kkayal kwara la.</FORM>
        <FORM kindOf="standard">panmwo:merge 'tayal Tayal hiya' ga, kaxa' qotox glow nqo Aostronesia Zok . Tayal hiya' ga, te cyogal hopa na cinpoqing sqo Taywan. cyox cingay cikay qo Amis ki Paywan hminas Tayal. mingaga qo milikoy Tayal sqo sraral, ana ga mnwah qo sqoliq Gipong lga, s'alax in_gyot kinbahan Tayal qo gaga' qani la. snhyon ni kinbahan Tayal minkahol nha sqo Pinsbkan. Sqoliq, C'oli' Moyaw, Sali', Ngasal miso qani hya' ga nyox ta' ps'nakon smlalo' na thawki' thaylow maha Sqoliq ro C'oli' ga, laha' nanak smlalo' qasa hya'. ana ga lta' 'tayal hya' ga kya nanak sinllwan na nbkis sraral hya'. balay balay hya' ga cyogal qo ini' ptnaq hayhazi na kkayal nyox maki' sa 'tayal qani, maha iy skahol sa kbhzyagan na pinshzyan mita' ga, balay aki' maki' qo lalo' na poqing pinsgayan naha' rwa! ga lalo' na qotox glow qani hya' ga minkahol sa lalo' na kni'an naha' sraral qo inrasan lalo' qani hya' ro m'lalo' na qotox glow qani, aw' lga qotox qo qnhriqon balay lmnglong hya' ga, nano' yaqo wal naha' zngyan kwara' qo lalo' na poqing naha' balay, ro yan nasa lga mosa' nanak yaqo skahol sa kkayal naha' sa ngasal qo mosa' ta' stkahol smi' poqing na glow naha' ka ngasal ro Sali' ro moyaw cyogal glow qani la. swa' nanak ka ya qo kkayal na ngasal qani qo stkahol ta' smi' sa lalo' napoqing sllwan na qotox glow na 'tayal qani sawn ga, yalaw gi kwara' qo sawn ita' sqoliq, ato' na pboci' lga, nano' yaqo tmngasal qo motow naha' tqs'on kbalay, nano' iy mosa' k'alo' ana 'ino' ga, motow yaqo tmngasal qo tqs'on naha' kbalay, ginano' yaqo ngasal qani qo spzyang balay syan inlongan kwara' na ita' ka minqyanox qani, nano' yasa qo ngasal qani qo galan sa poqing lalo' na pintbcyan glow qani, nanak yani qo mosa' ginhzyazyon balay ggalan lalo' na pintbcyan glow qani. yalaw gi nanak yaqo glow na ngasal qani qo kya lalo' na poqing naha' hiya', nano' yaqo Kinhakol qani, yani qo spzyang naha' galan poqing na qotox gloq qani, nano' qo maha Sali' qani ga wayal naha' zngyan qo lalo' na poqing naha' lro sisay maha Mtho' laha' la, nano' qo moyaw ozi ga, Mkmoyaw sawn ozi la. taqo cyogal ini' ptnaq glow na kkayal kay' qani ga, mqbbaq cikay mkayal qo glow na kmal maha ngasal sqo Sali' hiya, gi nanak yaqo kya "q" na glow na ngasal hya' ga, ongat "q" na glow na Sali' hya'. skahol sa kin ini' ptnaq na kkayal qani mita' qo cyogal glow na pinsgayan naha' qani ga, nanak yaqo glow na Moyaw qani qo twahiq hazi' kin moci' na kkayal naha' hya', nano' yasa qo sawn qani mita' qo pinsgayan naha' qani ga, mosa' bsyaq hazi' pinshriqan na glow na Moyaw qani hya'! row taqo pinsgagay na glow na ngasal sqo Sali' qani mita' ga, mosa' yaqo glow na Sali' qo minsgagay kahol sa poqing balay kni'an na Tayal qani, gi rima' pzyox qo pinsgagay na glow qasa hya', ta qo glow na ngasal qani hya' lga minhlhil msgagay laha' gi ini' kpzyox na' qo pinsgayan naha' laha'. Moyaw nano qo kmal maha Moyaw hya ga Mayspaziq ro Mnibo' ro Sqoyaw ro Plngawal spayat qo pisgayan naha' hya'. Sali' nano' qo kmal maha Sali' hya' lga, nano' yaqo Mbala'Nanto sqo Mbala' kya Nango, ro Mks'iya' Mesawlay ro Mks'iya' Melobong, ro Mktasi', ro Maysingaw, ro Mklapay, mpito' qo pinsgayan naha' laha'. Ngasal' miso qani lga, kahol sa kmal maha ngasal hya ga, nyow mgcyogal qo pinsgayan naha' la, qotox ga Mknazi', qotox ga Mlipa', ro Haga' paris. plpgon kwara lga mawpow spayat kwara' qo ini ptnaq glow na kkayal kwara la.</FORM>
    </S>
</TEXT>