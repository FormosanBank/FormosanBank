<?xml version="1.0" ?>
<TEXT id="Wiki_Atayal_cinmmyan" xml:lang="pwn" source="Paiwan Wikipedia, article: cinmmyan" copyright="CC BY-SA" citation="cinmmyan. (2024, December 07). In Wikipedia [Paiwan]. https://pwn.wikipedia.org/wiki/cinmmyan" BibTeX_citation="@misc{Wiki_pwn_cinmmyan, title = cinmmyan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/cinmmyan} }">
    <S id="0">
        <FORM kindOf="original">kkayal sa kay' na cinmmyan hya' ga, mutuw pin'qun kmayal na squliq maha tmmyan ma, ga tmmyan hya' ga ini' tmmiy na' ga yasa qu sawn maha tmmyan maku' na' sawn, ru cyuw su' syan cimu' ru mami' lga, yasa qu sawn maha cyux tmmyan sawn la. nanu' iy mhuqil lqu cin mami' qasa lga, ini' say maha tmmyan la, cinmmyan sawn kmayal la. yalaw gi skahul sa gaga' na qnxan 'tayal mita' lga, yasa qu sawn maha gaga na qnxan 'tayal la. sraral hiya' ga, kya qu inlwan ta qsinu ini ga saysyam, i~pzyux iyal ru iyat psi suqi maniq ga, yasa qu mutux naha' tmmyan ru ttkuhun naha' rmamatla. nanu' kya qu lpyung mwah mkal lga, ungat qu nnaga' naha' lga, sayux naha' uzi lru nanu' yaqu cinmmyan qaniy qu snaga' naha' lpyung la. yalaw gi wal mhuqil lqu sni' naha' mami' ka hayhi' na qqsinuw ini' ga qulih lga, yasa qu sawn naha' cinmmyan la. yalaw gi ini' uluw iyal nniqun qnxan naha' sraral ru, nanak yani qu blaq naha' balay niqun,sawyan maniq kwara' na 'tayal uzi gi nanak yaniy qu kinbbaqan naha' kbalay la. kya qu cimu' ru mami' ga, baqun tmami' qu qulih ru qsinu la.</FORM>
        <FORM kindOf="standard">kkayal sa kay' na cinmmyan hya' ga, motow pin'qon kmayal na sqoliq maha tmmyan ma, ga tmmyan hya' ga ini' tmmiy na' ga yasa qo sawn maha tmmyan mako' na' sawn, ro cyow so' syan cimo' ro mami' lga, yasa qo sawn maha cyox tmmyan sawn la. nano' iy mhoqil lqo cin mami' qasa lga, ini' say maha tmmyan la, cinmmyan sawn kmayal la. yalaw gi skahol sa gaga' na qnxan 'tayal mita' lga, yasa qo sawn maha gaga na qnxan 'tayal la. sraral hiya' ga, kya qo inlwan ta qsino ini ga saysyam, i~pzyox iyal ro iyat psi soqi maniq ga, yasa qo motox naha' tmmyan ro ttkohon naha' rmamatla. nano' kya qo lpyong mwah mkal lga, ongat qo nnaga' naha' lga, sayox naha' ozi lro nano' yaqo cinmmyan qaniy qo snaga' naha' lpyong la. yalaw gi wal mhoqil lqo sni' naha' mami' ka hayhi' na qqsinow ini' ga qolih lga, yasa qo sawn naha' cinmmyan la. yalaw gi ini' olow iyal nniqon qnxan naha' sraral ro, nanak yani qo blaq naha' balay niqon,sawyan maniq kwara' na 'tayal ozi gi nanak yaniy qo kinbbaqan naha' kbalay la. kya qo cimo' ro mami' ga, baqon tmami' qo qolih ro qsino la.</FORM>
    </S>
</TEXT>