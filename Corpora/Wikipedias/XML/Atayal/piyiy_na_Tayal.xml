<?xml version="1.0" ?>
<TEXT id="Wiki_Atayal_piyiy_na_Tayal" xml:lang="tay" source="Atayal Wikipedia, article: piyiy_na_Tayal" copyright="CC BY-SA" citation="piyiy_na_Tayal. (2025, May 05). In Wikipedia [Atayal]. https://tay.wikipedia.org/wiki/piyiy_na_Tayal" BibTeX_citation="@misc{Wiki_tay_piyiy_na_Tayal, title = piyiy_na_Tayal, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/piyiy_na_Tayal} }">
    <S id="0">
        <FORM kindOf="original">gaga piyiy na Tayal klahang gaga sn'asan na ryax, ini ga t'lu mnanak s'asan na ryax maki bih llyung Klesan kya ga, cka na owas na bnkisan kya ga, maki owas na lmuhuw, piyuy na Tayal ro y'aya kryanan na Tayal, kwara kwe hiya ga pyangan mwah tmwang s'as lungan na Tayal. gaga miyiy na Tayal ro owas ga nya m'ubuy ro ini nbah c'alax, kruma owas hiya ga mwah ptwang yow na piyiy na Tayal, kruma piyiy na Tayal hiya ga mwah ptwang owas, maki ci tyaba yow naha nanak. pyu'an na gaga piyiy Tayal ga, baley ga ini k'yihul, kwara pyu'an ga knahul htgan na nya pkita 'yanux ta ro m'ubuy hluyan na tyagan ta. nanu lalu na piyiy kwe ga &quot;piyiy&quot; ini ga &quot;myugiy&quot; san ta kmayan, binah lalu nya ga mtyugiy, ro miyiy mskotung san naha. r'tung ke skayal, gaga yow na piyiy ita llyung Klesan hiya ga mtyugiy ro miyiy mskotung san ta kmayan. kwara skura yow na gaga piyiy na Tayal bih llyung Klesan, nya iyik na biru ga yani maha nya sbiru suruw: te utux ga piyiy na mslisu, ini ga piyiy na msromul san ta: mslisu mtumow ro cbing 'ba kwara, llow kakey ga skura mexi stluling kakey, skura suruw ro tli'an mexi kakey, ro twangan tli'an sa'ing 'ba skura gleng matas tomow m'alax sa'ing 'ba ro msromul piyiy. te saying ga piyiy na hmkuw kntari: ppiyan nya hiya ga skura mexi stluling kakey, ro skura suruw tli'un mexi kakey mtyugiy, ro inyugun skura llow stluling kakey, ro skura suruw tli'un llow kakey skotung mtyugiy. te tugal ga piyiy na mskoyung: hmkuw sa'ing kakey ro skura mexi stluling kakey, ro skura suruw tli'un mexi kakey mtyugiy, ro inyugun skura llow stluling kakey, ro skura suruw tli'un llow kakey skotung mtyugiy, ro twangan tli'an sa'ing 'ba skura gleng matas tomow m'alax sa'ing 'ba ro msromul piyiy. te payat ga piyiy na tlubuw: hmkuw sa'ing kakey ro iwan nya ming lubuw 'ba ro tlubuw mtyugiy, ini ga miyiy. te magal ga piyiy na papak: pungan lalu piyiy kwe ga si ba'iy maha bingun 'ba papak ro mtyugiy. te tiyu ga piyiy na mrbil: llow ro mexi kakey ga p'yugan stluling tpal urow gleng nya, ro mrbil sa'ing 'ba mtyugiy. te pitu ga piyiy na klkah: gaga piyiy na klkah kwe ga ming hwinuk sa'ing 'ba ro skura gleng, suruw, skura mexi rot e llow klkah mtyugiy. te spat ga piyiy na mc'rux: nanu yaca ppiyan kwe ga si c'rux mskotung ro mtyugiy. te mesuw ga piyiy na mtama: mtama lngan, ini ga si tama miyiy ro mtyugiy te mpuw ga piyiy na mslisu: kahun ke kwe ga si ba'iy maha ppiyan na mcbing 'ba ro mslisu mtyugiy. te mpuw utux ga piyiy na 'ba: piyan na 'ba kwe pungan lalu laga si ba'iy maha kwe ga tyugiy na 'ba. te mpuw saying ga piyiy na cra'an 'ba hwinuk: lalu na piyan kwe ga si ba'iy maha cra'un ta 'ba hwinuk ta mtyugiy.</FORM>
        <FORM kindOf="standard">gaga piyiy na Tayal klahang gaga sn'asan na ryax, ini ga t'lo mnanak s'asan na ryax maki bih llyong Klesan kya ga, cka na owas na bnkisan kya ga, maki owas na lmohow, piyoy na Tayal ro y'aya kryanan na Tayal, kwara kwe hiya ga pyangan mwah tmwang s'as longan na Tayal. gaga miyiy na Tayal ro owas ga nya m'oboy ro ini nbah c'alax, kroma owas hiya ga mwah ptwang yow na piyiy na Tayal, kroma piyiy na Tayal hiya ga mwah ptwang owas, maki ci tyaba yow naha nanak. pyo'an na gaga piyiy Tayal ga, baley ga ini k'yihol, kwara pyo'an ga knahol htgan na nya pkita 'yanox ta ro m'oboy hloyan na tyagan ta. nano lalo na piyiy kwe ga &quot;piyiy&quot; ini ga &quot;myogiy&quot; san ta kmayan, binah lalo nya ga mtyogiy, ro miyiy mskotong san naha. r'tong ke skayal, gaga yow na piyiy ita llyong Klesan hiya ga mtyogiy ro miyiy mskotong san ta kmayan. kwara skora yow na gaga piyiy na Tayal bih llyong Klesan, nya iyik na biro ga yani maha nya sbiro sorow: te otox ga piyiy na msliso, ini ga piyiy na msromol san ta: msliso mtomow ro cbing 'ba kwara, llow kakey ga skora mexi stloling kakey, skora sorow ro tli'an mexi kakey, ro twangan tli'an sa'ing 'ba skora gleng matas tomow m'alax sa'ing 'ba ro msromol piyiy. te saying ga piyiy na hmkow kntari: ppiyan nya hiya ga skora mexi stloling kakey, ro skora sorow tli'on mexi kakey mtyogiy, ro inyogon skora llow stloling kakey, ro skora sorow tli'on llow kakey skotong mtyogiy. te togal ga piyiy na mskoyong: hmkow sa'ing kakey ro skora mexi stloling kakey, ro skora sorow tli'on mexi kakey mtyogiy, ro inyogon skora llow stloling kakey, ro skora sorow tli'on llow kakey skotong mtyogiy, ro twangan tli'an sa'ing 'ba skora gleng matas tomow m'alax sa'ing 'ba ro msromol piyiy. te payat ga piyiy na tlobow: hmkow sa'ing kakey ro iwan nya ming lobow 'ba ro tlobow mtyogiy, ini ga miyiy. te magal ga piyiy na papak: pongan lalo piyiy kwe ga si ba'iy maha bingon 'ba papak ro mtyogiy. te tiyo ga piyiy na mrbil: llow ro mexi kakey ga p'yogan stloling tpal orow gleng nya, ro mrbil sa'ing 'ba mtyogiy. te pito ga piyiy na klkah: gaga piyiy na klkah kwe ga ming hwinok sa'ing 'ba ro skora gleng, sorow, skora mexi rot e llow klkah mtyogiy. te spat ga piyiy na mc'rox: nano yaca ppiyan kwe ga si c'rox mskotong ro mtyogiy. te mesow ga piyiy na mtama: mtama lngan, ini ga si tama miyiy ro mtyogiy te mpow ga piyiy na msliso: kahon ke kwe ga si ba'iy maha ppiyan na mcbing 'ba ro msliso mtyogiy. te mpow otox ga piyiy na 'ba: piyan na 'ba kwe pongan lalo laga si ba'iy maha kwe ga tyogiy na 'ba. te mpow saying ga piyiy na cra'an 'ba hwinok: lalo na piyan kwe ga si ba'iy maha cra'on ta 'ba hwinok ta mtyogiy.</FORM>
    </S>
</TEXT>