<?xml version="1.0" ?>
<TEXT id="Wiki_Atayal_zywaw_na_smatu_播種祭" xml:lang="tay" source="Atayal Wikipedia, article: zywaw_na_smatu_播種祭" copyright="CC BY-SA" citation="zywaw_na_smatu_播種祭. (2025, May 05). In Wikipedia [Atayal]. https://tay.wikipedia.org/wiki/zywaw_na_smatu_播種祭" BibTeX_citation="@misc{Wiki_tay_zywaw_na_smatu_播種祭, title = zywaw_na_smatu_播種祭, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/zywaw_na_smatu_播種祭} }">
    <S id="0">
        <FORM kindOf="original">aring sraral Tayal hiya ga maki sa rgyax, nanu yasa stama rgyax mqyanux ru tqsinuw sqyanux nha. muci nanu mqumah qu Tayal hiya ga tmutu(tlahuy), gmeh, lmom, mlbak, tmubux, gmahing ru kmloh. zik nqu musa mnayang ga musa muyaw squ rrgyax, qenu qu pinnyangun ta. 'lwan nha lga bilan nha sm'atu mnayang ha. nanu san sm'atu mnayany? ana mopuw ini ga mopuw sazing qara kinlabang nya, pnyangun ru mnayang cikay, bilan nha qmuqun syan nha ququn, san su kya lga ungat squliq hmut tbang mnayang la, muci kya gaga Tayal. mmnayang qani ga nyux ungat qu guqi ga yasa mnayang ta giqas na rhiyal, mnayang ga qutux hlahuy siy pkzikiy mnayang. maras soki ru karoh siy bleqiy mqumah k'man nya, kya qu khit na qhuniq ttun ru hakun qu gamil nya. qthuy na qhuniq ga ini nha galiy sa, blequn mqumah kwara. masoq mnayang lga tmutu (tlahuy) la, sa san tlahuy ga, Tayal sraral ga ini gayaw qhuniq, ungat qu hrhil uziy, kragun qu qhuniq ru ttun qu qara nya ru htagun rhiyal, san kya ga yasa ungat abaw nya smasaw, ini ttuy ga smasaw ini bwi wagi qu qmayah, ini uwah qu pinbahuw nya. tmutu qani ga splawa squliq ka lhbaw mkaraw, sazing ini ga cyugal hi, iyat kinqeri zihung na zyuwaw qu tmutu qani, yasa balay yungay mkaraw malup qara na qhuniq ktan, babaw cinntwan psqluyan mita kwara qhuniq ga qara nanak, ungat abaw nya la, smyax kwara qu pinyangan. &quot;gmeh&quot; qani ga hnutaw na tmutu qara qasa qu ggayun kmut, kneril ru ini qbaq mkaraw na mlikuy qu mtzyuwaw, siy tgyuciy gmegay kmut qu hnutaw na tlahuy qasa. qthuy nya ga galan nha qhuniq pnhun ttun mlikuy ru s'utu binah, wahan nha mpanga babaw nya, khi qara lga ggayun nha siy htagi rhyal, ini su gyahiy ga nyux siy hmut mkka hnutaw qara nya, ini baqiy mwah uzi. suqun gmeh ssa nya qasa lga siki mtnaq kwara qu khmay nya ru bilan smsyaw. smsyaw qani ga pitu ini ga mopuw qara kinlabang nya. syagan qasa ga siki blequn kmagaw ini siy abaw, mtlom lga siy khyal lmapa la, ini thyazi qmroq la! suqun smsyaw lga, siy spngi mkizyay balay tnaq lomun lga, musa kmal qalang lozi uwah rmaw mlahang puniq. ryax nasa plom saku san nha. mlom qani ga lama yunbi ruma, blequn nha smqaw qu ruma qruyux yan squliq qryuxan nya, hci ga payat magal hi lmom, musa t'aring a'tu lmom siy pr'iy lmom a'tu nya ru syaw syaw nya. nyux su pr'un lga yasa n_gyut tlom, kruru mwah kyahu tehok ska lga, ini nbah tlapa la. bang nya lga siy n_gyut musa ska, hopa yaw nya lga siy ringi klbil lmom la. nanak lmom qani mhtuw qu yana nya lga, maki nanak behuy nya, ana wagiq yana nya ga, wal siy nosi ciku ska puniq nya lga yasa masoq lmom. . ana ga mlom qani ga cyux nanak gaga nya uzi, ini siy bih ska wagi, ini ga kilux wagi. piyang balay gleng mlom ga, lingay na mziboq sasan, ini psyax kayal na, kya payat spung ru babaw kryaxan cyugal ini ga payat spung blaq balay, baha hmswa sl'uy cikay ru, ingat qu tlapa qmayah ta sraral hiya. 另外, . trang tlapa qu qmayah lga, kruma tayal ana cyux mtzywaw ga, siy nya laxi qu zywaw nya nanak, ru musa rmaw muyut puniq. ana qalang mung squ cyux tlapa lga si tbuci ming soki ru musa rmaw uzi. tringun nha kraya ru si lmay kmagaw te twahiq la, ru skbalay nha qutux tuqi lozi, lbangun nha cikay stuqi la. ungat qsya qu qmayah, si ga tayal nanak muzyut, stutu nha qara qhuniq ru slatun nha qu puniq qasa. masoq lga si koraw kwara squliq. aring sraral ga ingat iyan qu tlapa hiya pinbaqan nha balay qu lmom qani. ini siy lgiy lbak ay! snaga nha minnxan mqwalax blaq kayal, raral hiya txan magap lga wal nya qwaxan kwara qu qbuli nya la. ini su snaga qwalax musa su lmbak sheloq ru qmtux nguhuw, siy koraw iloh kwara hi, wal qlwaxan lga blaq la. musa srmyut kwara abaw nya ga mlbak san kmal. lmom qani ini nbah siy stabung, thay kwara qu qni qara qhuniq yasa qu smryutun, s'utu qutux qutux utu ringun kraya mutu, n_gyutun lmom lozi kruru qu puniq lga, sruruw qu qara qhuniq, ana cipoq ini sthay la. suqun lmom lga san mita, wal siy hyuci balay ktan qu qmayah qasa. nanu qani qu mnayang ru pucing nya mlbak qasa ga ngasal nanak mtzywaw sa. babaw na wal lbkan qani lga baha hmswa syun squ twahiq qu sa na tbuxan pi! payat byacing ini ga smka kawas, kya qu helaw k'man nya qa san nha mbay, lmom mbay ga helaw tmubux, baha hmswa ungat k'man nya tmubux, siy say nqu payeh lga helaw balay pcyogun. mtzywaw yan qani na zywaw ga s'usa nha kmayal qalang san nha muci, uwah rmaw cikay tmutu ru tlahuy ini ga lmom. nyux ta musa mlawa squliq qalang qani ga lama ta smi qwaw uziy. tlahuy qani me'a hici qu rhiyal ga kruma ini suqi qutux ryax, kruma ga sazing cyugal ryax siy tgyuci gmeh, suqun tlahuy lga gbyan plaw maniq kwara mnbu qwaw mcisan, iwal nyux ta pniqan qu nyux mwah rmaw qani, skut nha ngta uzi, bleqan nha pqaniq qani ga rmaw san nha. p'aras ga siki kya qutux yaba na pcyugun su ga, iyat thyayun qutux ngasal musa kmal bnkis muci, aki saku p'aras mtzywaw san. p'aras ga iyat sbayux, ini psyuki qu ryax. bnkis qasa musa kmal qalang la, kya qu lungan nha ga, ryax nasa lga musa mtzywaw smalit ru tbulun qu tunux na mequy, ini ga qara lomun nha. yasa san p'aras mtzywaw yan nasa ga ssmi qwaw qu cinngasal uzi, rama yunbi nniqun, qlyan ga mwah kryax, gbyan masoq mtzywaw qasa lga, mwah ngasal plaw maniq. nanu yasa qu p'aras mtzywaw. sbayux ga muci sa, qutux ryax isu qutux ryax psyugan su uzi, yan nasa ga sbayux san. . rhyal qani ga ini siy ptnaq inkyasan nya, kruma pquyaw iyan ngungu nya mgyay qu uraw nya ga syan nha nqari. sgwayaw nha qhuniq iwan mryu kinqthuy nya, s'su qu qhuniq ru lbangun nha qmryang iwan nyux qryagan. siy nha pr'i yasa qu qmroq rhyal, ini sluliy qu uraw nya la. qutux uzi ga haga qani ga, siy ga maki bbtunux mnangi kmagaw btunux uzi. blequn nha kbalay puqing nya ha, sinbnxan ru syun kya qu puqing haga phgan ru nyutun smi qnaniq nya. qnaniq haga ga syan sa qsahuy nya, phaga ta btunux ga sqyagun te qsahuy, syan qnaniq lga yasa smru. qnaniq ga yasa tekuy btunux smi ta haga ga yan na takuy te qsahuy ini si uraw baha mswa uraw ga mqwalax lga t'mu la blequn su phaga ana pira kawas ini hiriq hminas squliq baqun nha muci haga na ima qani, b'nux qu pinhaga qasa syan nha kzyay abaw loman syup lga pmiyon nha twin musa qmayeh mkbway twin mhqya qmataq twin blaq balay qslyaq kruma ga miyon nha thkun uzi ana ga syun nha syaw sa baha mswa hopa qu yaya nya pkragan nha qhuniq mkbway lga qyutun nha saqet qthuy qhuniq ga kragan nha san nha mamu ,yasa ini qeway pinbahuw. . qmayeh raral ga stama squ ranga nahyal. ranga na hyal prkyas qu hyal qani.ini kiyan kinbahan qani smi xiryo,xiryo ga ke Gipun. Tayal ga ranga san nha ,baha hmswa rranga na hyal qani. xiryo ga qaya na kinbahan. ungat raral hiya. tmubux ta trakis ru pagay qani ga. rngan nahyal nanak.wal ta nayang. lmom. kwara yaqeh na kwiy ga wal hoqil kwara nlom ru sabax nya qasa maki rhyal.yasa qu ranga nya. memaw tgyumu mtasiq tmanguw qu yaya na trakis ru pagay. kbway lga btenux balay bway nya. iyat snyan xiryo ay qasa. yasa ini nha snaga bsyaq qu qmayeh qani, n_gaqaw ga blaq balay, nqumi ga blaq uzi, nqumi kawas ini ga nqumi sazing kawas lga ini pyang blaq la. kya qu kmuw lga, qumi cyugal kawas tbubun nha uzi . ana ga nyux qhlun cikay la. sa muci sqani ga-bsyaq iyal qu hyal lga ungat qu pranga na rhyal la. ini kiyal kinbahan smi xiryo. ana su pira kawas. qani giwal nyux tmikom rhyal. phoqil rhyal.siy ktay mngihuy kwara qu hyal la. Tayal ga ungat muci musa mngihuy qu rhyal. spngun nha nanak insuna na hyal, ini nha sqnuci. lungun ta ke ga ini sqzinut hyal qu Tayal hiya, baha mswa. rhyal qani ga krangi nha yaya mita. khangan nha balay suqun kmloh lga. yaya na trakis ini ga yaya pagay qani ga qmahun lozi. 'bayun kwara lozi syun sa 'law na ke ga mqumah hbetun kwara yaya na trakis ru pagay. s'utu ru lomun, qasa ga qutux na ranga lozi. tayal sraral ga ungat muci qmasu rhyal,siy ktay qpzing su nanak, pira qu pincyogan su ga pira qu guqi su, yasa qu rhyal su la.kruma khmay qu laqi qnyat mtzywaw ga cingay qu guqi su uzi, guqi su ga guqi su krryax la.nanu siy ga pyugun su squliq, yasa qu rhyal su la.kruma khmay qu laqi qnyat mtzywaw ga cingay qu guqi su uzi, guqi su ga guqi su krryax la.nanu siy ga pyugun su squliq, ima lalu?blequn nha miru, ana ga piyux balay pincyogan bnkis sraral, wal galun mlahang qani,ana san nanu mnglung ga mngihuy balay inlungan. te tzyu byacing ga masoq kmloh trakis ywaw na qasa ga pmyon nha ngahi uzi tehok qmisan lga, galun qu ngahi la nyux su musa tmubux lozi ga yasa qlahan la 'san qmulah qu ngahi, galun kwara qu ngahi ru kwara gami nya yasa san qlahan ana ga lgun cikay qu abaw nya galan su yaya babaw nya,thayun syan binah, soqun qmulah mkzyay lga lomun, yasa nyux manga hyal, memaw hzyuci balay san kya pagay ga te magal byacing tbuxun, te mpuw qutux byacing lga kmloh kruma hyal pagay qasa p'yugun sa hyal trakis,baha hmswa te mpuw qutux byacing klhun qu pagay,lgon sazing byacing ana bsyaq ga cyugal byacing, k'man lga san mbay la san sqani mtzywaw ga ini k'uguy mtzywaw ini laxiy qu ryax nyux nha blequn mkuw qu gaga na ptzywaw na mqumah mbay qani ga ini n-gay krhiy na k'man krhiy qu k'man lga, ana su bayun wal rema mhutaw qu rhiy nya lga, tmubux su trakis ru pagay hbku kwara lga mnuqu su mahing la, nyux muci sqani gaga kinlahang na k'man yasa qu sngusun na mbay pi!kwara qani ga pqumah na ita Tayal. sraral ga piyang balay nniqun na Tayal ga trakis ru ngahi sehuy, ungat qu pagay hiya, knwan qu maki qu pagay ga ini qbaqiy maki qutux pqyon na mhuw raral muci: maki qutux ryax ma,mtama ngasal qu squliq,ktan nya qutux qoli hnyan maras qutux bway pagay, qoli mita squliq lga mgyay la, galun nha qu bway pagay ma. wiy.nanu qani, tboxun nha ma,sa tenux bway qani, bway trakis ga cipoq kt un nya mga yal na trakis uziy, yal musa mami haziy muci ma,tbuxun nha lma,siy n_gyut cingay, aring kya qu maki qu pagay qani lma. qani ga pinqyon na bnkis sraral, kuna kahul suruw silung ini ga kahul squ skmayun ma. qani ga pagay mma san. pagay slaq ga cinbaqan na Gipun qasa hiya la. muya ngahi sraral ga ini prgyax. ngahi mma san. siy mhiy qmayeh ,prgyax qani ga kinbahan snulun na kmukan la.yasa san nha ngahi pinryaxan. muhi ngahi ga. mha pinryaxan rgyax qasa ini si rgyax nya. miyan sa kiy nya. yal qutux lilyaq kinqruyux abaw nya, lga tragan uraw la. yal qani ga pinqbaqan kmukan sa. ngahi tayal ga. musa su tngahi ga. kbalay ta kihuy iyat payeh. qesu blaq klayun kihuy. situ qhuniq nya. payeh ga truqun su kwara gamil nya la. kyutun ta tunux na ngahi, ginnalan qasa ga blequn mumuk uraw.babaw nya lga mhtuw lozi qu ngahi nya. wal su galun qsuyan nya sswe nya lga tgyutun magal lozi, muya ngahi tayal qani ga. siy tgyut maki qu ngahi nya. ini siy hmci hmiriq sq'yu nya. ngahi ga aring te cyugal byacing ru tehok te magal byacing miyon. blaq balay ga te magal byacing. ini myoy qmisan ngahi hiya. tmring sa qmisan (te mpuw byacing) lga galun skun la. cqyun su magal lga pzitan ru sknux la. ngahi pinryaxan ga siy spngiy wal smi hi kwara lga siy nha tbngiy magal kwara la. sehuy hiya ga. maki sa ska qu cina nya, maki syaw qu bwan nya. ini hriqiy qu bwan nya hiya. siy bleqiy magal qu cina nya. blun uraw qu bwan nya lozi. bwan nya qasa yasa galan ghap babaw nya. kya qu tenux nya ga. tgyutun nha magal uzi. muya su ga babaw qasa miyon. tngan cikay quru nya. siy ktay sqleh qu quru nya lga. baqun sa tnaq galun qu sehuy la. trang tmubux trakis ga mixon uzi. tmring qmisan lga ana galun ru skun la. bwan nya qasa skun uzi. tehok ryax miyon lga. yasa miyun. sehuy ga cingay kryanan nya uzi. Libuk ga qurom qu quru nya. ini tmmay maniq sa. kkwiy qolu niqun. pglun nekil smxu ga sokan ru mrngil balay. Kluhuw ga kluw ru qruyux tumaw nya plquy hi nya. qahan ga mhebung hi nya, miyon ga cingay balay uyuk nya mhtuw, siy nha say qahan smlalu la. qtaqun ga. cikuy qu hi nya. trang maki Gipun mga yasa galan nha ayang miso .siy tmmay maniq ga sblus niqun ini kiyal sehuy balay sokan. sa san qtaqun uzi ga. ana qtaqun maniq mga ini kkwiy ma. Paywan zok ga kyakan nha. krangi nha bonaw naniq,qani ga pmiyon sa rgyax sehuy rgyax san,kinbahan lga pmiyon sa slaq la,myon slaq ga tenux qu bway nya,ana ga Tayal hiya ga ini muya sa slaq pmiyo nha qmayeh. trakis ga cingay balay kryanan nya uziy, Bsinuw qani ga tenux cikay bway nya,niqun myangi na squli qma, purun nha okay.Nqara qani ga ubuy hekil,sa san nqara ga tqara llyuw nya.Nbaqu qani ga syun qwaw ga sokan balay qwaw nya.Nyungay qani ga ubuy hekil, giwan qba yungay inkyasan bway nya. Nwiwin qani ga ubuy plhay, galan tmmyan ga blaq balay. Bukil qani ga stpaq nha hekil,mrngil balay. qutux uziy ga nyoyay lalu nya,ubuy plhay,ini ktay misu la.mhuw raral maniq nyoyay mga ini koyay squliq,slokah nha ma, yasa san nha muci nyoyay. aring ta muya pagay slaq lga ini ta tubux trakis la,cingay balay wal mpyut la. wal soqun mnayang ini ga mqumah qu rhyal lga,ryax tbuxan lga kbalay gaga sm, atu la.nanu qu sm'atu ga, giqas na kawas musa t'aring mtzywaw. sa san t'aring mtzywan ga, t'aring tmubux trakis. trakis hapan ta lga s'agal ta payeh muka cikay uraw, yasa san tmubux trakis. baha hmswa trakis qani ga pyang qnaniq pqyanux na Tayal.kbalay gaga na sm'atu, mahuw trakis ru smyus ga, trakis qu spngan. ptubux trakis ga kbalay gaga sm'atu, obeh klhul qu trakis lga kbalay gaga san mahu trakis, wal klhul qu trakis, pskun khu lga kbalay loziy gaga san smyus.yasa spngan balay qu trakis qani. wal ta mhngaw qutux qmisan ru,nyux ta,musa t'aring tmubux trakis giqas kawas qani.siy ga kbalay gaga sm'atu ha.wal soqun kbalay gaga sm'atu lga,yasa mrraw tmubux, ini ga tbuci qutux qutux ngasal tmubux trakis qmayeh. sm'atu piyang sngusun na ke ga t'aring mtzywan mha ni musa ta t'aring kmloh ga, sm'atu kmloh san kya qutux kkayal uzi ga mahuw trakis, ini ga mhuw trakis san uziy, yasa t'aring ta mtzywaw nanu ga sm'atu san kmayal. qutux kawas te glang mtzywaw ga tmubux trakis ru, yasa siy nha say sm'atu qu gaga qani. &quot;sm'atu&quot; &quot;sm'atu kmloh&quot; &quot;sm'atu mtzywaw&quot;, &quot;sm'atu&quot;, &quot;sm'atu&quot;. zik na musa smatu qani ga pzil ha, nanu qu pzilun qani ga, te qutux ga puniq.baqun ta ita Tayal sraral hiya ga qmayat ta puniq, ini ta yuciy qu puniq, baha hmswa ini hmci muluw qu putung, tbah milaw uziy ga magal balay ryax. kruma ini pnbaq ru muyut qu puniq lga, musa ta milaw squ qalang. qlyan musa ta mtzywaw hga, blun qbuli qu qotun qhuniq, gbyan mwah ngasal lga gyahan qu qbuli yupan su lga cyana qu puniq loziy. yasa ka qmayat puniq Tayal. siy tehok zik nqu kbalay gaga sm'atu yasa yutan nha qu puniq, taring mnahu giqas na puniq. ptzywaw su zywaw qani ga,san lama kma kwara qu qalang mha: ryax nasa ga kbalay sami gaga smatu san. ana qalang baqun nya pkalay simu gaga smatu ga. ini uwah cisan ngasal, ini pbkan puniq uzi la. ana ita uzi ini ta usa milaw puniq qalang, ini ta usa cisan ngasal nha uzi. ini baqiy siy tbah mwah qu lpyung. twahiq qu pkngyan ini thuyay tbzyeh lga, lpyung qasa siy gluw cinngasal maniq, wal soqun kbalay zywaw ru wal sbin stanux sbilun qu tanux nya qasa ma, nanu sa ga wal mluw maniq magal qoyat qoyat qasa ga sbilun nya cinngasal qasa ma. yasa musa ngasal nya nanak la, qani ga qutux nqu gaga uzi. sobeh ga baqun nya nyux kblalay gaga ga siy usa ngasal ha, ini ru mrangaw cinngasal qasa Tayal hiya ga baq nanak gaga, ini spiyang hmirinq gaga. 播種祭之前要先做pzil&quot;挪移&quot;的工作, . te sazing musa pzilun ga qatap, rom, heluk ru nuka na teloq. kwara qani ga skun nha te wagiq, kruma ga san nha smi khu, nanu qu san nha sqanu sga, ini tringiy na llaqi ma. qani ga maki qutux kkyalan na Tayal muci: sa san ini tringiy qu qatap ga, iyat qatap na kwiy qu pinbahuw ta ma. ini tringiy rom ga iyat pzitun na kwiy qu pinbahuw ma. ini tring heluk ga hmeluk ta lga, giwal nyux kmahat mtzywaw lma. tmring teloq nuka ga, baha hmswa nuka ga ini qwaxiy ru ini thkiy uzi na, nyux ta tmring nuka lma ga giwal nyux ta sgleng mtzywaw lma, yasa blequn nha balay smku kwara qqaya qani,ini hiriq gaga. . zik na sm'atu qani ga mlikuy musa lama tmqsinu kneril ga lama smi qwaw kbalay tmmyan. ini siy hoqil misu qu qwaw ru tmmyan, yasa lmwon nha kbalay, qutux uzi ga san lama qumah qutux rhiyal tbuxan trakis kbalay zywaw, ini kintwahiq sruw ngasal, tnaq bluku kinhopa nya, siy ga kura te bwan wagi. qani ga san mtzywaw na mlikuy, iyat kneril mtzywaw sa. . wal pgilun kwara lga. ryax nasa mziboq sasan mwah msli ngasa bnkis kwara qutux gaga. mziboq smxu hekil qu mlikuy, syun gwinu qu hekil ru hi qsinuw tmmyan. 'myup takan ruma, maras qwaw ru ghap trakis. piyang balay na bnkis mgleng, glgan cyugal ini ga payal laqi mlikuy, mziboq ini phtgi qu wagi, baha hmswa Utux qani ga mluw syax na wagi ma. siy khway ini syang, ini ru hmyapas kmal nanu ke uzi. tehok kinwagan qasa qasa lga, kmayal qu bnkis muci: Utux krahu giqas na kawas qani ga nyux sami musa kbalay gaga sm'atu, mhuway su balay, kawas kwayan ga, ana wal muci nanu qu kinlahang su, blaq qu pinbahuw myan, ana sami wal mnbu, wal klhu utux uzi ga, kawas qani byaqiy sami qu ginnalu su, qoyat su, kawas giqas qani ga bleqiy sami mlahang, aki blaq pinbahuw myan, ana sami musa rgyax uzi ga, aki sami mqoyat, kwara utux nqu lkotas, kaki mhuway simu balay, simu smbil yan qani na gaga, nyux sami buyan mlahang nqu laqi kinbahan, uwah mplaw maniq sinqasan myan qutux ryax soni 11/8 sghap qu trakis, hzyan qwaw qu babaw rhiyal, s'agal hi qsinuw ru hekil blun zik uraw masoq ru ptmom qutux qhzi qwaw pgluw mwah ngasal, siy kayal pinhkngyan muci: ox! kwara llaqi nyux myan stkuyan kwara qu pinbahuw ru qsinuw la. qutux gaga qasa ga nyux lama mnaga blihul bnkis qasa yasa naras nha qu hekil ru hi qsinuw qwaw qasa ga, sqemon squ nqwaq nyux mnaga blihul qasa. pnbwan qwaw uzi. nanu qu mwah mnaga qasa ga nyux mwah p'agal qoyat. baha hmswa sga, kwara qu hekil ru qsinuw, qwaw qasa ga, wal pngsa sa utux kwara. maras qoyat la, yasa qu wahan nha mnaga, wal su maniq pngsa qasa lga giwal wal su magal qoyal qutux kawas uzi la. ru musa ngasal nanak ha. gbyan nasa ini ga kinsuxan nya lga, msbzeh maniq ru mcisan ha, mhngaw qutux ini ga pira ryax ini ptzywaw. . babaw nya lga maki qutux gaga san pramu. pramu qani ga, mlikuy musa rgyax maras lqiy musa qbuyang yapi, bhut, ini ga piku qbux, ana cipoq qu bun su, wal su mita ramu lga, wal tbalay kwara zywaw yasa masoq zywaw na sm'atu masoq kwara qu pzil uziy la. babaw nya lga ana knwan siy tbuci tmubux trakis qutux qutux ngasal mhani hci qu qmayeh su ga sbayux nha uzi. Pqiyu bnkis muci,raral mga kya qutux qalang (kzyay),Temu Tongan lalu nya, khmay balay laqi nya, nanu yasa mnayang mga, siki qutux rgyax laqan nha, kmayal Temu Tonga mha:ana Ptusan klbil ga ini pongiy te atu ma nanu hci iyan qu rhiyal nya la yan nasa la siga sbayux squliq yasa thyayun. hbku qu trakis pincyogan sm'atu qasa lga, maki qutux gaga muci:&quot;sinbabaw mahimg&quot; san kusa cikay gmahing, qani ga qutux ngasal qutux mlikay nanak musa mtzywaw, soqun su lga gaga na smatu qani yasa san masoq balay la, rhiyal qasa ga siy laxiy kya la kawas khnyan lozi ga, kangiy qutux rhyal kbalay san sm'atu. . mha qsuqiy mnayang ga tekuy qu k'man nya ga. tehok ryax tbuxan lga siy nha pgluw mqumah ru tmubux, ana ga qsuqiy yal kay iya la. yasa qa shelaw nha mnayang ru. mbay lga blaq balay tbuxan. tmubux qani ga qutux hi gmhap. mhap qani ga spngun nha musa teholc sqani smka ryax ga. tehok kya qu hapan, babaw knryax lozi ga spngun nha gbyan. siga suqun tmubux qu ginhapan qasa, ini ga wal su suqiy mghap tgsyaw qu nhap lga, musa saxan lozi ga hapan nha cikay lozi, kngungu nya wal hkutun qtahi, masoq lga, masoq qu zywaw tmubux iya la. siy n-gay hbku nya. mahing iya lga, tmanguw qu trakis ini ga nyux k'man qu qmayeh ga. san mahing, sqyon mqumah ru mahing lga, yaqeh pcyogun uzi la, musa minsazing mqumah, hopa qu yaya na trakis lga, ini qmahi la. suqun qasa yat kinqeriy. ngungu mukan nqu k'man qu trakis ini rkyas la. lhingan qu trakis uzi. khmay ru m'ru iyal lga hingan ru spluw mqumah k'man uzi. siy nha bleqiy mkuw qu trakis, k'man lozi ga san nha sbabaw cikay lmahing lozi.yase minsazing pi. hopa cikay yaya trakis lga. musa tmrasun la. Nanu qu tmrasun, baha hmswa wal ta t'tun qu qhuniq cyux maki kya qu puqing nya na. tmanguw qu toyu nya. yasa san rasun.nyux hbku qasa yasa san qmop. siy qapi ma qba mhnuk balay qapun yasa san tmrasun. ngungu nya hopa qu sasaw nya, ini rkyas qu trakis, wal ta tbuxun trakis. Pitu ryax ini ga mpuw ryax lga hbku la. Nraral ga qutux kawas kwayan. qani ga ini nha galiy ghap sa. qutux kawas qasa yasa galan nha ghap. Tayal ga pinbaqan nha. Ana wal hapan ru tqutux. ini ga ini hbku lga. hapan nha loziy. kruma tqutux qasa lga. trang mahing kahul nya m'ru qani hmbet ru miyon sa mkasa qasa. siy ga ini balay hbku lga musa hkangi qalang. pbiq cikay ghap. ru tbuxun loziy. a'ring smi bwax lga, san nha smi yapit qu lingay nya la. &quot;tmrasun&quot;, .</FORM>
        <FORM kindOf="standard">aring sraral Tayal hiya ga maki sa rgyax, nano yasa stama rgyax mqyanox ro tqsinow sqyanox nha. moci nano mqomah qo Tayal hiya ga tmoto(tlahoy), gmeh, lmom, mlbak, tmobox, gmahing ro kmloh. zik nqo mosa mnayang ga mosa moyaw sqo rrgyax, qeno qo pinnyangon ta. 'lwan nha lga bilan nha sm'ato mnayang ha. nano san sm'ato mnayany? ana mopow ini ga mopow sazing qara kinlabang nya, pnyangon ro mnayang cikay, bilan nha qmoqon syan nha qoqon, san so kya lga ongat sqoliq hmot tbang mnayang la, moci kya gaga Tayal. mmnayang qani ga nyox ongat qo goqi ga yasa mnayang ta giqas na rhiyal, mnayang ga qotox hlahoy siy pkzikiy mnayang. maras soki ro karoh siy bleqiy mqomah k'man nya, kya qo khit na qhoniq tton ro hakon qo gamil nya. qthoy na qhoniq ga ini nha galiy sa, bleqon mqomah kwara. masoq mnayang lga tmoto (tlahoy) la, sa san tlahoy ga, Tayal sraral ga ini gayaw qhoniq, ongat qo hrhil oziy, kragon qo qhoniq ro tton qo qara nya ro htagon rhiyal, san kya ga yasa ongat abaw nya smasaw, ini ttoy ga smasaw ini bwi wagi qo qmayah, ini owah qo pinbahow nya. tmoto qani ga splawa sqoliq ka lhbaw mkaraw, sazing ini ga cyogal hi, iyat kinqeri zihong na zyowaw qo tmoto qani, yasa balay yongay mkaraw malop qara na qhoniq ktan, babaw cinntwan psqloyan mita kwara qhoniq ga qara nanak, ongat abaw nya la, smyax kwara qo pinyangan. &quot;gmeh&quot; qani ga hnotaw na tmoto qara qasa qo ggayon kmot, kneril ro ini qbaq mkaraw na mlikoy qo mtzyowaw, siy tgyociy gmegay kmot qo hnotaw na tlahoy qasa. qthoy nya ga galan nha qhoniq pnhon tton mlikoy ro s'oto binah, wahan nha mpanga babaw nya, khi qara lga ggayon nha siy htagi rhyal, ini so gyahiy ga nyox siy hmot mkka hnotaw qara nya, ini baqiy mwah ozi. soqon gmeh ssa nya qasa lga siki mtnaq kwara qo khmay nya ro bilan smsyaw. smsyaw qani ga pito ini ga mopow qara kinlabang nya. syagan qasa ga siki bleqon kmagaw ini siy abaw, mtlom lga siy khyal lmapa la, ini thyazi qmroq la! soqon smsyaw lga, siy spngi mkizyay balay tnaq lomon lga, mosa kmal qalang lozi owah rmaw mlahang poniq. ryax nasa plom sako san nha. mlom qani ga lama yonbi roma, bleqon nha smqaw qo roma qroyox yan sqoliq qryoxan nya, hci ga payat magal hi lmom, mosa t'aring a'to lmom siy pr'iy lmom a'to nya ro syaw syaw nya. nyox so pr'on lga yasa n_gyot tlom, kroro mwah kyaho tehok ska lga, ini nbah tlapa la. bang nya lga siy n_gyot mosa ska, hopa yaw nya lga siy ringi klbil lmom la. nanak lmom qani mhtow qo yana nya lga, maki nanak behoy nya, ana wagiq yana nya ga, wal siy nosi ciko ska poniq nya lga yasa masoq lmom. . ana ga mlom qani ga cyox nanak gaga nya ozi, ini siy bih ska wagi, ini ga kilox wagi. piyang balay gleng mlom ga, lingay na mziboq sasan, ini psyax kayal na, kya payat spong ro babaw kryaxan cyogal ini ga payat spong blaq balay, baha hmswa sl'oy cikay ro, ingat qo tlapa qmayah ta sraral hiya. 另外, . trang tlapa qo qmayah lga, kroma tayal ana cyox mtzywaw ga, siy nya laxi qo zywaw nya nanak, ro mosa rmaw moyot poniq. ana qalang mong sqo cyox tlapa lga si tboci ming soki ro mosa rmaw ozi. tringon nha kraya ro si lmay kmagaw te twahiq la, ro skbalay nha qotox toqi lozi, lbangon nha cikay stoqi la. ongat qsya qo qmayah, si ga tayal nanak mozyot, stoto nha qara qhoniq ro slaton nha qo poniq qasa. masoq lga si koraw kwara sqoliq. aring sraral ga ingat iyan qo tlapa hiya pinbaqan nha balay qo lmom qani. ini siy lgiy lbak ay! snaga nha minnxan mqwalax blaq kayal, raral hiya txan magap lga wal nya qwaxan kwara qo qboli nya la. ini so snaga qwalax mosa so lmbak sheloq ro qmtox ngohow, siy koraw iloh kwara hi, wal qlwaxan lga blaq la. mosa srmyot kwara abaw nya ga mlbak san kmal. lmom qani ini nbah siy stabong, thay kwara qo qni qara qhoniq yasa qo smryoton, s'oto qotox qotox oto ringon kraya moto, n_gyoton lmom lozi kroro qo poniq lga, srorow qo qara qhoniq, ana cipoq ini sthay la. soqon lmom lga san mita, wal siy hyoci balay ktan qo qmayah qasa. nano qani qo mnayang ro pocing nya mlbak qasa ga ngasal nanak mtzywaw sa. babaw na wal lbkan qani lga baha hmswa syon sqo twahiq qo sa na tboxan pi! payat byacing ini ga smka kawas, kya qo helaw k'man nya qa san nha mbay, lmom mbay ga helaw tmobox, baha hmswa ongat k'man nya tmobox, siy say nqo payeh lga helaw balay pcyogon. mtzywaw yan qani na zywaw ga s'osa nha kmayal qalang san nha moci, owah rmaw cikay tmoto ro tlahoy ini ga lmom. nyox ta mosa mlawa sqoliq qalang qani ga lama ta smi qwaw oziy. tlahoy qani me'a hici qo rhiyal ga kroma ini soqi qotox ryax, kroma ga sazing cyogal ryax siy tgyoci gmeh, soqon tlahoy lga gbyan plaw maniq kwara mnbo qwaw mcisan, iwal nyox ta pniqan qo nyox mwah rmaw qani, skot nha ngta ozi, bleqan nha pqaniq qani ga rmaw san nha. p'aras ga siki kya qotox yaba na pcyogon so ga, iyat thyayon qotox ngasal mosa kmal bnkis moci, aki sako p'aras mtzywaw san. p'aras ga iyat sbayox, ini psyoki qo ryax. bnkis qasa mosa kmal qalang la, kya qo longan nha ga, ryax nasa lga mosa mtzywaw smalit ro tbolon qo tonox na meqoy, ini ga qara lomon nha. yasa san p'aras mtzywaw yan nasa ga ssmi qwaw qo cinngasal ozi, rama yonbi nniqon, qlyan ga mwah kryax, gbyan masoq mtzywaw qasa lga, mwah ngasal plaw maniq. nano yasa qo p'aras mtzywaw. sbayox ga moci sa, qotox ryax iso qotox ryax psyogan so ozi, yan nasa ga sbayox san. . rhyal qani ga ini siy ptnaq inkyasan nya, kroma pqoyaw iyan ngongo nya mgyay qo oraw nya ga syan nha nqari. sgwayaw nha qhoniq iwan mryo kinqthoy nya, s'so qo qhoniq ro lbangon nha qmryang iwan nyox qryagan. siy nha pr'i yasa qo qmroq rhyal, ini sloliy qo oraw nya la. qotox ozi ga haga qani ga, siy ga maki bbtonox mnangi kmagaw btonox ozi. bleqon nha kbalay poqing nya ha, sinbnxan ro syon kya qo poqing haga phgan ro nyoton smi qnaniq nya. qnaniq haga ga syan sa qsahoy nya, phaga ta btonox ga sqyagon te qsahoy, syan qnaniq lga yasa smro. qnaniq ga yasa tekoy btonox smi ta haga ga yan na takoy te qsahoy ini si oraw baha mswa oraw ga mqwalax lga t'mo la bleqon so phaga ana pira kawas ini hiriq hminas sqoliq baqon nha moci haga na ima qani, b'nox qo pinhaga qasa syan nha kzyay abaw loman syop lga pmiyon nha twin mosa qmayeh mkbway twin mhqya qmataq twin blaq balay qslyaq kroma ga miyon nha thkon ozi ana ga syon nha syaw sa baha mswa hopa qo yaya nya pkragan nha qhoniq mkbway lga qyoton nha saqet qthoy qhoniq ga kragan nha san nha mamo ,yasa ini qeway pinbahow. . qmayeh raral ga stama sqo ranga nahyal. ranga na hyal prkyas qo hyal qani.ini kiyan kinbahan qani smi xiryo,xiryo ga ke Gipon. Tayal ga ranga san nha ,baha hmswa rranga na hyal qani. xiryo ga qaya na kinbahan. ongat raral hiya. tmobox ta trakis ro pagay qani ga. rngan nahyal nanak.wal ta nayang. lmom. kwara yaqeh na kwiy ga wal hoqil kwara nlom ro sabax nya qasa maki rhyal.yasa qo ranga nya. memaw tgyomo mtasiq tmangow qo yaya na trakis ro pagay. kbway lga btenox balay bway nya. iyat snyan xiryo ay qasa. yasa ini nha snaga bsyaq qo qmayeh qani, n_gaqaw ga blaq balay, nqomi ga blaq ozi, nqomi kawas ini ga nqomi sazing kawas lga ini pyang blaq la. kya qo kmow lga, qomi cyogal kawas tbobon nha ozi . ana ga nyox qhlon cikay la. sa moci sqani ga-bsyaq iyal qo hyal lga ongat qo pranga na rhyal la. ini kiyal kinbahan smi xiryo. ana so pira kawas. qani giwal nyox tmikom rhyal. phoqil rhyal.siy ktay mngihoy kwara qo hyal la. Tayal ga ongat moci mosa mngihoy qo rhyal. spngon nha nanak insona na hyal, ini nha sqnoci. longon ta ke ga ini sqzinot hyal qo Tayal hiya, baha mswa. rhyal qani ga krangi nha yaya mita. khangan nha balay soqon kmloh lga. yaya na trakis ini ga yaya pagay qani ga qmahon lozi. 'bayon kwara lozi syon sa 'law na ke ga mqomah hbeton kwara yaya na trakis ro pagay. s'oto ro lomon, qasa ga qotox na ranga lozi. tayal sraral ga ongat moci qmaso rhyal,siy ktay qpzing so nanak, pira qo pincyogan so ga pira qo goqi so, yasa qo rhyal so la.kroma khmay qo laqi qnyat mtzywaw ga cingay qo goqi so ozi, goqi so ga goqi so krryax la.nano siy ga pyogon so sqoliq, yasa qo rhyal so la.kroma khmay qo laqi qnyat mtzywaw ga cingay qo goqi so ozi, goqi so ga goqi so krryax la.nano siy ga pyogon so sqoliq, ima lalo?bleqon nha miro, ana ga piyox balay pincyogan bnkis sraral, wal galon mlahang qani,ana san nano mnglong ga mngihoy balay inlongan. te tzyo byacing ga masoq kmloh trakis ywaw na qasa ga pmyon nha ngahi ozi tehok qmisan lga, galon qo ngahi la nyox so mosa tmobox lozi ga yasa qlahan la 'san qmolah qo ngahi, galon kwara qo ngahi ro kwara gami nya yasa san qlahan ana ga lgon cikay qo abaw nya galan so yaya babaw nya,thayon syan binah, soqon qmolah mkzyay lga lomon, yasa nyox manga hyal, memaw hzyoci balay san kya pagay ga te magal byacing tboxon, te mpow qotox byacing lga kmloh kroma hyal pagay qasa p'yogon sa hyal trakis,baha hmswa te mpow qotox byacing klhon qo pagay,lgon sazing byacing ana bsyaq ga cyogal byacing, k'man lga san mbay la san sqani mtzywaw ga ini k'ogoy mtzywaw ini laxiy qo ryax nyox nha bleqon mkow qo gaga na ptzywaw na mqomah mbay qani ga ini n-gay krhiy na k'man krhiy qo k'man lga, ana so bayon wal rema mhotaw qo rhiy nya lga, tmobox so trakis ro pagay hbko kwara lga mnoqo so mahing la, nyox moci sqani gaga kinlahang na k'man yasa qo sngoson na mbay pi!kwara qani ga pqomah na ita Tayal. sraral ga piyang balay nniqon na Tayal ga trakis ro ngahi sehoy, ongat qo pagay hiya, knwan qo maki qo pagay ga ini qbaqiy maki qotox pqyon na mhow raral moci: maki qotox ryax ma,mtama ngasal qo sqoliq,ktan nya qotox qoli hnyan maras qotox bway pagay, qoli mita sqoliq lga mgyay la, galon nha qo bway pagay ma. wiy.nano qani, tboxon nha ma,sa tenox bway qani, bway trakis ga cipoq kt on nya mga yal na trakis oziy, yal mosa mami haziy moci ma,tboxon nha lma,siy n_gyot cingay, aring kya qo maki qo pagay qani lma. qani ga pinqyon na bnkis sraral, kona kahol sorow silong ini ga kahol sqo skmayon ma. qani ga pagay mma san. pagay slaq ga cinbaqan na Gipon qasa hiya la. moya ngahi sraral ga ini prgyax. ngahi mma san. siy mhiy qmayeh ,prgyax qani ga kinbahan snolon na kmokan la.yasa san nha ngahi pinryaxan. mohi ngahi ga. mha pinryaxan rgyax qasa ini si rgyax nya. miyan sa kiy nya. yal qotox lilyaq kinqroyox abaw nya, lga tragan oraw la. yal qani ga pinqbaqan kmokan sa. ngahi tayal ga. mosa so tngahi ga. kbalay ta kihoy iyat payeh. qeso blaq klayon kihoy. sito qhoniq nya. payeh ga troqon so kwara gamil nya la. kyoton ta tonox na ngahi, ginnalan qasa ga bleqon momok oraw.babaw nya lga mhtow lozi qo ngahi nya. wal so galon qsoyan nya sswe nya lga tgyoton magal lozi, moya ngahi tayal qani ga. siy tgyot maki qo ngahi nya. ini siy hmci hmiriq sq'yo nya. ngahi ga aring te cyogal byacing ro tehok te magal byacing miyon. blaq balay ga te magal byacing. ini myoy qmisan ngahi hiya. tmring sa qmisan (te mpow byacing) lga galon skon la. cqyon so magal lga pzitan ro sknox la. ngahi pinryaxan ga siy spngiy wal smi hi kwara lga siy nha tbngiy magal kwara la. sehoy hiya ga. maki sa ska qo cina nya, maki syaw qo bwan nya. ini hriqiy qo bwan nya hiya. siy bleqiy magal qo cina nya. blon oraw qo bwan nya lozi. bwan nya qasa yasa galan ghap babaw nya. kya qo tenox nya ga. tgyoton nha magal ozi. moya so ga babaw qasa miyon. tngan cikay qoro nya. siy ktay sqleh qo qoro nya lga. baqon sa tnaq galon qo sehoy la. trang tmobox trakis ga mixon ozi. tmring qmisan lga ana galon ro skon la. bwan nya qasa skon ozi. tehok ryax miyon lga. yasa miyon. sehoy ga cingay kryanan nya ozi. Libok ga qorom qo qoro nya. ini tmmay maniq sa. kkwiy qolo niqon. pglon nekil smxo ga sokan ro mrngil balay. Klohow ga klow ro qroyox tomaw nya plqoy hi nya. qahan ga mhebong hi nya, miyon ga cingay balay oyok nya mhtow, siy nha say qahan smlalo la. qtaqon ga. cikoy qo hi nya. trang maki Gipon mga yasa galan nha ayang miso .siy tmmay maniq ga sblos niqon ini kiyal sehoy balay sokan. sa san qtaqon ozi ga. ana qtaqon maniq mga ini kkwiy ma. Paywan zok ga kyakan nha. krangi nha bonaw naniq,qani ga pmiyon sa rgyax sehoy rgyax san,kinbahan lga pmiyon sa slaq la,myon slaq ga tenox qo bway nya,ana ga Tayal hiya ga ini moya sa slaq pmiyo nha qmayeh. trakis ga cingay balay kryanan nya oziy, Bsinow qani ga tenox cikay bway nya,niqon myangi na sqoli qma, poron nha okay.Nqara qani ga oboy hekil,sa san nqara ga tqara llyow nya.Nbaqo qani ga syon qwaw ga sokan balay qwaw nya.Nyongay qani ga oboy hekil, giwan qba yongay inkyasan bway nya. Nwiwin qani ga oboy plhay, galan tmmyan ga blaq balay. Bokil qani ga stpaq nha hekil,mrngil balay. qotox oziy ga nyoyay lalo nya,oboy plhay,ini ktay miso la.mhow raral maniq nyoyay mga ini koyay sqoliq,slokah nha ma, yasa san nha moci nyoyay. aring ta moya pagay slaq lga ini ta tobox trakis la,cingay balay wal mpyot la. wal soqon mnayang ini ga mqomah qo rhyal lga,ryax tboxan lga kbalay gaga sm, ato la.nano qo sm'ato ga, giqas na kawas mosa t'aring mtzywaw. sa san t'aring mtzywan ga, t'aring tmobox trakis. trakis hapan ta lga s'agal ta payeh moka cikay oraw, yasa san tmobox trakis. baha hmswa trakis qani ga pyang qnaniq pqyanox na Tayal.kbalay gaga na sm'ato, mahow trakis ro smyos ga, trakis qo spngan. ptobox trakis ga kbalay gaga sm'ato, obeh klhol qo trakis lga kbalay gaga san maho trakis, wal klhol qo trakis, pskon kho lga kbalay loziy gaga san smyos.yasa spngan balay qo trakis qani. wal ta mhngaw qotox qmisan ro,nyox ta,mosa t'aring tmobox trakis giqas kawas qani.siy ga kbalay gaga sm'ato ha.wal soqon kbalay gaga sm'ato lga,yasa mrraw tmobox, ini ga tboci qotox qotox ngasal tmobox trakis qmayeh. sm'ato piyang sngoson na ke ga t'aring mtzywan mha ni mosa ta t'aring kmloh ga, sm'ato kmloh san kya qotox kkayal ozi ga mahow trakis, ini ga mhow trakis san oziy, yasa t'aring ta mtzywaw nano ga sm'ato san kmayal. qotox kawas te glang mtzywaw ga tmobox trakis ro, yasa siy nha say sm'ato qo gaga qani. &quot;sm'ato&quot; &quot;sm'ato kmloh&quot; &quot;sm'ato mtzywaw&quot;, &quot;sm'ato&quot;, &quot;sm'ato&quot;. zik na mosa smato qani ga pzil ha, nano qo pzilon qani ga, te qotox ga poniq.baqon ta ita Tayal sraral hiya ga qmayat ta poniq, ini ta yociy qo poniq, baha hmswa ini hmci molow qo potong, tbah milaw oziy ga magal balay ryax. kroma ini pnbaq ro moyot qo poniq lga, mosa ta milaw sqo qalang. qlyan mosa ta mtzywaw hga, blon qboli qo qoton qhoniq, gbyan mwah ngasal lga gyahan qo qboli yopan so lga cyana qo poniq loziy. yasa ka qmayat poniq Tayal. siy tehok zik nqo kbalay gaga sm'ato yasa yotan nha qo poniq, taring mnaho giqas na poniq. ptzywaw so zywaw qani ga,san lama kma kwara qo qalang mha: ryax nasa ga kbalay sami gaga smato san. ana qalang baqon nya pkalay simo gaga smato ga. ini owah cisan ngasal, ini pbkan poniq ozi la. ana ita ozi ini ta osa milaw poniq qalang, ini ta osa cisan ngasal nha ozi. ini baqiy siy tbah mwah qo lpyong. twahiq qo pkngyan ini thoyay tbzyeh lga, lpyong qasa siy glow cinngasal maniq, wal soqon kbalay zywaw ro wal sbin stanox sbilon qo tanox nya qasa ma, nano sa ga wal mlow maniq magal qoyat qoyat qasa ga sbilon nya cinngasal qasa ma. yasa mosa ngasal nya nanak la, qani ga qotox nqo gaga ozi. sobeh ga baqon nya nyox kblalay gaga ga siy osa ngasal ha, ini ro mrangaw cinngasal qasa Tayal hiya ga baq nanak gaga, ini spiyang hmirinq gaga. 播種祭之前要先做pzil&quot;挪移&quot;的工作, . te sazing mosa pzilon ga qatap, rom, helok ro noka na teloq. kwara qani ga skon nha te wagiq, kroma ga san nha smi kho, nano qo san nha sqano sga, ini tringiy na llaqi ma. qani ga maki qotox kkyalan na Tayal moci: sa san ini tringiy qo qatap ga, iyat qatap na kwiy qo pinbahow ta ma. ini tringiy rom ga iyat pziton na kwiy qo pinbahow ma. ini tring helok ga hmelok ta lga, giwal nyox kmahat mtzywaw lma. tmring teloq noka ga, baha hmswa noka ga ini qwaxiy ro ini thkiy ozi na, nyox ta tmring noka lma ga giwal nyox ta sgleng mtzywaw lma, yasa bleqon nha balay smko kwara qqaya qani,ini hiriq gaga. . zik na sm'ato qani ga mlikoy mosa lama tmqsino kneril ga lama smi qwaw kbalay tmmyan. ini siy hoqil miso qo qwaw ro tmmyan, yasa lmwon nha kbalay, qotox ozi ga san lama qomah qotox rhiyal tboxan trakis kbalay zywaw, ini kintwahiq srow ngasal, tnaq bloko kinhopa nya, siy ga kora te bwan wagi. qani ga san mtzywaw na mlikoy, iyat kneril mtzywaw sa. . wal pgilon kwara lga. ryax nasa mziboq sasan mwah msli ngasa bnkis kwara qotox gaga. mziboq smxo hekil qo mlikoy, syon gwino qo hekil ro hi qsinow tmmyan. 'myop takan roma, maras qwaw ro ghap trakis. piyang balay na bnkis mgleng, glgan cyogal ini ga payal laqi mlikoy, mziboq ini phtgi qo wagi, baha hmswa Utox qani ga mlow syax na wagi ma. siy khway ini syang, ini ro hmyapas kmal nano ke ozi. tehok kinwagan qasa qasa lga, kmayal qo bnkis moci: Utox kraho giqas na kawas qani ga nyox sami mosa kbalay gaga sm'ato, mhoway so balay, kawas kwayan ga, ana wal moci nano qo kinlahang so, blaq qo pinbahow myan, ana sami wal mnbo, wal klho otox ozi ga, kawas qani byaqiy sami qo ginnalo so, qoyat so, kawas giqas qani ga bleqiy sami mlahang, aki blaq pinbahow myan, ana sami mosa rgyax ozi ga, aki sami mqoyat, kwara otox nqo lkotas, kaki mhoway simo balay, simo smbil yan qani na gaga, nyox sami boyan mlahang nqo laqi kinbahan, owah mplaw maniq sinqasan myan qotox ryax soni 11/8 sghap qo trakis, hzyan qwaw qo babaw rhiyal, s'agal hi qsinow ro hekil blon zik oraw masoq ro ptmom qotox qhzi qwaw pglow mwah ngasal, siy kayal pinhkngyan moci: ox! kwara llaqi nyox myan stkoyan kwara qo pinbahow ro qsinow la. qotox gaga qasa ga nyox lama mnaga blihol bnkis qasa yasa naras nha qo hekil ro hi qsinow qwaw qasa ga, sqemon sqo nqwaq nyox mnaga blihol qasa. pnbwan qwaw ozi. nano qo mwah mnaga qasa ga nyox mwah p'agal qoyat. baha hmswa sga, kwara qo hekil ro qsinow, qwaw qasa ga, wal pngsa sa otox kwara. maras qoyat la, yasa qo wahan nha mnaga, wal so maniq pngsa qasa lga giwal wal so magal qoyal qotox kawas ozi la. ro mosa ngasal nanak ha. gbyan nasa ini ga kinsoxan nya lga, msbzeh maniq ro mcisan ha, mhngaw qotox ini ga pira ryax ini ptzywaw. . babaw nya lga maki qotox gaga san pramo. pramo qani ga, mlikoy mosa rgyax maras lqiy mosa qboyang yapi, bhot, ini ga piko qbox, ana cipoq qo bon so, wal so mita ramo lga, wal tbalay kwara zywaw yasa masoq zywaw na sm'ato masoq kwara qo pzil oziy la. babaw nya lga ana knwan siy tboci tmobox trakis qotox qotox ngasal mhani hci qo qmayeh so ga sbayox nha ozi. Pqiyo bnkis moci,raral mga kya qotox qalang (kzyay),Temo Tongan lalo nya, khmay balay laqi nya, nano yasa mnayang mga, siki qotox rgyax laqan nha, kmayal Temo Tonga mha:ana Ptosan klbil ga ini pongiy te ato ma nano hci iyan qo rhiyal nya la yan nasa la siga sbayox sqoliq yasa thyayon. hbko qo trakis pincyogan sm'ato qasa lga, maki qotox gaga moci:&quot;sinbabaw mahimg&quot; san kosa cikay gmahing, qani ga qotox ngasal qotox mlikay nanak mosa mtzywaw, soqon so lga gaga na smato qani yasa san masoq balay la, rhiyal qasa ga siy laxiy kya la kawas khnyan lozi ga, kangiy qotox rhyal kbalay san sm'ato. . mha qsoqiy mnayang ga tekoy qo k'man nya ga. tehok ryax tboxan lga siy nha pglow mqomah ro tmobox, ana ga qsoqiy yal kay iya la. yasa qa shelaw nha mnayang ro. mbay lga blaq balay tboxan. tmobox qani ga qotox hi gmhap. mhap qani ga spngon nha mosa teholc sqani smka ryax ga. tehok kya qo hapan, babaw knryax lozi ga spngon nha gbyan. siga soqon tmobox qo ginhapan qasa, ini ga wal so soqiy mghap tgsyaw qo nhap lga, mosa saxan lozi ga hapan nha cikay lozi, kngongo nya wal hkoton qtahi, masoq lga, masoq qo zywaw tmobox iya la. siy n-gay hbko nya. mahing iya lga, tmangow qo trakis ini ga nyox k'man qo qmayeh ga. san mahing, sqyon mqomah ro mahing lga, yaqeh pcyogon ozi la, mosa minsazing mqomah, hopa qo yaya na trakis lga, ini qmahi la. soqon qasa yat kinqeriy. ngongo mokan nqo k'man qo trakis ini rkyas la. lhingan qo trakis ozi. khmay ro m'ro iyal lga hingan ro splow mqomah k'man ozi. siy nha bleqiy mkow qo trakis, k'man lozi ga san nha sbabaw cikay lmahing lozi.yase minsazing pi. hopa cikay yaya trakis lga. mosa tmrason la. Nano qo tmrason, baha hmswa wal ta t'ton qo qhoniq cyox maki kya qo poqing nya na. tmangow qo toyo nya. yasa san rason.nyox hbko qasa yasa san qmop. siy qapi ma qba mhnok balay qapon yasa san tmrason. ngongo nya hopa qo sasaw nya, ini rkyas qo trakis, wal ta tboxon trakis. Pito ryax ini ga mpow ryax lga hbko la. Nraral ga qotox kawas kwayan. qani ga ini nha galiy ghap sa. qotox kawas qasa yasa galan nha ghap. Tayal ga pinbaqan nha. Ana wal hapan ro tqotox. ini ga ini hbko lga. hapan nha loziy. kroma tqotox qasa lga. trang mahing kahol nya m'ro qani hmbet ro miyon sa mkasa qasa. siy ga ini balay hbko lga mosa hkangi qalang. pbiq cikay ghap. ro tboxon loziy. a'ring smi bwax lga, san nha smi yapit qo lingay nya la. &quot;tmrason&quot;, .</FORM>
    </S>
</TEXT>