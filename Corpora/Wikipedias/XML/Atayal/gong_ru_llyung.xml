<?xml version="1.0" ?>
<TEXT id="Wiki_Atayal_gong_ru_llyung" xml:lang="pwn" source="Paiwan Wikipedia, article: gong_ru_llyung" copyright="CC BY-SA" citation="gong_ru_llyung. (2024, December 07). In Wikipedia [Paiwan]. https://pwn.wikipedia.org/wiki/gong_ru_llyung" BibTeX_citation="@misc{Wiki_pwn_gong_ru_llyung, title = gong_ru_llyung, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/gong_ru_llyung} }">
    <S id="0">
        <FORM kindOf="original">Tayal nyux maki Pyasan qani ga aring yatux, siy gluw squ llyung ru tmgong tmqalang. ki'an nqu qalang qani hiya ga ini kaki syaw nqu gong ini ga llyung, hkangi squ yan nqu b'nux myunaw na rhiyal, sobih squ gong sobih galan qsya. ubuy qutux gluw ga smqun tmqalang. qutux uzi ga, ana maki squ yatux ini ga te kyahu qu qalang nha ga, blequn nha mlahang qu llyung qani. ita Tayal hiya ga nanu san ta mha qutux llyung. Kgogan qani ga payat qu mtgluw, yan nqu hbun Tqzing qani ga nyux ki'an nqu Mknazi,hbun Bilaq ga nyux ki'an nqu Marqwang,maki squ hbun Gogang qani hiya ga yasa san Gogan, kyahu nqu llyung Gogng lga ubuy nqu Msbtunux. nanu anay ta spinqzyu qu llyung Gogan ru Sbtunux qani, gong nanu kwara qu nyux mwah hmbun squ llyung qani: 一,hbun Tqzing hbun Tqzing ga maki squ yatux balay na llyung Kgogan. cyux kraya na qalang Smangus. Tqzing ke qani ga ki'a min-tmqzing sqani qu Tayal. mze'a na mqu cyux tqzing san ta kmal, kya qutux kyalan uzi ga, ki'a mtqzing sqani qu qsya na llyung ru hmbun sqani, yasa sllwan nha hbun Tqzing 二,gong Tayax gong Tayax qani ga lalu nya sraral ga gong Tgliq. kura te hrhul musa ru mzyup gong Mrqwang mstnaq sa Sarut, tehuk gong gogan ru mluw llyung Kgogan. puqing nya ga rgyax Tayax. sa nha son Tayax smlalu ga cyux mstayax, qutux rgyax ga maki qu cikay tayax yasa qu son nha kya smlalu. zyuwaw na tgliq Tayax ga pqoyaw iyan ru gong nya ga ini baqi musa tmuba sa. 三,gong ktman gong Ktman qani ga wiway qwayux kwara si nha say gong Qwayux smlalu Tayal sraral. puqing nya ga kahul squ rgyax Taman, mhuluy tehuk kyahu nqu rgyax R'an, mwah hmbul sa gong Qpatung. kya ubuy nqu kahul Balung qa musa tmuba kya. 四,gong Qrahuw gong Qrahuw ga gong tblaq son nha uzi, kahul squ hbun Spara tehuk squ hungu ktman qasa, mshyu balay ru ungat qu hkuy nya mblaq qu qsya' nya yasa qu gong tblaq son nha la. ubuy na qalang Krahu ru Hkawan musa kya, maki uzi qu qalang Balung musa tmuba kya. 五,gong Gogan gong Gogan ga cyux maki kyahu cikay na qalang Btwan Nokan, kahul llyung Hakawan, ru hminas hbun gogan, Balung, Qwilan. swa san Gogan ga piyux balay gong maki te lingay qani, ubuy nqu kgogan uzi. gong Gogan hiya lga ubuy nqu qalang Gihing lasa hiya la, ini hopa qsya' nya ru ini nha baqi musa tmuba uzi ru maki cikay bolung ru kagang hiya yasa qu son nha magal. 六,gong Qara；gong R'ra gong R'ra hiya ga kahul squ rgyax R'ra hminas squ Swihay tehuk squ qalang Qara qani, yasa qu son gong qara, sa nha son Qara sraral qu qalang qani, mqara tuqi nya, qutux ga musa lliq, qutux ga musa Tayax yasa qu s'lwan nha Qara la, qani hiya ga kya ubuy nqu qalang Qara musa kya, kruma ga musa kya Balung uzi. 七,gong Maqaw gong Maqaw ga gong Suruw son nha uzi, kahul squ rhiyal Toraw kyahuw cikay na rgyax Mawan ru hminas hongu Suruw musa llyung Kgogan. cingay maqaw lingay nya yasa sllwan nha gong Maqaw. kya lingay na qalang Suruw ru qalang Qwilan musa tmuba kya. 八,gong Boliq puqing na gong Boliq qani ga, tqalang qmebuw slaq sqani qu Tayal sraral. puqing nya ga kahul rgyax Boliq, yasa sllwan nha, pqow sa 'bu Qesu ini ga 'bu Kili son nha ru tehuk squ 'bu Boliq, hminas gong Rawan, lingay nya ga maki slaq, sllwan Tayal mha Rawan la, pucing nya lga wal sa llyung Tgogang. gong qani hiya ga kya lingay qalang Qwilan ru qalang Pyaway musa tmuba kya. 九,gong Smyax gong Smyax qani puqing nya ga kahul sa rgyax Snazi, hminas Bnay ru Eyka mzyup sa llyung Kgogan. gong Smyax qani ga zzik balay uruw nya, memaw mplqwi qu sbas qsya nya stwahiq mika ga wiwal syax, mtasaw balay qu qsya nya uzi, nanu sllwan mha gong Smyax. gong Smyax hiya ga ubuy qalang Bnay musa kya, tqalang kya ru ini wah kya twahiq hiya. 十,gong Sbunaw hbun Ryuhing ga maki squ syaw qalang Sbunaw, te rziq nqu rgyax Nago. hminas sa rgyax Tkasan ru qalang Sbunaw, wal sa llyung Kgogan la. yatux na gong Sbunaw ga hbun Ryuhing son nha sraral. ryuhing qani ga, k'man ratang, maki squ syaw gong, msl'uy blaq nya ki'an kuna cingay ryuhing nya sqani, yasa sllwan nha hbun Ryuhing. misuw qani lga gong Sbunaw son nha la, baha mswa wal hminas squ qalang Sbunaw ru son nha kya smlalu la. ubuy qalang Sbunaw musa kya. 十一,gong Tawan gong qani ga kahul sa suruw rgyax Qehuy , hminas sa qalang Tawan ru mluw sa syaw rgyax Wahcisan tehuk squ kyahu balay, kya lingay na buqun qasa ru msqun sa gong Kobu miyup sa llyung Kgogan la. sraral hiya ga ungat squliq maki qalang Tawan qani, n_gyut mwah qalang Qehuy lga tqalang kya kwara la. gong Tawan ga 'tung ru cipok, ungat qulih nya uzi, nanu ini nha 'say iyan ru musa tmgogan la. 十二,gong Kobu gong Kobu hiya ga kahul sa suruw rgyax Qehuy maki sa 'law cikay hiya, mhuluy tehuk squ syaw qalang Kobu ru mstnaq ka gong Tawan miyup sa llyung Kgogan. gong Kobu ga cipuk ru rtung, baha baq lmuhuw qulih nya la, nanu ini nha 'say tmuba sa, nanak kagang ini ga bolung cikay son nha magal. 十三,gong Haluy gong Haluy qani ga, kahul rgyax Panan, sinllwan na Tayal nanak ini baqi nanu lalu na Theluw hiya, hminas qalang Yutenting, msqun squ gong Ngusan ru miyup sa sin'utan qsya Sekimong. sraral ga qalang Rahaw piyang mlahang. qalang Rahaw sraral ga qani qu galan nha tuqi qsya slaq, Huluy qutux ke qani ga huluy imi nya, Tayal sraral ga musa hmuluy qsya galan nha tuqi qsya slaq nanu sllwan mha gong Haluy. 十四,qwang Ksunu qwang Ksunu ga nyux maki squ yatux na gong Ngusan, kahul ryax Snazi, ru hminas sa qalang Ksunu ru qalang Qnaw pucing nya lga miyup squ sin'utan qsya Sekimong. ubuy na Ksunu musa kya. kahul sa ksunu qani mnglung ga ki'a wal minsunu qu rhiyal qani, yasa sllwan na bnkis sraral. 十五,gong Ngusan gong Ngusan ga gong Qehuy son nha uzi, kahul rgyax Snazi, hminas sa qalang Ksunu tehuk sa babaw cikay qalang Qnaw lga gong Ngusan son nha la, suruw nya lga hmbul squ sin'utan qsya Sekimong. sraral ga 'san tmquliq na qalang Ksunu ki qalang Qehuy, kuna wiway ryuhing ru ttapung wiwal nyux mtngusan ktan qu hbun gong qani,yasa sllwan nha hbun Ngusan na Tayal. yan na qalang Blhuy, qalang Qmcyan, qalang Babaw cyux maki squ kyahu lingay llyung, nanu si tmqulih sa syaw llyung la. 十六,qwang Qoyaw qwang Qoyaw kahul squ ska na rgyax Snazi ru rgyax Pali, tekuk qalang Qoyaw. hopa gong nya maki squ kraya na gong M'apung, ubuy na qalamg Qoyaw musa kya. qoyaw qani ga, kahul squ ruma, galan tcinun qeqaya na Tayal, cingay qoyaw nya sqani, yasa sllwan Tayal mha qwang Qoyaw. 十七,gong M'apung gong M'apung kyahu cikay na qwang Qoyaw, maki qutux tgliq, wagiq balay mbiyaq qsya gong ga pung! pung! pung!muci hngiyang nya, kahul kya qu sinllwan Tayal mha gong M'apung. gong M'apung ga aring kyahu na qwang Qoyaw tehuk squ syaw na 桃源仙谷, yani qu nyux nha galan qsya. ru mkura kyahu hminas squ qalang Qoyaw tehuk squ hbun apung mzyup squ sin'utan qsya Sekimong. ubuy nqu qalang Qoyaw musa tmqulih kya. 十八,gong qmi ru gong kesateng gong Qmi hiya ga kahul squ rgyax qparung ru tehuk squ bih Haruku syaw kyahu cikay na qalang Knazi ru msqun sa gong kesateng, mhuluy miyup sa sin'utan qsya Sekimong la. lingay nqu qalang Qoyaw ru qalang Knazi ga maki uzi cipok na gong, cipoq qu qsya gong qulih ru kbolung siy nha kyapi na qba kruma la. ini baqi tmuba uzi la. 十九,gong Mangan puqing nya ga kahul rgyax Nagu, wal kura squ byaqan wagi, hminas squ qalang Gihing,mbzyaq s'utan bnaqiy Gihing, msqun gong Kgogan la. mangan qutux ke qani ga msl'uy ru m'yulung krryax, rhiyal qani ga miyan qani qu kayal nya kryax, yasa sllwan nya. gong qani ga hminas Gihing, sraral ga galan qyas niqun qalang Gihing. 二十,gong Pagan P'agal imi nya ga agal, baha hmswa nyux maki sqani qalang nqu Tliqan, Tayal sasal ga mwah te sqani, yasa nha san gong p'agal, puqing nya ga kahul rgyax Nagu, wal kura squ byaqan wagi, kmzi squ Tliqan qani, Gihing qani ga kya qutux hongu, gong qani ga mwah stnaq squ Rahu ru musa hmbun sa llyung Kgogan. 二十一,gong Qlahan swa san qlahan ga, kmayal Tayal ga mwah qmlih qulih sqani ma, qutux uzi ga raral mga trang ini qwalax ga helaw balay mqlih ma gong qani, mqwlax lga helaw balay ms'un lozi ma. sraral ga kni'an ulay ma, wal b'lun qsya trang sbehuy, musa mtzyul kawas la, gong qani ga kahul squ rgax na Quri Lupi, cyugal qu tgliq nya, pcingan lga maki qutux yaba balay na tgliq, san mha tgliq Ulay, si kmwa qutux kbhul Meta kinwagaiq nya, pucing nya lga wal hmbun squ llyung Kgogan. 二十二,gong Quruw gong Quruw aring hbun Squmi tehuk Yow hbun, gong Qus, gong Cyasigong Quruw puqing nya ga kahul rgyax Tonan kwara,gong Qus ru gong Cyasi ga tehuk sa Yohbun lga hmbun squ gong Quruw la. tehuk Hbun Sinqumi lga mzyup llyung Kgogan la.gong Quruw qani ga tzyu qalang squnan nha mlahang.Quruw qani ga musa kahul uruw qutux ke qani, bnkis ta sraral Mkakay ka Mknguhuw mwah tehuk hbun Qumi lga, mzyup uruw mwah tehuk Yow hbun yasa sllwan nha hbun Quruw la, gong qasa lga gong Quruw la. 二十三,gong Silung gong Silung qani ga kahul rgyax Pyasan ru tehuk squ Kwanli ma hminas sa qalang Silung si nha say kya smlalu la. tehuk cikay syaw na Yohbunpin lga miyup llyung Kgogan la. qalang Silung qani ga m' langu' qu rhiyal nya, nanu yasa msli kya kryax qsya si nha say kya smlalu qu Tayal la, ubuy na qalang Silung musa kya. 二十四,gong Qehuy Kacing gong qani ga kahul squ rgyax Sqes, tehuk Bling Kyabil ru hminas squ qalang Tuba ru hongu Sanmin , tehuk squ pcinngan qsya Sekimong. ubuy na qalang tuba ini ga lingay Tayal musa kya uzi. swa son gong Qehuy Kacing ga sraral mwah qu Zipun ga qani qu te gleng nha pcbaq muya pagay, nanu maki kacing cyux qmihuy slaq kya si nha say kya smlalu la. rgyax Sqes qani ga sazing tuqi qsya wal msgagay kya, qutux ga wal kura sa Sanmin, qutux ga kura sa Sansya. 二十五,gong Kgogan llyung Kgogan qani ga, hiya piyang balay hopa mzyup sa llyung Bnka, kahul sa b'bu Hagay ka Papak Waqa,pqwow sa rrgyax gogan hminas hbun Bilus mzyup sa llyung Kgogan, kakul gogan qu sllwan mha. 二十六,hbun Bngciq hbun Bngciq nyux maki Bnka Sansya, Topa san smlalu na Tayal kinbahan. kya magal gong mhuluy mzyup squ hbun Bngciq qani. zik uwah na Zipun sraral ga kni'an na Tayal qu Bngciq qani, mwah qu Zipun lga galun Zipun qu rhiyal qani mtciriq ru mwah Sqiy la. bngciq qani ga miquy, maki syaw gong, hmbot balay qu bngciq qani, yasa sllwan Tayal mha Bngciq. 二十七,hkuy Bilus hkuy Bilus qani ga, maki sa sin'utan qsya Sekimong misuw qani, baha hmswa tehuk sqani qu llyung lga, wal mbiki qu llyung la, swa nha san bilus smlalu ga, kuna cingay qu bilus nya rhiyal qani, yasa san smlalu hbun Bilus.</FORM>
        <FORM kindOf="standard">Tayal nyox maki Pyasan qani ga aring yatox, siy glow sqo llyong ro tmgong tmqalang. ki'an nqo qalang qani hiya ga ini kaki syaw nqo gong ini ga llyong, hkangi sqo yan nqo b'nox myonaw na rhiyal, sobih sqo gong sobih galan qsya. oboy qotox glow ga smqon tmqalang. qotox ozi ga, ana maki sqo yatox ini ga te kyaho qo qalang nha ga, bleqon nha mlahang qo llyong qani. ita Tayal hiya ga nano san ta mha qotox llyong. Kgogan qani ga payat qo mtglow, yan nqo hbon Tqzing qani ga nyox ki'an nqo Mknazi,hbon Bilaq ga nyox ki'an nqo Marqwang,maki sqo hbon Gogang qani hiya ga yasa san Gogan, kyaho nqo llyong Gogng lga oboy nqo Msbtonox. nano anay ta spinqzyo qo llyong Gogan ro Sbtonox qani, gong nano kwara qo nyox mwah hmbon sqo llyong qani: 一,hbon Tqzing hbon Tqzing ga maki sqo yatox balay na llyong Kgogan. cyox kraya na qalang Smangos. Tqzing ke qani ga ki'a min-tmqzing sqani qo Tayal. mze'a na mqo cyox tqzing san ta kmal, kya qotox kyalan ozi ga, ki'a mtqzing sqani qo qsya na llyong ro hmbon sqani, yasa sllwan nha hbon Tqzing 二,gong Tayax gong Tayax qani ga lalo nya sraral ga gong Tgliq. kora te hrhol mosa ro mzyop gong Mrqwang mstnaq sa Sarot, tehok gong gogan ro mlow llyong Kgogan. poqing nya ga rgyax Tayax. sa nha son Tayax smlalo ga cyox mstayax, qotox rgyax ga maki qo cikay tayax yasa qo son nha kya smlalo. zyowaw na tgliq Tayax ga pqoyaw iyan ro gong nya ga ini baqi mosa tmoba sa. 三,gong ktman gong Ktman qani ga wiway qwayox kwara si nha say gong Qwayox smlalo Tayal sraral. poqing nya ga kahol sqo rgyax Taman, mholoy tehok kyaho nqo rgyax R'an, mwah hmbol sa gong Qpatong. kya oboy nqo kahol Balong qa mosa tmoba kya. 四,gong Qrahow gong Qrahow ga gong tblaq son nha ozi, kahol sqo hbon Spara tehok sqo hongo ktman qasa, mshyo balay ro ongat qo hkoy nya mblaq qo qsya' nya yasa qo gong tblaq son nha la. oboy na qalang Kraho ro Hkawan mosa kya, maki ozi qo qalang Balong mosa tmoba kya. 五,gong Gogan gong Gogan ga cyox maki kyaho cikay na qalang Btwan Nokan, kahol llyong Hakawan, ro hminas hbon gogan, Balong, Qwilan. swa san Gogan ga piyox balay gong maki te lingay qani, oboy nqo kgogan ozi. gong Gogan hiya lga oboy nqo qalang Gihing lasa hiya la, ini hopa qsya' nya ro ini nha baqi mosa tmoba ozi ro maki cikay bolong ro kagang hiya yasa qo son nha magal. 六,gong Qara；gong R'ra gong R'ra hiya ga kahol sqo rgyax R'ra hminas sqo Swihay tehok sqo qalang Qara qani, yasa qo son gong qara, sa nha son Qara sraral qo qalang qani, mqara toqi nya, qotox ga mosa lliq, qotox ga mosa Tayax yasa qo s'lwan nha Qara la, qani hiya ga kya oboy nqo qalang Qara mosa kya, kroma ga mosa kya Balong ozi. 七,gong Maqaw gong Maqaw ga gong Sorow son nha ozi, kahol sqo rhiyal Toraw kyahow cikay na rgyax Mawan ro hminas hongo Sorow mosa llyong Kgogan. cingay maqaw lingay nya yasa sllwan nha gong Maqaw. kya lingay na qalang Sorow ro qalang Qwilan mosa tmoba kya. 八,gong Boliq poqing na gong Boliq qani ga, tqalang qmebow slaq sqani qo Tayal sraral. poqing nya ga kahol rgyax Boliq, yasa sllwan nha, pqow sa 'bo Qeso ini ga 'bo Kili son nha ro tehok sqo 'bo Boliq, hminas gong Rawan, lingay nya ga maki slaq, sllwan Tayal mha Rawan la, pocing nya lga wal sa llyong Tgogang. gong qani hiya ga kya lingay qalang Qwilan ro qalang Pyaway mosa tmoba kya. 九,gong Smyax gong Smyax qani poqing nya ga kahol sa rgyax Snazi, hminas Bnay ro Eyka mzyop sa llyong Kgogan. gong Smyax qani ga zzik balay orow nya, memaw mplqwi qo sbas qsya nya stwahiq mika ga wiwal syax, mtasaw balay qo qsya nya ozi, nano sllwan mha gong Smyax. gong Smyax hiya ga oboy qalang Bnay mosa kya, tqalang kya ro ini wah kya twahiq hiya. 十,gong Sbonaw hbon Ryohing ga maki sqo syaw qalang Sbonaw, te rziq nqo rgyax Nago. hminas sa rgyax Tkasan ro qalang Sbonaw, wal sa llyong Kgogan la. yatox na gong Sbonaw ga hbon Ryohing son nha sraral. ryohing qani ga, k'man ratang, maki sqo syaw gong, msl'oy blaq nya ki'an kona cingay ryohing nya sqani, yasa sllwan nha hbon Ryohing. misow qani lga gong Sbonaw son nha la, baha mswa wal hminas sqo qalang Sbonaw ro son nha kya smlalo la. oboy qalang Sbonaw mosa kya. 十一,gong Tawan gong qani ga kahol sa sorow rgyax Qehoy , hminas sa qalang Tawan ro mlow sa syaw rgyax Wahcisan tehok sqo kyaho balay, kya lingay na boqon qasa ro msqon sa gong Kobo miyop sa llyong Kgogan la. sraral hiya ga ongat sqoliq maki qalang Tawan qani, n_gyot mwah qalang Qehoy lga tqalang kya kwara la. gong Tawan ga 'tong ro cipok, ongat qolih nya ozi, nano ini nha 'say iyan ro mosa tmgogan la. 十二,gong Kobo gong Kobo hiya ga kahol sa sorow rgyax Qehoy maki sa 'law cikay hiya, mholoy tehok sqo syaw qalang Kobo ro mstnaq ka gong Tawan miyop sa llyong Kgogan. gong Kobo ga cipok ro rtong, baha baq lmohow qolih nya la, nano ini nha 'say tmoba sa, nanak kagang ini ga bolong cikay son nha magal. 十三,gong Haloy gong Haloy qani ga, kahol rgyax Panan, sinllwan na Tayal nanak ini baqi nano lalo na Thelow hiya, hminas qalang Yotenting, msqon sqo gong Ngosan ro miyop sa sin'otan qsya Sekimong. sraral ga qalang Rahaw piyang mlahang. qalang Rahaw sraral ga qani qo galan nha toqi qsya slaq, Holoy qotox ke qani ga holoy imi nya, Tayal sraral ga mosa hmoloy qsya galan nha toqi qsya slaq nano sllwan mha gong Haloy. 十四,qwang Ksono qwang Ksono ga nyox maki sqo yatox na gong Ngosan, kahol ryax Snazi, ro hminas sa qalang Ksono ro qalang Qnaw pocing nya lga miyop sqo sin'otan qsya Sekimong. oboy na Ksono mosa kya. kahol sa ksono qani mnglong ga ki'a wal minsono qo rhiyal qani, yasa sllwan na bnkis sraral. 十五,gong Ngosan gong Ngosan ga gong Qehoy son nha ozi, kahol rgyax Snazi, hminas sa qalang Ksono tehok sa babaw cikay qalang Qnaw lga gong Ngosan son nha la, sorow nya lga hmbol sqo sin'otan qsya Sekimong. sraral ga 'san tmqoliq na qalang Ksono ki qalang Qehoy, kona wiway ryohing ro ttapong wiwal nyox mtngosan ktan qo hbon gong qani,yasa sllwan nha hbon Ngosan na Tayal. yan na qalang Blhoy, qalang Qmcyan, qalang Babaw cyox maki sqo kyaho lingay llyong, nano si tmqolih sa syaw llyong la. 十六,qwang Qoyaw qwang Qoyaw kahol sqo ska na rgyax Snazi ro rgyax Pali, tekok qalang Qoyaw. hopa gong nya maki sqo kraya na gong M'apong, oboy na qalamg Qoyaw mosa kya. qoyaw qani ga, kahol sqo roma, galan tcinon qeqaya na Tayal, cingay qoyaw nya sqani, yasa sllwan Tayal mha qwang Qoyaw. 十七,gong M'apong gong M'apong kyaho cikay na qwang Qoyaw, maki qotox tgliq, wagiq balay mbiyaq qsya gong ga pong! pong! pong!moci hngiyang nya, kahol kya qo sinllwan Tayal mha gong M'apong. gong M'apong ga aring kyaho na qwang Qoyaw tehok sqo syaw na 桃源仙谷, yani qo nyox nha galan qsya. ro mkora kyaho hminas sqo qalang Qoyaw tehok sqo hbon apong mzyop sqo sin'otan qsya Sekimong. oboy nqo qalang Qoyaw mosa tmqolih kya. 十八,gong qmi ro gong kesateng gong Qmi hiya ga kahol sqo rgyax qparong ro tehok sqo bih Haroko syaw kyaho cikay na qalang Knazi ro msqon sa gong kesateng, mholoy miyop sa sin'otan qsya Sekimong la. lingay nqo qalang Qoyaw ro qalang Knazi ga maki ozi cipok na gong, cipoq qo qsya gong qolih ro kbolong siy nha kyapi na qba kroma la. ini baqi tmoba ozi la. 十九,gong Mangan poqing nya ga kahol rgyax Nago, wal kora sqo byaqan wagi, hminas sqo qalang Gihing,mbzyaq s'otan bnaqiy Gihing, msqon gong Kgogan la. mangan qotox ke qani ga msl'oy ro m'yolong krryax, rhiyal qani ga miyan qani qo kayal nya kryax, yasa sllwan nya. gong qani ga hminas Gihing, sraral ga galan qyas niqon qalang Gihing. 二十,gong Pagan P'agal imi nya ga agal, baha hmswa nyox maki sqani qalang nqo Tliqan, Tayal sasal ga mwah te sqani, yasa nha san gong p'agal, poqing nya ga kahol rgyax Nago, wal kora sqo byaqan wagi, kmzi sqo Tliqan qani, Gihing qani ga kya qotox hongo, gong qani ga mwah stnaq sqo Raho ro mosa hmbon sa llyong Kgogan. 二十一,gong Qlahan swa san qlahan ga, kmayal Tayal ga mwah qmlih qolih sqani ma, qotox ozi ga raral mga trang ini qwalax ga helaw balay mqlih ma gong qani, mqwlax lga helaw balay ms'on lozi ma. sraral ga kni'an olay ma, wal b'lon qsya trang sbehoy, mosa mtzyol kawas la, gong qani ga kahol sqo rgax na Qori Lopi, cyogal qo tgliq nya, pcingan lga maki qotox yaba balay na tgliq, san mha tgliq Ulay, si kmwa qotox kbhol Meta kinwagaiq nya, pocing nya lga wal hmbon sqo llyong Kgogan. 二十二,gong Qorow gong Qorow aring hbon Sqomi tehok Yow hbon, gong Qos, gong Cyasigong Qorow poqing nya ga kahol rgyax Tonan kwara,gong Qos ro gong Cyasi ga tehok sa Yohbon lga hmbon sqo gong Qorow la. tehok Hbon Sinqomi lga mzyop llyong Kgogan la.gong Qorow qani ga tzyo qalang sqonan nha mlahang.Qorow qani ga mosa kahol orow qotox ke qani, bnkis ta sraral Mkakay ka Mkngohow mwah tehok hbon Qomi lga, mzyop orow mwah tehok Yow hbon yasa sllwan nha hbon Qorow la, gong qasa lga gong Qorow la. 二十三,gong Silong gong Silong qani ga kahol rgyax Pyasan ro tehok sqo Kwanli ma hminas sa qalang Silong si nha say kya smlalo la. tehok cikay syaw na Yohbonpin lga miyop llyong Kgogan la. qalang Silong qani ga m' lango' qo rhiyal nya, nano yasa msli kya kryax qsya si nha say kya smlalo qo Tayal la, oboy na qalang Silong mosa kya. 二十四,gong Qehoy Kacing gong qani ga kahol sqo rgyax Sqes, tehok Bling Kyabil ro hminas sqo qalang Toba ro hongo Sanmin , tehok sqo pcinngan qsya Sekimong. oboy na qalang toba ini ga lingay Tayal mosa kya ozi. swa son gong Qehoy Kacing ga sraral mwah qo Zipon ga qani qo te gleng nha pcbaq moya pagay, nano maki kacing cyox qmihoy slaq kya si nha say kya smlalo la. rgyax Sqes qani ga sazing toqi qsya wal msgagay kya, qotox ga wal kora sa Sanmin, qotox ga kora sa Sansya. 二十五,gong Kgogan llyong Kgogan qani ga, hiya piyang balay hopa mzyop sa llyong Bnka, kahol sa b'bo Hagay ka Papak Waqa,pqwow sa rrgyax gogan hminas hbon Bilos mzyop sa llyong Kgogan, kakol gogan qo sllwan mha. 二十六,hbon Bngciq hbon Bngciq nyox maki Bnka Sansya, Topa san smlalo na Tayal kinbahan. kya magal gong mholoy mzyop sqo hbon Bngciq qani. zik owah na Zipon sraral ga kni'an na Tayal qo Bngciq qani, mwah qo Zipon lga galon Zipon qo rhiyal qani mtciriq ro mwah Sqiy la. bngciq qani ga miqoy, maki syaw gong, hmbot balay qo bngciq qani, yasa sllwan Tayal mha Bngciq. 二十七,hkoy Bilos hkoy Bilos qani ga, maki sa sin'otan qsya Sekimong misow qani, baha hmswa tehok sqani qo llyong lga, wal mbiki qo llyong la, swa nha san bilos smlalo ga, kona cingay qo bilos nya rhiyal qani, yasa san smlalo hbon Bilos.</FORM>
    </S>
</TEXT>