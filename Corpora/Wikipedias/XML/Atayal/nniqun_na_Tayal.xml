<?xml version="1.0" ?>
<TEXT id="Wiki_Atayal_nniqun_na_Tayal" xml:lang="pwn" source="Paiwan Wikipedia, article: nniqun_na_Tayal" copyright="CC BY-SA" citation="nniqun_na_Tayal. (2024, December 07). In Wikipedia [Paiwan]. https://pwn.wikipedia.org/wiki/nniqun_na_Tayal" BibTeX_citation="@misc{Wiki_pwn_nniqun_na_Tayal, title = nniqun_na_Tayal, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/nniqun_na_Tayal} }">
    <S id="0">
        <FORM kindOf="original">nniqun na Tayal kklahang sa pinbahuw na Tayal aring sraral hya' ga, baliy mutuw smi' xiryo, ru bali naha' mutuw pqsya'an, yasa si pspung sa ppqsya' na kayal, maki' nanak qu qqwalax na kayal, ini' pkrwa' iyal pqsya' uzi, ktan su' ka tntnaq balay kinshhya' kwara' qu nniqun na sami ka Tayal. spzyang balay nniqun na Tayal hya' ga nanu' yaqu mami' na trakis, ru mami' na pagay, ru mami' na bsisuw. maha ini' qtnaq qu tnubux naha' ka mami' hiya' lga, mutuw yaqu ngahi' ru sayhuy qu tnwang sa niwan sqyanux naha' hya' la. kruma' kya qu mqawyat ga mutuw muluw sa sakuw, ini' ga krawi' khuyan naha' ru thkun naha'. nanu' qu mutuw naha' nnaga' lpyung hya' ga nanu' qu mutuw naha' spsumul ka rhkil, kruma' tbiqun naha. rramat hiya' ga nanu' yaqu wasiq ru yahuw, ymala', tbihi' Tayal, ruw yaqu qrqayrang, ru nanak Tayal kya ka bawlu' hlutun, ru pyaway, singuut, ruw tawpu', ruw kuku' qcyan, ru tmi', tbuwil, thbu' ru qabang. nanu' qu p'imaw myan sa rramat lga, nanu' yaqu qinuw, tana', maqaw, qurip tayal. nanu' quw mutuw hmbku' nanak hya' lga, kya qu mqawyat ga mutuw muluw sa quhung, ini' ga tqinuw, psqru' bayhuqun, khzyuci', ruw ratang. nanu' qu gluw na hayhi' hya' lga, yaqu hi' bzyuwak sin'anan, ru ngta', guru', ru tbabun, sicimincyo. nanu' qu hi' na qqsinuw ka hi' wqanux, mit rgyax, para', zyungay, ruw bzyuwak qnhyun, gluw na qbux hya' lga, butul, pinsbyukun, ngyaw kimuli', ru piku' ru qawm, ru rutuk. Sraral hya' ga mnaki' uzi qu sanaq uzi. qlqawli' hya' lga yapit, bhut, qawli' busus, qawli' ksngya'. gluw na pkaki' qsya' hya' lga, nanu' yaqu tlaqiy, qulih Tayal, trawzit ka mutuw ini' niqiy bazing niya' qasa. ru ruzyuw, ktapih ru uzyul, kmagang ru kbawlung, ru ksipa'. qani hya' mutuw thkun kwara' qani hya'. nanu' qu mmami' hya' ga ini' say thkun sa, phpuyun qasa hya', kwara' qu pphapuy na Tayal hya' ga, nanu qu phapuy sun, ru psqlih, ru zmqzyaq qu gluw na phapuy hya', kwara' ka ngahi' ru sayhuy ru rmramat hya' ga tmahuk sun qasa hya', nanu' qu ngahi' ru sauhuy hya' ga, kruma' ga mutuw naha' skhuzyuw, qani hya' ga nanu' mmawsa' ngasal mnwah qmayah lga, mutuw naha' si biliy 'twani sa bagah ru t'blan naha' na qbuli', ru mwah mqumah kinsuxan niya' lga, yasa qu wahan naha' knama' maniq mayzbuq kinsuxan nya' la. nanu' iy tmahuk rramat ga mutuw naha' si p'magiy tmahuk kwara' ana kin nayhi', ru pqaniq lga, qsugun naha' qu hi' hya' hruw maniq mami' kya la.</FORM>
        <FORM kindOf="standard">nniqon na Tayal kklahang sa pinbahow na Tayal aring sraral hya' ga, baliy motow smi' xiryo, ro bali naha' motow pqsya'an, yasa si pspong sa ppqsya' na kayal, maki' nanak qo qqwalax na kayal, ini' pkrwa' iyal pqsya' ozi, ktan so' ka tntnaq balay kinshhya' kwara' qo nniqon na sami ka Tayal. spzyang balay nniqon na Tayal hya' ga nano' yaqo mami' na trakis, ro mami' na pagay, ro mami' na bsisow. maha ini' qtnaq qo tnobox naha' ka mami' hiya' lga, motow yaqo ngahi' ro sayhoy qo tnwang sa niwan sqyanox naha' hya' la. kroma' kya qo mqawyat ga motow molow sa sakow, ini' ga krawi' khoyan naha' ro thkon naha'. nano' qo motow naha' nnaga' lpyong hya' ga nano' qo motow naha' spsomol ka rhkil, kroma' tbiqon naha. rramat hiya' ga nano' yaqo wasiq ro yahow, ymala', tbihi' Tayal, row yaqo qrqayrang, ro nanak Tayal kya ka bawlo' hloton, ro pyaway, singoot, row tawpo', row koko' qcyan, ro tmi', tbowil, thbo' ro qabang. nano' qo p'imaw myan sa rramat lga, nano' yaqo qinow, tana', maqaw, qorip tayal. nano' qow motow hmbko' nanak hya' lga, kya qo mqawyat ga motow molow sa qohong, ini' ga tqinow, psqro' bayhoqon, khzyoci', row ratang. nano' qo glow na hayhi' hya' lga, yaqo hi' bzyowak sin'anan, ro ngta', goro', ro tbabon, sicimincyo. nano' qo hi' na qqsinow ka hi' wqanox, mit rgyax, para', zyongay, row bzyowak qnhyon, glow na qbox hya' lga, botol, pinsbyokon, ngyaw kimoli', ro piko' ro qawm, ro rotok. Sraral hya' ga mnaki' ozi qo sanaq ozi. qlqawli' hya' lga yapit, bhot, qawli' bosos, qawli' ksngya'. glow na pkaki' qsya' hya' lga, nano' yaqo tlaqiy, qolih Tayal, trawzit ka motow ini' niqiy bazing niya' qasa. ro rozyow, ktapih ro ozyol, kmagang ro kbawlong, ro ksipa'. qani hya' motow thkon kwara' qani hya'. nano' qo mmami' hya' ga ini' say thkon sa, phpoyon qasa hya', kwara' qo pphapoy na Tayal hya' ga, nano qo phapoy son, ro psqlih, ro zmqzyaq qo glow na phapoy hya', kwara' ka ngahi' ro sayhoy ro rmramat hya' ga tmahok son qasa hya', nano' qo ngahi' ro saohoy hya' ga, kroma' ga motow naha' skhozyow, qani hya' ga nano' mmawsa' ngasal mnwah qmayah lga, motow naha' si biliy 'twani sa bagah ro t'blan naha' na qboli', ro mwah mqomah kinsoxan niya' lga, yasa qo wahan naha' knama' maniq mayzboq kinsoxan nya' la. nano' iy tmahok rramat ga motow naha' si p'magiy tmahok kwara' ana kin nayhi', ro pqaniq lga, qsogon naha' qo hi' hya' hrow maniq mami' kya la.</FORM>
    </S>
</TEXT>