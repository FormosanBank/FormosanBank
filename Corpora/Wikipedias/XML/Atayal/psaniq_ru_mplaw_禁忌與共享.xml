<?xml version="1.0" ?>
<TEXT id="Wiki_Atayal_psaniq_ru_mplaw_禁忌與共享" xml:lang="tay" source="Atayal Wikipedia, article: psaniq_ru_mplaw_禁忌與共享" copyright="CC BY-SA" citation="psaniq_ru_mplaw_禁忌與共享. (2025, May 05). In Wikipedia [Atayal]. https://tay.wikipedia.org/wiki/psaniq_ru_mplaw_禁忌與共享" BibTeX_citation="@misc{Wiki_tay_psaniq_ru_mplaw_禁忌與共享, title = psaniq_ru_mplaw_禁忌與共享, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/psaniq_ru_mplaw_禁忌與共享} }">
    <S id="0">
        <FORM kindOf="original">作者:林純桂&amp;素伊多夕&amp;方瑞玉 sraral hiya musa magal qulih ga, ini nha hmci maki qu pspung nya, ini ga cyux mbazing qulih lga ini nha 'say, baha mswa kyapun su kwara ungat qulih niqun ta babaw nya lru, baq mkayal muci qani ga nyux ta magu squ qulih. musa squ magal qulih qani ga siy ga qutux qutux niqan, hata muci lga musa kwara, ungat kya nanu qmhut qani hiya, ita ka Tayal raral hiya ga msblaq balay son nha. ini ga musa ta ga nwahan squliq ga ini nha say uzi, ru ini ta hmci musa uzi, musa su spanga msqun lga ini nha qbaqi mnglung la, nanu yasa qutux gluw ki qutux gluw pgluw musa! baq mkayal kwara, me'a su na nwahan nha sm'bu lga kmal muci,nwahan maku lay muci lga ini nha 'say la, baha mswa nwahan squliq ga ingat iyan qu qulih nya lru, nanu yasa musa kangi squ lingay binah la. ru cyux ki'an sruyu squliq uzi ga ini 'say spanga smi uzi, musa hmkangi binah nanak 'say su! raral uzi ga ita Tayal hiya ga maki balay inlungan nha ini ga nyux qu sruyu nha nyux ki'an qulih ga ini nha balay hmci magal, baha mswa ga psaniq na zywaw qani hiya! ana musa psabu ini ga musa tmuba tnaq lga yasa la, ini nha siy suqi magal kwara nanu yasa qu blaq balay qu gaga sraral hiya, baq balay inlungan. bnkis sraral uzi ga qutux qalang qutux gluw qani ga qutux niqan son nha, magal ina yasa qu mkayal qu qutux niqan gluw qani lga musa ptnep qulih la. tnep ga siy tbuci tnep qulih,ga kinpsyaqan balay uzi ha mswa gi ima qu cingay nagal qulih ga blaq qu hbup son nha. nanu yasa qu raral hiya ga musa squn tnep qulih sa llyung qani ga thkun nha kya, kmal qu bnkis nha,&quot; ay! tahuk cikay qulih wah! muci qu bnkis lga, yasa thkun nha, thkun nha qulih qasa lga ini ga qutux qutux kyawan mami ga thkun nha, hoqil qu mami ru qulih qasa lga syun nha babaw nqu btunux,galan nha stmwan nha ru qsugun la, isu qutux kun qutux son sqa qmasuw, ana mami uzi ga son sqa maniq ga kinblaq balay niqun baha mswa nyux ta maki squ llyung ru nyux ta ini kaki sa ska ngasal ga,ya qu kinblaq balay ru mluw squ bnkis sraral hiya ga kina pqasun balay uzi. .</FORM>
        <FORM kindOf="standard">作者:林純桂&amp;素伊多夕&amp;方瑞玉 sraral hiya mosa magal qolih ga, ini nha hmci maki qo pspong nya, ini ga cyox mbazing qolih lga ini nha 'say, baha mswa kyapon so kwara ongat qolih niqon ta babaw nya lro, baq mkayal moci qani ga nyox ta mago sqo qolih. mosa sqo magal qolih qani ga siy ga qotox qotox niqan, hata moci lga mosa kwara, ongat kya nano qmhot qani hiya, ita ka Tayal raral hiya ga msblaq balay son nha. ini ga mosa ta ga nwahan sqoliq ga ini nha say ozi, ro ini ta hmci mosa ozi, mosa so spanga msqon lga ini nha qbaqi mnglong la, nano yasa qotox glow ki qotox glow pglow mosa! baq mkayal kwara, me'a so na nwahan nha sm'bo lga kmal moci,nwahan mako lay moci lga ini nha 'say la, baha mswa nwahan sqoliq ga ingat iyan qo qolih nya lro, nano yasa mosa kangi sqo lingay binah la. ro cyox ki'an sroyo sqoliq ozi ga ini 'say spanga smi ozi, mosa hmkangi binah nanak 'say so! raral ozi ga ita Tayal hiya ga maki balay inlongan nha ini ga nyox qo sroyo nha nyox ki'an qolih ga ini nha balay hmci magal, baha mswa ga psaniq na zywaw qani hiya! ana mosa psabo ini ga mosa tmoba tnaq lga yasa la, ini nha siy soqi magal kwara nano yasa qo blaq balay qo gaga sraral hiya, baq balay inlongan. bnkis sraral ozi ga qotox qalang qotox glow qani ga qotox niqan son nha, magal ina yasa qo mkayal qo qotox niqan glow qani lga mosa ptnep qolih la. tnep ga siy tboci tnep qolih,ga kinpsyaqan balay ozi ha mswa gi ima qo cingay nagal qolih ga blaq qo hbop son nha. nano yasa qo raral hiya ga mosa sqon tnep qolih sa llyong qani ga thkon nha kya, kmal qo bnkis nha,&quot; ay! tahok cikay qolih wah! moci qo bnkis lga, yasa thkon nha, thkon nha qolih qasa lga ini ga qotox qotox kyawan mami ga thkon nha, hoqil qo mami ro qolih qasa lga syon nha babaw nqo btonox,galan nha stmwan nha ro qsogon la, iso qotox kon qotox son sqa qmasow, ana mami ozi ga son sqa maniq ga kinblaq balay niqon baha mswa nyox ta maki sqo llyong ro nyox ta ini kaki sa ska ngasal ga,ya qo kinblaq balay ro mlow sqo bnkis sraral hiya ga kina pqason balay ozi. .</FORM>
    </S>
</TEXT>