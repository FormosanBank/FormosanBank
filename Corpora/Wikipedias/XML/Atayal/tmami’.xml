<?xml version="1.0" ?>
<TEXT id="Wiki_Atayal_tmamiâ€™" xml:lang="pwn" source="" copyright="" citation="" BibTeX_citation="">
    <S id="0">
        <FORM>tmami' Ke na tmami' : tmami' ke qani hya' ga, ya qu ptzyuaw na squliq qani hya'. ke na tmami qani hya' ga, ini si' mami' na, ru tmrang cyux syun mami' qu ke qani hya'. aring sa smi' mami' ru ini hoqil na ga, tmami' son. tmami' qani hya' ga, smi' mami sa ana nanu tkrugan na nnanu. mzye a su na smi' ta mami' sa ana nanu hi na qsinu, nanu qu yapit ru bhut ru qoli', ini ga para' ru mit, ana qbhniq na nanu uzi ga, yasa uzi. quliq uzi ga, tmami' qulih son uzi. Tmmyan : kkayal sa cyux tmmyan hya' ga, tmmyan son. Cinmmyan : mhoqil qu cyux hi qasa lga, cinmmyan son la. Cinkrugan : nanu qu cinmyan qani ga, tkron ta sa btakan lga, cinkrugan son la. swa' mha qani ga, kahul squ tkron qu ke qani hya', nanu yasa qu son mha cinkrugan la.</FORM>
    </S>
</TEXT>
