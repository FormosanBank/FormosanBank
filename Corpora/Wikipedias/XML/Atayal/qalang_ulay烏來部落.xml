<?xml version="1.0" ?>
<TEXT id="Wiki_Atayal_qalang_ulay烏來部落" xml:lang="tay" source="Atayal Wikipedia, article: qalang_ulay烏來部落" copyright="CC BY-SA" citation="qalang_ulay烏來部落. (2025, May 05). In Wikipedia [Atayal]. https://tay.wikipedia.org/wiki/qalang_ulay烏來部落" BibTeX_citation="@misc{Wiki_tay_qalang_ulay烏來部落, title = qalang_ulay烏來部落, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/qalang_ulay烏來部落} }">
    <S id="0">
        <FORM kindOf="original">== 部落名稱 cinllwan qalang == qalang ulay / mwani misuw qalang ru cyux te inu qalang Ulay ga nyux maki sa 'zil na llyung Tranan, qszyap Eki Ulay, yasa son muci qalng Ulay kni'an Tayal sa.t'aring ta kahul Tanswey ka ngungu' llyung shtuw umi qasa ga, smungus te kraya' Sinten si tpucing puqing nya lga, yasa son muci qu Tranan la. mksobih balay Bnka' uzi. sami Ulay kuw ga maki qu mtzyu' qalang myan, Tampya, Ulay, Raga', Rahaw, Hbun ru Mangan Tranan. Ulay qani qu spzyang balay pizyux squliq maki te sqani, kmal sami ke' na Tayal ka mc'ubuy Squliq hngya'an, rgyax myan Batul kinwagiq na umi ga 1118 meta, kwara qmayah tatak Tayal cyux maki te sqasa ga baqun balay mita 101 nqu Bnka' kinbetunux balay ktan. suruw rgyax myan lga rgyax Tongan mc'ubuy mksobih sa qalang To'yen Tayal la. sinllwan lalu qalang swa son muci Ulay ga, 'ringan nya mga Hbun tngtun son sraral ma, bahahmswa sazing llyung nyux mstnaq sqani mru, nanu yasa lru son nha Hbun Tngtung la. babaw nya, pqalup na Tayal mskura te nyux ki'an mheloq qu pitung sa lru tringan nya qsya' lmga ,memaw si hwaw kmal muci ma kilux balay kilux balay ma, nanu yasa ru si nha tllwan qu Ulay qu qalng qani lpi. &quot;Ulay pinqzyuwan qalang t'aring balay mga, bnkis sami ya ga, minkahul squ Pinsbkan ma, maki qutux mrhuw myan lalu nya ga Yawi Puna, hiya qu cinqsu' balay mwah qmalup sqani ru ktan na gong Cyaqung qani mga, talagay pizyux qu quleh te llyung qani mru tmatak kya lma. bsyaq bsyaq hazi nya lga, si gluw llyung ru smhzi mwah bih Rahaw, Ulay,Tampya si tehuq mssobih Cic' Sintan qu ggluw nha ma. babaw nya kinhangan nqu Zipun ziray nasa lga, qalang Raga na Tayal smhzi psqunun nya qalang Ulay mlahang, nanu qu misuw qani lga, ungat squliq nya cyux maki sa Raga hiya la. tayal ka nyux qalang Piyaway misuw qaniy qalang myan ga sazing seng mqeru kbhul msyaw hi kwara nyux sqani, Tayal ga, qutux seng mtzyu kbhul msyaw hi kwara, sisay ma cyugal kbhul msyaw blihun ngasal Tayal hiya, nyux mksobih heci qu Ulay qani, nanu yasa lru, pcyogun nha ga, nyux ini shiriq qalang. maki cikay kruma na squliq myan ga wayal hogal uzi, ana ga ini kpizyux. mhuway balay Utux Kayal, qutux nanak Cyoro Kyokay nyux maki te qalang myan, cyugal yat ga payat nanak blihun gluw nha ga snhi Tensinkyo, cyux maki sa kyahu qalang myan. qalang myan ga, kwara rhiyal Tayal nyux qhtan Sexu' , baha hmswa llyung myan qsya' qani qu nniqun nqu heci Bnka', nanu yasa ru ini myan hmciy muya' ana nanu qu pinbahuw ru qmehuy uraw. ungat qu pinbahuw myan musa sqqyanux, nanak maki cikay ali nya ru muhi cikay tbihi maqaw galan cikay than, ana ga ini ktwa qu sqyanux sa hiya, nanu ru musa tzyaw hogan ru tzyaw son muci ka smrzyut 'byan wahan Okyak qu Unseng qani pi, maki Tayal uzi nyux mgyah nanak qu 'byan Unseng uzi, ana ga tmuyaw na thoki kmukan mwah ksyuw ru nha nank Kekak, Tayal hiya lga si mamu qu kinsyugan qu qnabu qani qutux qutux byacing. tuqiy qutux balay tuqiy myan (Tay 9 Cya Seng), t'aring Ulay ru si tehuq Bnka' ru tbzih mwah Eki Ulay lozi, mhani mwah simu si tehuq qalang myan ga maki qu Takusi nya, plawa su ga 150 pila. yat ga pquzyut qu Renwa ggluw su mwah mnaga sa Eki. qenah blaq yan nasa hiya. wahan tbasaw mzwi Okyak sa ga cyux maki te kyahu qalang myan kwara, miyan khu ngnhayan yat ga tbiran, 'ban Unseng yat ga tama turuy si tehuq tgliq, Taki son myan, yasa qu spizyang mwaha okyak lmosy, nanak maki cikay Tayal cyux mgmeh son cikay ka wahan mqbaq mlata gaga Tayal ru mwahan nha tmatak lbit lmosay qani yasa qu sqqyanux nha. bnkis ta raral hiya ga, kya qu kbalay bbetaq nha ngarux ga, ini ptnaq ka bbetaq nha bzyuk. sbetaq ngarux ga, lgun nha qara qroq hiya, ini su thaziy qara na bengan ga, ana su btaqan qu ngarux, hlutun nya bengan hohus su ru, ana wal mpqwaw hi nya qu bnetaq qasa ga, si ki kyapun su nya ga hmwah. nanu yasa qu qhuniq kzman hohus qasa ga lgun nha qutux qara nya. btaqan qu ngarux lga, ana mtboyak ga, ini uwah sobih, baha hmswa nyux qrqan na qara qasa, nanu tayal raral kbalay betaq ngarux ga s'anak nha kbalay. stnaq ta ngarux ga, s'agal lalaw spkugus sa bbetaq, git…git…sngya'an, sbasi qu g'nux nya lga mgiyay la. ini su aras bbetaq ngarux ru nyux ciriq uyuk ngarux ga, laxiy siy usa kya. koxun ini i nyux maki lingay qu yaya nya mlahang uyuk nya. gaga kkayal kneril hiya ga, maki uziy iyat ubuy spkayal na kneril. nanu sa ga ini pinqzyu na ngarux, psaniq son nha. baha hmswa ga waliy musa rgyax qu kneril hiya rwa, iyat mnita ngarux, nanu sraral ga ungat kya gaga nya kneril mkal na ngarux hiya. nanu yasa qu gaga tayal raral ga. nanak mlikuy thuyay mkayal na ngarux. mkayal zyuwaw na ngarux qu kneril lga, skayal nha ru psaniq mgaw. kmayal qu nkis myan ga, kraya rgyax myan qasa ga, sraral klhangan zipun mga yasa qu iwal qnahan rme hiyal qasa ma, nanu yasa tllwan nha kraya' sa lga Sirogan son nya qu Zipun. sraral mga maki uzi qu pintriqan squ snarex,snarex, nanu yasa qu hetay qu gipung qani ga, gihung nha balay qu Tayal kya, ha mswa Tayal qani ga ,baq balay inlungan, cinlungan balay ga,baqun naha tuqiy nqu wahan gipung ga, tuqiy nha raral hiya ga,aring kyahu ru mkrkyas ru, nanu yasa qu Tayal hiya lga,san naha maro hnaga squ 'bu, 'bu ga,'bu ga,tran 'bu lga,syan nha para,para ga, para ru swan nha btunux, sya nha btunux ru maki qu mnaga kya uzi, ru ktan nha qu a hetay gipung lga, hnya kkyas lga,kutan nya syan nha wahi ra, kutan nya wahi la, wal mha ni tunux lga,yasa qu wal nya hugun kwara qu hetay gipung la, qani hiya ga kahul squ a rgyax maqaw muci kya uzi, mciri kya, nanu muci kya lga,nalay na qu para qasa, cingay balay wal mhoqil kay hetay na gipung, aw ru shat uzi, a nanu yasa qu Tayal qa ga,wal maha kya qu wal horun qu tunux kwara qu hetay gipung lga, musa mamu qu patus nha la, ru niqun nha uzi ga san nha mamu la. 聽說以前有尖山&quot;Snariq&quot;之戰, .</FORM>
        <FORM kindOf="standard">== 部落名稱 cinllwan qalang == qalang olay / mwani misow qalang ro cyox te ino qalang Ulay ga nyox maki sa 'zil na llyong Tranan, qszyap Eki Ulay, yasa son moci qalng Ulay kni'an Tayal sa.t'aring ta kahol Tanswey ka ngongo' llyong shtow omi qasa ga, smongos te kraya' Sinten si tpocing poqing nya lga, yasa son moci qo Tranan la. mksobih balay Bnka' ozi. sami Ulay kow ga maki qo mtzyo' qalang myan, Tampya, Ulay, Raga', Rahaw, Hbon ro Mangan Tranan. Ulay qani qo spzyang balay pizyox sqoliq maki te sqani, kmal sami ke' na Tayal ka mc'oboy Sqoliq hngya'an, rgyax myan Batol kinwagiq na omi ga 1118 meta, kwara qmayah tatak Tayal cyox maki te sqasa ga baqon balay mita 101 nqo Bnka' kinbetonox balay ktan. sorow rgyax myan lga rgyax Tongan mc'oboy mksobih sa qalang To'yen Tayal la. sinllwan lalo qalang swa son moci Ulay ga, 'ringan nya mga Hbon tngton son sraral ma, bahahmswa sazing llyong nyox mstnaq sqani mro, nano yasa lro son nha Hbon Tngtong la. babaw nya, pqalop na Tayal mskora te nyox ki'an mheloq qo pitong sa lro tringan nya qsya' lmga ,memaw si hwaw kmal moci ma kilox balay kilox balay ma, nano yasa ro si nha tllwan qo Ulay qo qalng qani lpi. &quot;Ulay pinqzyowan qalang t'aring balay mga, bnkis sami ya ga, minkahol sqo Pinsbkan ma, maki qotox mrhow myan lalo nya ga Yawi Pona, hiya qo cinqso' balay mwah qmalop sqani ro ktan na gong Cyaqong qani mga, talagay pizyox qo qoleh te llyong qani mro tmatak kya lma. bsyaq bsyaq hazi nya lga, si glow llyong ro smhzi mwah bih Rahaw, Ulay,Tampya si tehoq mssobih Cic' Sintan qo gglow nha ma. babaw nya kinhangan nqo Zipon ziray nasa lga, qalang Raga na Tayal smhzi psqonon nya qalang Ulay mlahang, nano qo misow qani lga, ongat sqoliq nya cyox maki sa Raga hiya la. tayal ka nyox qalang Piyaway misow qaniy qalang myan ga sazing seng mqero kbhol msyaw hi kwara nyox sqani, Tayal ga, qotox seng mtzyo kbhol msyaw hi kwara, sisay ma cyogal kbhol msyaw blihon ngasal Tayal hiya, nyox mksobih heci qo Ulay qani, nano yasa lro, pcyogon nha ga, nyox ini shiriq qalang. maki cikay kroma na sqoliq myan ga wayal hogal ozi, ana ga ini kpizyox. mhoway balay Utox Kayal, qotox nanak Cyoro Kyokay nyox maki te qalang myan, cyogal yat ga payat nanak blihon glow nha ga snhi Tensinkyo, cyox maki sa kyaho qalang myan. qalang myan ga, kwara rhiyal Tayal nyox qhtan Sexo' , baha hmswa llyong myan qsya' qani qo nniqon nqo heci Bnka', nano yasa ro ini myan hmciy moya' ana nano qo pinbahow ro qmehoy oraw. ongat qo pinbahow myan mosa sqqyanox, nanak maki cikay ali nya ro mohi cikay tbihi maqaw galan cikay than, ana ga ini ktwa qo sqyanox sa hiya, nano ro mosa tzyaw hogan ro tzyaw son moci ka smrzyot 'byan wahan Okyak qo Unseng qani pi, maki Tayal ozi nyox mgyah nanak qo 'byan Unseng ozi, ana ga tmoyaw na thoki kmokan mwah ksyow ro nha nank Kekak, Tayal hiya lga si mamo qo kinsyogan qo qnabo qani qotox qotox byacing. toqiy qotox balay toqiy myan (Tay 9 Cya Seng), t'aring Ulay ro si tehoq Bnka' ro tbzih mwah Eki Ulay lozi, mhani mwah simo si tehoq qalang myan ga maki qo Takosi nya, plawa so ga 150 pila. yat ga pqozyot qo Renwa gglow so mwah mnaga sa Eki. qenah blaq yan nasa hiya. wahan tbasaw mzwi Okyak sa ga cyox maki te kyaho qalang myan kwara, miyan kho ngnhayan yat ga tbiran, 'ban Unseng yat ga tama toroy si tehoq tgliq, Taki son myan, yasa qo spizyang mwaha okyak lmosy, nanak maki cikay Tayal cyox mgmeh son cikay ka wahan mqbaq mlata gaga Tayal ro mwahan nha tmatak lbit lmosay qani yasa qo sqqyanox nha. bnkis ta raral hiya ga, kya qo kbalay bbetaq nha ngarox ga, ini ptnaq ka bbetaq nha bzyok. sbetaq ngarox ga, lgon nha qara qroq hiya, ini so thaziy qara na bengan ga, ana so btaqan qo ngarox, hloton nya bengan hohos so ro, ana wal mpqwaw hi nya qo bnetaq qasa ga, si ki kyapon so nya ga hmwah. nano yasa qo qhoniq kzman hohos qasa ga lgon nha qotox qara nya. btaqan qo ngarox lga, ana mtboyak ga, ini owah sobih, baha hmswa nyox qrqan na qara qasa, nano tayal raral kbalay betaq ngarox ga s'anak nha kbalay. stnaq ta ngarox ga, s'agal lalaw spkogos sa bbetaq, git…git…sngya'an, sbasi qo g'nox nya lga mgiyay la. ini so aras bbetaq ngarox ro nyox ciriq oyok ngarox ga, laxiy siy osa kya. koxon ini i nyox maki lingay qo yaya nya mlahang oyok nya. gaga kkayal kneril hiya ga, maki oziy iyat oboy spkayal na kneril. nano sa ga ini pinqzyo na ngarox, psaniq son nha. baha hmswa ga waliy mosa rgyax qo kneril hiya rwa, iyat mnita ngarox, nano sraral ga ongat kya gaga nya kneril mkal na ngarox hiya. nano yasa qo gaga tayal raral ga. nanak mlikoy thoyay mkayal na ngarox. mkayal zyowaw na ngarox qo kneril lga, skayal nha ro psaniq mgaw. kmayal qo nkis myan ga, kraya rgyax myan qasa ga, sraral klhangan zipon mga yasa qo iwal qnahan rme hiyal qasa ma, nano yasa tllwan nha kraya' sa lga Sirogan son nya qo Zipon. sraral mga maki ozi qo pintriqan sqo snarex,snarex, nano yasa qo hetay qo gipong qani ga, gihong nha balay qo Tayal kya, ha mswa Tayal qani ga ,baq balay inlongan, cinlongan balay ga,baqon naha toqiy nqo wahan gipong ga, toqiy nha raral hiya ga,aring kyaho ro mkrkyas ro, nano yasa qo Tayal hiya lga,san naha maro hnaga sqo 'bo, 'bo ga,'bo ga,tran 'bo lga,syan nha para,para ga, para ro swan nha btonox, sya nha btonox ro maki qo mnaga kya ozi, ro ktan nha qo a hetay gipong lga, hnya kkyas lga,kotan nya syan nha wahi ra, kotan nya wahi la, wal mha ni tonox lga,yasa qo wal nya hogon kwara qo hetay gipong la, qani hiya ga kahol sqo a rgyax maqaw moci kya ozi, mciri kya, nano moci kya lga,nalay na qo para qasa, cingay balay wal mhoqil kay hetay na gipong, aw ro shat ozi, a nano yasa qo Tayal qa ga,wal maha kya qo wal horon qo tonox kwara qo hetay gipong lga, mosa mamo qo patos nha la, ro niqon nha ozi ga san nha mamo la. 聽說以前有尖山&quot;Snariq&quot;之戰, .</FORM>
    </S>
</TEXT>