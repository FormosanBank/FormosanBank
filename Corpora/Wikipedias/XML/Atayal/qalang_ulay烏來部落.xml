<?xml version="1.0" ?>
<TEXT id="Wiki_Atayal_qalang_ulay烏來部落" xml:lang="pwn" source="Paiwan Wikipedia, article: qalang_ulay烏來部落" copyright="CC BY-SA" citation="qalang_ulay烏來部落. (2024, November 18). In Wikipedia [Paiwan]. https://pwn.wikipedia.org/wiki/qalang_ulay烏來部落" BibTeX_citation="@misc{Wiki_pwn_qalang_ulay烏來部落, title = qalang_ulay烏來部落, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/qalang_ulay烏來部落} }">
    <S id="0">
        <FORM> cinllwan qalang qalang ulay mwani misuw qalang ru cyux te inu qalang Ulay ga nyux maki sa 'zil na llyung Tranan, qszyap Eki Ulay, yasa son muci qalng Ulay kni'an Tayal sa.t'aring ta kahul Tanswey ka ngungu' llyung shtuw umi qasa ga, smungus te kraya' Sinten si tpucing puqing nya lga, yasa son muci qu Tranan la. mksobih balay Bnka' uzi. sami Ulay kuw ga maki qu mtzyu' qalang myan, Tampya, Ulay, Raga', Rahaw, Hbun ru Mangan Tranan. Ulay qani qu spzyang balay pizyux squliq maki te sqani, kmal sami ke' na Tayal ka mc'ubuy Squliq hngya'an, rgyax myan Batul kinwagiq na umi ga 1118 meta, kwara qmayah tatak Tayal cyux maki te sqasa ga baqun balay mita 101 nqu Bnka' kinbetunux balay ktan. suruw rgyax myan lga rgyax Tongan mc'ubuy mksobih sa qalang To'yen Tayal la. . . , , , , . 1118 101 . . sinllwan lalu qalang swa son muci Ulay ga, 'ringan nya mga Hbun tngtun son sraral ma, bahahmswa sazing llyung nyux mstnaq sqani mru, nanu yasa lru son nha Hbun Tngtung la. babaw nya, pqalup na Tayal mskura te nyux ki'an mheloq qu pitung sa lru tringan nya qsya' lmga ,memaw si hwaw kmal muci ma kilux balay kilux balay ma, nanu yasa ru si nha tllwan qu Ulay qu qalng qani lpi. Hbun tngtun . Ulay . pinqzyuwan qalang t'aring balay mga, bnkis sami ya ga, minkahul squ Pinsbkan ma, maki qutux mrhuw myan lalu nya ga Yawi Puna, hiya qu cinqsu' balay mwah qmalup sqani ru ktan na gong Cyaqung qani mga, talagay pizyux qu quleh te llyung qani mru tmatak kya lma. bsyaq bsyaq hazi nya lga, si gluw llyung ru smhzi mwah bih Rahaw, Ulay,Tampya si tehuq mssobih Cic' Sintan qu ggluw nha ma. babaw nya kinhangan nqu Zipun ziray nasa lga, qalang Raga na Tayal smhzi psqunun nya qalang Ulay mlahang, nanu qu misuw qani lga, ungat squliq nya cyux maki sa Raga hiya la. Pinsbkan . , , , . . tayal ka nyux qalang Piyaway misuw qaniy qalang myan ga sazing seng mqeru kbhul msyaw hi kwara nyux sqani, Tayal ga, qutux seng mtzyu kbhul msyaw hi kwara, sisay ma cyugal kbhul msyaw blihun ngasal Tayal hiya, nyux mksobih heci qu Ulay qani, nanu yasa lru, pcyogun nha ga, nyux ini shiriq qalang. maki cikay kruma na squliq myan ga wayal hogal uzi, ana ga ini kpizyux. . , . snhyan mhuway balay Utux Kayal, qutux nanak Cyoro Kyokay nyux maki te qalang myan, cyugal yat ga payat nanak blihun gluw nha ga snhi Tensinkyo, cyux maki sa kyahu qalang myan. 3,4 . qqyanux qalang myan ga, kwara rhiyal Tayal nyux qhtan Sexu' , baha hmswa llyung myan qsya' qani qu nniqun nqu heci Bnka', nanu yasa ru ini myan hmciy muya' ana nanu qu pinbahuw ru qmehuy uraw. ungat qu pinbahuw myan musa sqqyanux, nanak maki cikay ali nya ru muhi cikay tbihi maqaw galan cikay than, ana ga ini ktwa qu sqyanux sa hiya, nanu ru musa tzyaw hogan ru tzyaw son muci ka smrzyut 'byan wahan Okyak qu Unseng qani pi, maki Tayal uzi nyux mgyah nanak qu 'byan Unseng uzi, ana ga tmuyaw na thoki kmukan mwah ksyuw ru nha nank Kekak, Tayal hiya lga si mamu qu kinsyugan qu qnabu qani qutux qutux byacing. . , . tuqiy qutux balay tuqiy myan (Tay 9 Cya Seng), t'aring Ulay ru si tehuq Bnka' ru tbzih mwah Eki Ulay lozi, mhani mwah simu si tehuq qalang myan ga maki qu Takusi nya, plawa su ga 150 pila. yat ga pquzyut qu Renwa ggluw su mwah mnaga sa Eki. qenah blaq yan nasa hiya. . . wahan tbasaw mzwi wahan tbasaw mzwi Okyak sa ga cyux maki te kyahu qalang myan kwara, miyan khu ngnhayan yat ga tbiran, 'ban Unseng yat ga tama turuy si tehuq tgliq, Taki son myan, yasa qu spizyang mwaha okyak lmosy, nanak maki cikay Tayal cyux mgmeh son cikay ka wahan mqbaq mlata gaga Tayal ru mwahan nha tmatak lbit lmosay qani yasa qu sqqyanux nha. , . . Ke sinbilan bnkis bnkis ta raral hiya ga, kya qu kbalay bbetaq nha ngarux ga, ini ptnaq ka bbetaq nha bzyuk. sbetaq ngarux ga, lgun nha qara qroq hiya, ini su thaziy qara na bengan ga, ana su btaqan qu ngarux, hlutun nya bengan hohus su ru, ana wal mpqwaw hi nya qu bnetaq qasa ga, si ki kyapun su nya ga hmwah. nanu yasa qu qhuniq kzman hohus qasa ga lgun nha qutux qara nya. btaqan qu ngarux lga, ana mtboyak ga, ini uwah sobih, baha hmswa nyux qrqan na qara qasa, nanu tayal raral kbalay betaq ngarux ga s'anak nha kbalay. stnaq ta ngarux ga, s'agal lalaw spkugus sa bbetaq, git git sngya'an, sbasi qu g'nux nya lga mgiyay la. ini su aras bbetaq ngarux ru nyux ciriq uyuk ngarux ga, laxiy siy usa kya. koxun ini i nyux maki lingay qu yaya nya mlahang uyuk nya. gaga kkayal kneril hiya ga, maki uziy iyat ubuy spkayal na kneril. nanu sa ga ini pinqzyu na ngarux, psaniq son nha. baha hmswa ga waliy musa rgyax qu kneril hiya rwa, iyat mnita ngarux, nanu sraral ga ungat kya gaga nya kneril mkal na ngarux hiya. nanu yasa qu gaga tayal raral ga. nanak mlikuy thuyay mkayal na ngarux. mkayal zyuwaw na ngarux qu kneril lga, skayal nha ru psaniq mgaw. . . git git . . . . . cipoq pinqzywan kmayal qu nkis myan ga, kraya rgyax myan qasa ga, sraral klhangan zipun mga yasa qu iwal qnahan rme hiyal qasa ma, nanu yasa tllwan nha kraya' sa lga Sirogan son nya qu Zipun. Sirogang . sraral mga maki uzi qu pintriqan squ snarex,snarex, nanu yasa qu hetay qu gipung qani ga, gihung nha balay qu Tayal kya, ha mswa Tayal qani ga ,baq balay inlungan, cinlungan balay ga,baqun naha tuqiy nqu wahan gipung ga, tuqiy nha raral hiya ga,aring kyahu ru mkrkyas ru, nanu yasa qu Tayal hiya lga,san naha maro hnaga squ 'bu, 'bu ga,'bu ga,tran 'bu lga,syan nha para,para ga, para ru swan nha btunux, sya nha btunux ru maki qu mnaga kya uzi, ru ktan nha qu a hetay gipung lga, hnya kkyas lga,kutan nya syan nha wahi ra, kutan nya wahi la, wal mha ni tunux lga,yasa qu wal nya hugun kwara qu hetay gipung la, qani hiya ga kahul squ a rgyax maqaw muci kya uzi, mciri kya, nanu muci kya lga,nalay na qu para qasa, cingay balay wal mhoqil kay hetay na gipung, aw ru shat uzi, a nanu yasa qu Tayal qa ga,wal maha kya qu wal horun qu tunux kwara qu hetay gipung lga, musa mamu qu patus nha la, ru niqun nha uzi ga san nha mamu la. Snariq , .</FORM>
    </S>
</TEXT>
