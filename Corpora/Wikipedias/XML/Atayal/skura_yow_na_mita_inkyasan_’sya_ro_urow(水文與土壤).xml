<?xml version="1.0" ?>
<TEXT id="Wiki_Atayal_skura_yow_na_mita_inkyasan_’sya_ro_urow(水文與土壤)" xml:lang="tay" source="Atayal Wikipedia, article: skura_yow_na_mita_inkyasan_’sya_ro_urow(水文與土壤)" copyright="CC BY-SA" citation="skura_yow_na_mita_inkyasan_’sya_ro_urow(水文與土壤). (2025, May 05). In Wikipedia [Atayal]. https://tay.wikipedia.org/wiki/skura_yow_na_mita_inkyasan_’sya_ro_urow(水文與土壤)" BibTeX_citation="@misc{Wiki_tay_skura_yow_na_mita_inkyasan_’sya_ro_urow(水文與土壤), title = skura_yow_na_mita_inkyasan_’sya_ro_urow(水文與土壤), year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/skura_yow_na_mita_inkyasan_’sya_ro_urow(水文與土壤)} }">
    <S id="0">
        <FORM kindOf="original">skura yow na mita inkyasan 'sya ro urow cpngan knkyan na Tayal bih llyung Klesan lala ga, kya ha'iy magan kbhul ro beta utux seng kbhul bawi' rgyax nya, cmi lungan yow na pnmahan ro pbhoyaw la'iy knbahan, p'usa kenu gmwayow myasa na urow ro knkyan kya ga si sey maha piyang tyaba na yow. gmwayow urow pmahun ru kki'an ga, siga skura ta yow na mita inkyasan na 'sya ro urow cpngan ita cyoli Tayal hiya. inkyasan na tegan ta 'sya ga maki pu'ing 'sya, ro iyik bcilung, ro lyutan inu 'sya cpngan ta, yow na urow hiya ga skura bnwan na wagi ro kyan lokah urow ga ktegan ta ro gmwayow ta. nglungun maha p'umah ta knkyan ta micu ga skura yow na urow gnwayow ro urow klhangan ta ga ptna' tyaba yow nya. skura wagi ro prkyas ha'iy mayah kihuy ta, spiyang na yow ga bun wagi krryax, bnwan wagi krryax pnbahu ga helow bhoyow thyayan kmloh. binah utux yow ga nya pn'aras musa myasa hi, wagi ga plyun nya kwara ga'in, skura myasa na yow cyoli, pnbahu, ro innyatan ana nanu uy, ini nbah mga'in. binah laga, slkan na behuy utux utux kawas ga musa spiyiy skbey na kjwra lmyun, nanu yaca siga ble'un ci mnglung. puting nya innglung ta yow laga nya maha nanu klokah na urow, wayan ta hknyan nanak la. urow tnbcyan na ita Tayal hiya ga yani myasa ro lokah urow ga &quot;nakow&quot; san ta kmayan, ya'eh urow ga &quot;l'omi&quot; san ta kmayan, maki urow piyux btnunux, maki urow nana syuna, maki urow nanak bna'iy, ana nunu na urow ga maki nanak musa ba'un phyan ini tna' na pbahu. pinbahu kwe ga sig a stama urow mwah bhoyow, nanu yaca, pkusa ta nanu mlahang urow ta mwah krryax innagal ga tyaba ci na yow kwe, iyik na mnayang tag a maki gaga nya klhangan ta tiyow. t'aring ga phaga ta btunux cka na mayah ta kya, cipik ini glahang mnayang ta, mayah ro mayah ga twangan ta muhi khoni, musa ba'un cmruw urow, kwara pnuhi ga si ssyow puhi , yaca nya ini kbabow urow, ba'un mwah plokah cmruw urow uy, binah nya laga kwra slyatan ga lomun ta puni kwara, yaca p'lyun ta kwara mwah pya'eh nya, kwara built ga galan knkahan na urow, utux utux urow ga psynow puhi ro phngyan tau row, ptna' kya p'aras myasa yow na klhanga ta urow. skura yow na mita inkyasan 'sya ro gnwayow urow khangan ta ita cyoli Tayal bih llyung Klesan ga nya memow pkita knba'an na klhangan ta knkyan ta. kwara nya ta inbuyan knba'an na bnkisan tag a, maki yow nya musa ta tkba'an ro cyan ta inlungan balay.</FORM>
        <FORM kindOf="standard">skora yow na mita inkyasan 'sya ro orow cpngan knkyan na Tayal bih llyong Klesan lala ga, kya ha'iy magan kbhol ro beta otox seng kbhol bawi' rgyax nya, cmi longan yow na pnmahan ro pbhoyaw la'iy knbahan, p'osa keno gmwayow myasa na orow ro knkyan kya ga si sey maha piyang tyaba na yow. gmwayow orow pmahon ro kki'an ga, siga skora ta yow na mita inkyasan na 'sya ro orow cpngan ita cyoli Tayal hiya. inkyasan na tegan ta 'sya ga maki po'ing 'sya, ro iyik bcilong, ro lyotan ino 'sya cpngan ta, yow na orow hiya ga skora bnwan na wagi ro kyan lokah orow ga ktegan ta ro gmwayow ta. nglongon maha p'omah ta knkyan ta mico ga skora yow na orow gnwayow ro orow klhangan ta ga ptna' tyaba yow nya. skora wagi ro prkyas ha'iy mayah kihoy ta, spiyang na yow ga bon wagi krryax, bnwan wagi krryax pnbaho ga helow bhoyow thyayan kmloh. binah otox yow ga nya pn'aras mosa myasa hi, wagi ga plyon nya kwara ga'in, skora myasa na yow cyoli, pnbaho, ro innyatan ana nano oy, ini nbah mga'in. binah laga, slkan na behoy otox otox kawas ga mosa spiyiy skbey na kjwra lmyon, nano yaca siga ble'on ci mnglong. poting nya innglong ta yow laga nya maha nano klokah na orow, wayan ta hknyan nanak la. orow tnbcyan na ita Tayal hiya ga yani myasa ro lokah orow ga &quot;nakow&quot; san ta kmayan, ya'eh orow ga &quot;l'omi&quot; san ta kmayan, maki orow piyox btnonox, maki orow nana syona, maki orow nanak bna'iy, ana nono na orow ga maki nanak mosa ba'on phyan ini tna' na pbaho. pinbaho kwe ga sig a stama orow mwah bhoyow, nano yaca, pkosa ta nano mlahang orow ta mwah krryax innagal ga tyaba ci na yow kwe, iyik na mnayang tag a maki gaga nya klhangan ta tiyow. t'aring ga phaga ta btonox cka na mayah ta kya, cipik ini glahang mnayang ta, mayah ro mayah ga twangan ta mohi khoni, mosa ba'on cmrow orow, kwara pnohi ga si ssyow pohi , yaca nya ini kbabow orow, ba'on mwah plokah cmrow orow oy, binah nya laga kwra slyatan ga lomon ta poni kwara, yaca p'lyon ta kwara mwah pya'eh nya, kwara boilt ga galan knkahan na orow, otox otox orow ga psynow pohi ro phngyan tao row, ptna' kya p'aras myasa yow na klhanga ta orow. skora yow na mita inkyasan 'sya ro gnwayow orow khangan ta ita cyoli Tayal bih llyong Klesan ga nya memow pkita knba'an na klhangan ta knkyan ta. kwara nya ta inboyan knba'an na bnkisan tag a, maki yow nya mosa ta tkba'an ro cyan ta inlongan balay.</FORM>
    </S>
</TEXT>