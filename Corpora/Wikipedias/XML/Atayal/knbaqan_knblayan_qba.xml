<?xml version="1.0" ?>
<TEXT id="Wiki_Atayal_knbaqan_knblayan_qba" xml:lang="tay" source="Atayal Wikipedia, article: knbaqan_knblayan_qba" copyright="CC BY-SA" citation="knbaqan_knblayan_qba. (2025, May 05). In Wikipedia [Atayal]. https://tay.wikipedia.org/wiki/knbaqan_knblayan_qba" BibTeX_citation="@misc{Wiki_tay_knbaqan_knblayan_qba, title = knbaqan_knblayan_qba, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/knbaqan_knblayan_qba} }">
    <S id="0">
        <FORM kindOf="original">== knbaqan knblayan qba na Tayal 泰雅族的手工藝 == garing cyunga mutuw pmiyan Tayal qa nutuw naha 'alan kho hiya ga, gmlux cqa qqyanux naha mmuya rruma tayal qa 'alan naha ttmuyax . babaw nya mwah qa Gipun lga, alan sklokah na Gipun maha klokah mmuya qa tlakas ro blhuy, ro alun na Gipun s'alan naha ptbes kya cinqlangan na Gipun maha . garing kya qa lokah muya kya qabax qa qalang na Tayal qani. pucing na Gipun lga, yaqa nuka na kgis cqa bblhuy qa piyang besun na Kahat, qabax nutu snkwan kho na Tayal hya ga, wayan suqun mbes na kmukan qabax,ana balung yaba na qqhoniq rgyax tayal ga wayan nha squn tmakuy ru kmut qabax, ru masoq sholuy ru msqap rrgyax la, ru mnkux qa mrhow pklahang, garing kya hayi 45 kawas lga srhongun nya kmayan cinqlangan na Tayal naha, klokah muya qali ro gmlux thoki musa muya qali, nanu qabax qalang lga si psulung muya qali ro ruma naha, baha hmcwa wayan kmayan kahat mha bbesun myan qabax ma, tehok 60 kawas lga wan si thotaw qa hhriqan bbesan, garing kya uka mwah mbes pinnuya qali ru ruma ki tlakas la. garing kya lga mwah mkura te heci hmkangi yaw ro kruma ga si kaki kya hlahuy muya tqenux papak stake,ini cinnwaya maki kya heci lru mbinah mwah qalang muya kaki ru qenam ki nasi, ana ga ini qbsyaq uyi, ini kpiyux nalan naha lru, tgaring kya muya rramat la ro si sta mwani. nanu qa yaw na rmurux tcinun na tayal hiya ga, garing cqa 2000 kawas trang qa mqutih ciyan qnqyanux na ita Taywan memaw mgiyaw ptyawun qabax ccquliq, baha hmcwa baq lmnglun sexu pklahang, garin kya rmurux yaw na salan mangay na llpyung, garing kya rmurux ywaw na tminun, ana lmamu cninun na tokan, takil ru lukus ratan qbubu, ini ga llukus pala tiyu na kknerin, ana tnaring na qba wakil ru tara ga pktalan nha lpyung, kruma lga tgaring pcqrux salan m'abi na llpyung, nway akya mwah tmwang nnalan rmanga qutux muyax.</FORM>
        <FORM kindOf="standard">== knbaqan knblayan qba na Tayal 泰雅族的手工藝 == garing cyonga motow pmiyan Tayal qa notow naha 'alan kho hiya ga, gmlox cqa qqyanox naha mmoya rroma tayal qa 'alan naha ttmoyax . babaw nya mwah qa Gipon lga, alan sklokah na Gipon maha klokah mmoya qa tlakas ro blhoy, ro alon na Gipon s'alan naha ptbes kya cinqlangan na Gipon maha . garing kya qa lokah moya kya qabax qa qalang na Tayal qani. pocing na Gipon lga, yaqa noka na kgis cqa bblhoy qa piyang beson na Kahat, qabax noto snkwan kho na Tayal hya ga, wayan soqon mbes na kmokan qabax,ana balong yaba na qqhoniq rgyax tayal ga wayan nha sqon tmakoy ro kmot qabax, ro masoq sholoy ro msqap rrgyax la, ro mnkox qa mrhow pklahang, garing kya hayi 45 kawas lga srhongon nya kmayan cinqlangan na Tayal naha, klokah moya qali ro gmlox thoki mosa moya qali, nano qabax qalang lga si psolong moya qali ro roma naha, baha hmcwa wayan kmayan kahat mha bbeson myan qabax ma, tehok 60 kawas lga wan si thotaw qa hhriqan bbesan, garing kya oka mwah mbes pinnoya qali ro roma ki tlakas la. garing kya lga mwah mkora te heci hmkangi yaw ro kroma ga si kaki kya hlahoy moya tqenox papak stake,ini cinnwaya maki kya heci lro mbinah mwah qalang moya kaki ro qenam ki nasi, ana ga ini qbsyaq oyi, ini kpiyox nalan naha lro, tgaring kya moya rramat la ro si sta mwani. nano qa yaw na rmorox tcinon na tayal hiya ga, garing cqa 2000 kawas trang qa mqotih ciyan qnqyanox na ita Taywan memaw mgiyaw ptyawon qabax ccqoliq, baha hmcwa baq lmnglon sexo pklahang, garin kya rmorox yaw na salan mangay na llpyong, garing kya rmorox ywaw na tminon, ana lmamo cninon na tokan, takil ro lokos ratan qbobo, ini ga llokos pala tiyo na kknerin, ana tnaring na qba wakil ro tara ga pktalan nha lpyong, kroma lga tgaring pcqrox salan m'abi na llpyong, nway akya mwah tmwang nnalan rmanga qotox moyax.</FORM>
    </S>
</TEXT>