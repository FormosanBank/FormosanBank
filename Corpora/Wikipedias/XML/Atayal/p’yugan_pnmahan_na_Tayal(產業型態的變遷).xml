<?xml version="1.0" ?>
<TEXT id="Wiki_Atayal_p’yugan_pnmahan_na_Tayal(產業型態的變遷)" xml:lang="pwn" source="Paiwan Wikipedia, article: p’yugan_pnmahan_na_Tayal(產業型態的變遷)" copyright="CC BY-SA" citation="p’yugan_pnmahan_na_Tayal(產業型態的變遷). (2024, December 07). In Wikipedia [Paiwan]. https://pwn.wikipedia.org/wiki/p’yugan_pnmahan_na_Tayal(產業型態的變遷)" BibTeX_citation="@misc{Wiki_pwn_p’yugan_pnmahan_na_Tayal(產業型態的變遷), title = p’yugan_pnmahan_na_Tayal(產業型態的變遷), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/p’yugan_pnmahan_na_Tayal(產業型態的變遷)} }">
    <S id="0">
        <FORM kindOf="original">p'yugan pnmahan na Tayal rin'yasan gaga pnmahan na Tayal bih llyung Klesan kya, aring gaga na p'umah mnayang, cabu 'cyux ro mluyak bnkisan lela, beta p'yuw tyagan na pnmahan na klhangan Nipun, ro beta micu laga maki mllamu na pnmahan la, nya pkita maha knahul ini ptna' knlhangan na cinbwanan cntlangan ro p'yugan na bbiran ga wa si p'yuw kwara pnmahan uy la. s'yanux Tayal bih llyung Klesan kya, piyang mwah p'yanux Tayal hiya ga p'yugan hkangiy pnmahan ro nayang mtiyow, m'leh cmabu 'cyux ro mluyak. gaga na pnmahan Tayal ga kahul p'yugan mnayang urow, skahul cpngan knlkahan urow, layan ro lmyun, pagey mma, ro ngahi pnhyan ta, utux lwey ga, ptna' pnuhi ta mayah ta, cka nya pnmahan ta ga twangan muhi erang, ini ga tetun. 'cyux nagan ta ga btiyux na ita utux llyung, ini ga btiyux na utux bbwan, nanu yaca ana ima gluw na utux llyung ga ba'un musa mleh ro kmiyap 'cyux kya, ana ga musa ta tmuba ro kmiyap 'cyux ga siga musa mso'un mleh gluw na utux llyung, kwara innagan 'cyux ga ble'un 'masuw. gaga na mluyak hiya ga binah pnbahu ro manak na tmwang nni'an na ita Tayal uy, gaga na ryax musa ta mluyak ga nanak t'krryax musa ta mluyak, ro maki mnanak gaga na mluyak klhangan ta uy. ini ta momah ga ana ta musa mluyak, ana utux hi musa mluyak, ana utux gaga nni'an ga mso'un musa mluyak uy, siga mrhow nya kba' gaga na mluyak hiya ro mrhow na utux nni'an hiya ga mwah pgleng m'aras naha, kwara innagan hiya ga ble'un 'masuw kwara utux nni'an. gaga na mluyak hiya ga kya ha'iy utux byating wayal, iyik na klahang ta gaga na Smyatu, nanu yaca kwara ptna' utux nni'an ga musa mlahang gaga na psani' skura yow na mluyak, kwara innagan hiya ga 'ra na utux gaga kwara. yani ci yow kwe ga beta ryax na klhangan Nipun ga wa p'yuw la, knahul cnpxan na Nipun mwah maki alang b'nux Tayal ro t'aring p'yugan gaga pnmahan laga, kmon mwah p'yuw rin'yasan gaga na pnmahan Tayal bih llyung Klesan kya, tekun klhangan na Nipun laga kesacu hiya mwah pcba' yow na cla'an, ro pcpung gmwayow mrkyas musa mita pntyagan binah na alang b'nux, ro pc'urux halan tmwang kba' yow na cla'an, inlungan baley rmuruw pcba' mwah pptiyow yow na cla'an kwe, Nipun ga nya smungus yow maha p'yugey ta kwara gaga mlyuak na 'nxan Tayal, kba' smungus inlungan yow na pnbahu, kya maha musa kba' msromun gmluw Nipun. Kesacu naha mwah pcba' yow na cla'an ga piyang knsa'ang, krryax krryax ga mwah gmoyow mita alang, skura naha nya si kaki sali, ini usa mtiyow cla'an na mrkyas Tayal ga ble'un nya ci sgsuw ro ma'ut maha, aki maha mngiyat ci musa mtiyow cla'an kya kwara mrkyas naha, babow nya ga pkita yow kwe knahun nwahan sna'ut: aw ci baley mga'in sswe mu ga, wayal tiyow cla'an kya yaba mu, yaya mu hiya ga maki sali ro mlahang sswe mu kya, mwah sma'ut kesacu la kmayal:"mlux su tl'eng Sali, ro ini su usa mtiyow "sgun nya htuw tanux kya yaya mu, s'agan nya wani ro slayun nya biyux yaya mu, skayal nya kesacu yaya mu kmayal maha:"nya kilux tunux ro mga'ing la'iy mu la, nanu yaca nya mu khangan Sali la'iy mu."pnungan kesacu laga, ini kayal ro musa gmoyow binah Sali lwey. ana ksa'ang ha'iy rnuruw yow na cla'an kesacu Nipun, t'aring ga ini tnwaxan gaga kwe ro maki ha'iy tpra'an yow. p'umah yow na cla'an kwe ga siga skbaley bulit cnloman, ana ga hmu' kahun ktan na Tayal hiya ga ini mtasow, nanu yaca ini swal inlungan naha kwara. suruw nya tekun klhangan na Sexu Kokumito laga, nanak inbuyan naha rmuruw p'umah cla'an ga, kya ha'iy miman beta pitu pgan kawas ga sgguw nya kwara Tayal muhi khoni' yumin, khoni' sugi ro benux, nanu yaca knahul yow na puhi ro beta muhi khoni', ryax kaca ga si ba'iy maha nya htuw gi'as na pnbahu, ana ga skura gaga na sbayux ta pnmahan lela ga naras ya'eh yow. pitu pgan kwas beta mesuw pgan kawas ga t'arng muhi sitake la. aring mesuw pgan kawas babow nya beta micu laga, kenah mllamuw yow ptyagan na kwara Tayal bih llyung Klesan, nanak yow na p'umah, maki cyoli uy ga stiyow yow na hmakut btunux, pirey toraku, tiyow yow Sexu ro yow na rmow cyoli'. p'yugan pnmahan na Tayal bih llyung Klesan beta micu, aring gaga na pnmahan lela beta mllamuw ptyagan ta micu ga, nya kmayal maha wayal p'yugan 'nxan ta, utux lwey ga p'aras mnanak na gaga klhangan Tayal micu.</FORM>
        <FORM kindOf="standard">p'yogan pnmahan na Tayal rin'yasan gaga pnmahan na Tayal bih llyong Klesan kya, aring gaga na p'omah mnayang, cabo 'cyox ro mloyak bnkisan lela, beta p'yow tyagan na pnmahan na klhangan Nipon, ro beta mico laga maki mllamo na pnmahan la, nya pkita maha knahol ini ptna' knlhangan na cinbwanan cntlangan ro p'yogan na bbiran ga wa si p'yow kwara pnmahan oy la. s'yanox Tayal bih llyong Klesan kya, piyang mwah p'yanox Tayal hiya ga p'yogan hkangiy pnmahan ro nayang mtiyow, m'leh cmabo 'cyox ro mloyak. gaga na pnmahan Tayal ga kahol p'yogan mnayang orow, skahol cpngan knlkahan orow, layan ro lmyon, pagey mma, ro ngahi pnhyan ta, otox lwey ga, ptna' pnohi ta mayah ta, cka nya pnmahan ta ga twangan mohi erang, ini ga teton. 'cyox nagan ta ga btiyox na ita otox llyong, ini ga btiyox na otox bbwan, nano yaca ana ima glow na otox llyong ga ba'on mosa mleh ro kmiyap 'cyox kya, ana ga mosa ta tmoba ro kmiyap 'cyox ga siga mosa mso'on mleh glow na otox llyong, kwara innagan 'cyox ga ble'on 'masow. gaga na mloyak hiya ga binah pnbaho ro manak na tmwang nni'an na ita Tayal oy, gaga na ryax mosa ta mloyak ga nanak t'krryax mosa ta mloyak, ro maki mnanak gaga na mloyak klhangan ta oy. ini ta momah ga ana ta mosa mloyak, ana otox hi mosa mloyak, ana otox gaga nni'an ga mso'on mosa mloyak oy, siga mrhow nya kba' gaga na mloyak hiya ro mrhow na otox nni'an hiya ga mwah pgleng m'aras naha, kwara innagan hiya ga ble'on 'masow kwara otox nni'an. gaga na mloyak hiya ga kya ha'iy otox byating wayal, iyik na klahang ta gaga na Smyato, nano yaca kwara ptna' otox nni'an ga mosa mlahang gaga na psani' skora yow na mloyak, kwara innagan hiya ga 'ra na otox gaga kwara. yani ci yow kwe ga beta ryax na klhangan Nipon ga wa p'yow la, knahol cnpxan na Nipon mwah maki alang b'nox Tayal ro t'aring p'yogan gaga pnmahan laga, kmon mwah p'yow rin'yasan gaga na pnmahan Tayal bih llyong Klesan kya, tekon klhangan na Nipon laga kesaco hiya mwah pcba' yow na cla'an, ro pcpong gmwayow mrkyas mosa mita pntyagan binah na alang b'nox, ro pc'orox halan tmwang kba' yow na cla'an, inlongan baley rmorow pcba' mwah pptiyow yow na cla'an kwe, Nipon ga nya smongos yow maha p'yogey ta kwara gaga mlyoak na 'nxan Tayal, kba' smongos inlongan yow na pnbaho, kya maha mosa kba' msromon gmlow Nipon. Kesaco naha mwah pcba' yow na cla'an ga piyang knsa'ang, krryax krryax ga mwah gmoyow mita alang, skora naha nya si kaki sali, ini osa mtiyow cla'an na mrkyas Tayal ga ble'on nya ci sgsow ro ma'ot maha, aki maha mngiyat ci mosa mtiyow cla'an kya kwara mrkyas naha, babow nya ga pkita yow kwe knahon nwahan sna'ot: aw ci baley mga'in sswe mo ga, wayal tiyow cla'an kya yaba mo, yaya mo hiya ga maki sali ro mlahang sswe mo kya, mwah sma'ot kesaco la kmayal:"mlox so tl'eng Sali, ro ini so osa mtiyow "sgon nya htow tanox kya yaya mo, s'agan nya wani ro slayon nya biyox yaya mo, skayal nya kesaco yaya mo kmayal maha:"nya kilox tonox ro mga'ing la'iy mo la, nano yaca nya mo khangan Sali la'iy mo."pnongan kesaco laga, ini kayal ro mosa gmoyow binah Sali lwey. ana ksa'ang ha'iy rnorow yow na cla'an kesaco Nipon, t'aring ga ini tnwaxan gaga kwe ro maki ha'iy tpra'an yow. p'omah yow na cla'an kwe ga siga skbaley bolit cnloman, ana ga hmo' kahon ktan na Tayal hiya ga ini mtasow, nano yaca ini swal inlongan naha kwara. sorow nya tekon klhangan na Sexo Kokomito laga, nanak inboyan naha rmorow p'omah cla'an ga, kya ha'iy miman beta pito pgan kawas ga sggow nya kwara Tayal mohi khoni' yomin, khoni' sogi ro benox, nano yaca knahol yow na pohi ro beta mohi khoni', ryax kaca ga si ba'iy maha nya htow gi'as na pnbaho, ana ga skora gaga na sbayox ta pnmahan lela ga naras ya'eh yow. pito pgan kwas beta mesow pgan kawas ga t'arng mohi sitake la. aring mesow pgan kawas babow nya beta mico laga, kenah mllamow yow ptyagan na kwara Tayal bih llyong Klesan, nanak yow na p'omah, maki cyoli oy ga stiyow yow na hmakot btonox, pirey torako, tiyow yow Sexo ro yow na rmow cyoli'. p'yogan pnmahan na Tayal bih llyong Klesan beta mico, aring gaga na pnmahan lela beta mllamow ptyagan ta mico ga, nya kmayal maha wayal p'yogan 'nxan ta, otox lwey ga p'aras mnanak na gaga klhangan Tayal mico.</FORM>
    </S>
</TEXT>