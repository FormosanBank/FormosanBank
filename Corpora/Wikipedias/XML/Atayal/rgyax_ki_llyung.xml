<?xml version="1.0" ?>
<TEXT id="Wiki_Atayal_rgyax_ki_llyung" xml:lang="tay" source="Atayal Wikipedia, article: rgyax_ki_llyung" copyright="CC BY-SA" citation="rgyax_ki_llyung. (2025, May 05). In Wikipedia [Atayal]. https://tay.wikipedia.org/wiki/rgyax_ki_llyung" BibTeX_citation="@misc{Wiki_tay_rgyax_ki_llyung, title = rgyax_ki_llyung, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/rgyax_ki_llyung} }">
    <S id="0">
        <FORM kindOf="original">nyan ki'an roq na Taywan qaniy qa llaqi tayal ga, garing cqa cka rgyax na Sgaga ki rgyax na quri Hagay, qabax llaqi na tayal ga nyan mqasux maki cqa llyung Mnibu ki llyung Klesan, garing bawiqna rgyax ru tehuk cqa syax na bcilung, qabax roq qaniy ga, giwan pinhkngyan na binheci ta cyunga.Llyung na Mnibu ga giway rrgyax, mkura te biyaqan wagi ga qenah bawiq qa rgyax nya, pisan nqargyax Zirhiy ki rgyax Bayu, tyugan seng meta kinbawiq nya. Puqing kinhulan llyung Mnibu qaniy ga, minkahul cqa gong Sgalup, gong Ggiyu, gong Memutang, gong Bubul qalang na Pyanan,cka na llyung Mnibu ga maki gong na Roba, gong Banun, gong Sesuy ru gong Soko. Roq na llyung Mnibu qaniy ga, giway mttasiq rgyax nya, blaq qa cinbwanan nya, mtasaw qa qsyanya, uka ciyan sinnqwaq nya, s'unan qwas na qbhniq pungan, uka pincpngan kinbleqan salan mcisan ru mangay qabax ccquliq. pisan nqa ryaniq na Qpa, pitung bcilung qalang na Talah, gong na Tamaron, ryaniq qalang na Siyanuh, ocya qalang na Tamaron, ulay qsya qalang na Bonbon, ali hbkiyan qalang Banun, qqhuniq na Tayhezang, pitung rgyax na Hmuqan, qmayah tbihi na Qnoran, san mcisan bcilung na Khuyan, gong na Skikun, qmayah tbihi roq na Mnoyan, gong na Bubul ru rgyax qali qalang Pyanan, babaw quri Sqabu ru llyung na Kulu. Bnrwan qa galan cpung ,Biru skrawan tqbaqan ke na cquliq Tayal</FORM>
        <FORM kindOf="standard">nyan ki'an roq na Taywan qaniy qa llaqi tayal ga, garing cqa cka rgyax na Sgaga ki rgyax na qori Hagay, qabax llaqi na tayal ga nyan mqasox maki cqa llyong Mnibo ki llyong Klesan, garing bawiqna rgyax ro tehok cqa syax na bcilong, qabax roq qaniy ga, giwan pinhkngyan na binheci ta cyonga.Llyong na Mnibo ga giway rrgyax, mkora te biyaqan wagi ga qenah bawiq qa rgyax nya, pisan nqargyax Zirhiy ki rgyax Bayo, tyogan seng meta kinbawiq nya. Poqing kinholan llyong Mnibo qaniy ga, minkahol cqa gong Sgalop, gong Ggiyo, gong Memotang, gong Bobol qalang na Pyanan,cka na llyong Mnibo ga maki gong na Roba, gong Banon, gong Sesoy ro gong Soko. Roq na llyong Mnibo qaniy ga, giway mttasiq rgyax nya, blaq qa cinbwanan nya, mtasaw qa qsyanya, oka ciyan sinnqwaq nya, s'onan qwas na qbhniq pongan, oka pincpngan kinbleqan salan mcisan ro mangay qabax ccqoliq. pisan nqa ryaniq na Qpa, pitong bcilong qalang na Talah, gong na Tamaron, ryaniq qalang na Siyanoh, ocya qalang na Tamaron, olay qsya qalang na Bonbon, ali hbkiyan qalang Banon, qqhoniq na Tayhezang, pitong rgyax na Hmoqan, qmayah tbihi na Qnoran, san mcisan bcilong na Khoyan, gong na Skikon, qmayah tbihi roq na Mnoyan, gong na Bobol ro rgyax qali qalang Pyanan, babaw qori Sqabo ro llyong na Kolo. Bnrwan qa galan cpong ,Biro skrawan tqbaqan ke na cqoliq Tayal</FORM>
    </S>
</TEXT>