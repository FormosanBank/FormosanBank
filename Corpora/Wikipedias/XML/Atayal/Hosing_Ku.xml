<TEXT id="Wiki_Atayal_Hosing_Ku" xml:lang="pwn" source="" copyright="" citation="" BibTeX_citation="">
    <S id="0">
        <FORM>Hosing Ku( qalang Pyasan) Pyasan hiya' ga spyang ini khmay squliq nya maki sa Toweng. Pyasan hiya' ga qutux lahuy qalang rgyax. Hosing Ku ( , Pyasan) mki sku Toweng si. su'unun kwara glabang lingay 'kiyan ga 336.75 km (rhyan rinpang glabang lingay 'kiyan ga 195.32 km , rr'an hyan glabang lingay 'kiyan ga 120.65 km ), 10,692 hi ku su'unun kwara alang hi kya, 3,655 buwan ku kwarakya, tiku sahuy na alang Gyencumin ga 6,817 hi, kyala kwara pinspung s'uli ga 64 . kwara sahuy na alang Gyencumin ga Taywang Gyencumin na Tayan ku smrrhu ku pyux s'uli taya kya. rhzyal kki'an Xusing ga cyux maki sa tong nan na Toweng sohih Sinciku, yatux ga sobih Cyama. rekisi Fuxing , lalu' nya 'Tayal sraral ga Pyasan, trang maki Gipun ga Sinciku syu Cyma gun, masup pciriq lga sllwan nha Pyasan. kawas 1954 te mpou byacing ru mtzyul ryax lga sllwan nha Fuxing syang la. skahul sinbung minrwan trang ryax nasa ga, "m yan nyux sqqas ita' 'Tayal mha hintgan na soto ki nyux nha galun Taywan" lma', ru spwah nha syang kong so' miru biru teta smwan qu sexu'. kawas 2014 te mopu sazing byacing mpusal magal ryax, yugun na sexu Toyen keng sa Toyen si' lga, yasa gmlu m'iyuw sa Fuxing cyu'i la. Kawas 2014 spwah nha "Taywan gyencumin pulwo sintong lyenmong"kmal mha aki zyugun lalu na "Pyasan"squ "Pyaway"ini ga "Pyasan Pyaway", ana ga ini swali' 'Tayal qalang Pyasan. ays ptyaw sebu Hosing Ku ays psgayun 10 ru 58 alang. 58 alang hani ga, Pyasan, Rahaw(Takan), Wsilung, Hbun, Hbun sinqumi, Kinyawpan, Rangay, Kawbu', Khpan, Raga', Rahu', Qapu', Qus, Yubang, Triqan, Zihing, Kayu baliq, Kzyay, Tuba, Luhung, Blhuy( 1 ), Blhuy( 2 ), Bilus, Qoyaw, Qoyaw, Silong, Qoyaw, Snazi, Kin'lwan, Sqiy, Cyasi, Yuwhbun raka, Kayway, Qus, Qmocyan,Babau, Qnau, Ksunu', Qehuy, Kuli, Sbunaw, Quri, Uruw, Tkasan, Raka, Piyaway, Tgleq, Saruc, Twan nokan, Zihing, Qrahu, Tqwiy, Ngurus, Qphay, Balung, 'Bu balung, Qara, Quzi. rhzyal tay 'zil na Hosing Ku hya' ga wsilung krahu'. tay 'zil na Hosing Ku hya' ga Nahuy go, Kansai go. tuqi qsya' ki rrhzyal maki na ryax khangan Gipun na' ga kya magal qu ulay nya, nanu sga "Syasan, Qrahu', Pyaway, Balung ki Rahu". misu qani ga nanak ulay Syasan ki Qrahu' nyux msthay la, kwara ulay sraral ga wal blun uraw kwara la. Kawas 1997 sllwan nha "ulay Gihing"qu "ulay Balung". tuqi 'san kya qu "Tay 7 Syan"ru "S taw 118 haw" ssquliq pinlpgan misu qani maki te mtzyu' qalang gyencumin 'Tayal sa rgrgyax squ Taywan ga yasa son p'yang khmay na qalang gyencumin 'Tayal. gmlu sa nyux 'n gyut khmay qu Toyen lga 'n gyut khmay uzi ru magal kawas misu qani mga maki te spat lpgan qu kinhelaw nya tmuwang pzyux squliq nya squ kwara' ita Taywan. kisya' glgan Ungat kisya' glgan hiya kintzyux na Squliq kayal ppqbaqan pqwasan biru 'laqi' cikuy Pyasan pqwasan laqi cikuy Gogan pqwasan laqi cikuy Ngurus pqwasan laqi cikuy Kinyawpan pqwasan laqi cikuy Qehuy pqwasan laqi cikuy Hbun pqwasan laqi cikuy Luhung pqwasan laqi cikuy Balung pqwasan laqi cikuy Kara pqwasan laqi cikuy Qwilan pqwasan laqi cikuy Zihing pqwasan 'laqi cikuy pqwasan biru 'laqi' mrkyas Pyasan pqwasan laqi mrkyas pqwasan biru 'laqi' seneng Kinyawpan pqwasan biru laqi' seneng tokusan 1.qapu' 2.qqzimux 3.qapu' 4.tqinu 5.bsyaw hmgiru lmosay kya qu 'san mhkangi' na tuqi ru hongu' hkngyan ru ulay ru qrqhuniq ka ppi'an ru tgliq sa Rahu. basu lglgan ga kya "Tayuan k yun"ru "cwungli k yun"ru "Taywan hawsin"</FORM>
    </S>
</TEXT>
