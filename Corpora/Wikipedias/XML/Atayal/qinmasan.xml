<?xml version="1.0" ?>
<TEXT id="Wiki_Atayal_qinmasan" xml:lang="pwn" source="Paiwan Wikipedia, article: qinmasan" copyright="CC BY-SA" citation="qinmasan. (2024, November 18). In Wikipedia [Paiwan]. https://pwn.wikipedia.org/wiki/qinmasan" BibTeX_citation="@misc{Wiki_pwn_qinmasan, title = qinmasan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/qinmasan} }">
    <S id="0">
        <FORM> qinmasan sawn qinmasan hiya' ga, msaysyaw qu pinmuhi' ta' ttbihi' i ini' suqi maniq ru aki' bsyaq skun maha ta' ga , yasa qu mutux ta' 'bgan na cimu' ru tkrawn sa salaw ini' ga t'lusun, maha ni cikuy ga ana tkrawn sa btakan ga blaq uzi. min'aring ta' kbalay qinmasan ga inblayqun gmlaping ru smr'zyut kwara' qu qqmasan ta', ini' pglgi' 'ruraw ru saysyup, ru inblayqun ptr'zyut mku sa bluku'. msinxal qu bnku tbihi' lga rpsan cimu' ru inblayqun qmpul 'mpux ru s'imaw na kakay , ru mutux msbuq qu tbihi'. ru pinkatan cimu' kwara' lga , in gyutun tkura' mku sa qsahuy na salaw ini' ga t'lusun. ru t'aring qmamas qmpul ru tkrawn sa salaw lawzi. suqun kwra' lga 'mukan na abaw guquh tay babaw ru 'pxan na btunux ka ppsbuq na ttbihi', ru trhgan 'mumuk na abaw bgazyaw ru bhlan na snyu ka izyat nya' insngya' qu nqwaq na salaw. hmzinas qutux bzyacing lga ana in gyutun maniq la! izyat nanak tbihi' qu baqun qmamas, ana tawpu' ga blaq qmasan uzi. blaq balay sramat mami' qu qinmasan.</FORM>
    </S>
</TEXT>
