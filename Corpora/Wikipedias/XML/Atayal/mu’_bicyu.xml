<?xml version="1.0" ?>
<TEXT id="Wiki_Atayal_mu’_bicyu" xml:lang="pwn" source="Paiwan Wikipedia, article: mu’_bicyu" copyright="CC BY-SA" citation="mu’_bicyu. (2024, November 18). In Wikipedia [Paiwan]. https://pwn.wikipedia.org/wiki/mu’_bicyu" BibTeX_citation="@misc{Wiki_pwn_mu’_bicyu, title = mu’_bicyu, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/mu’_bicyu} }">
    <S id="0">
        <FORM>mu' bicyu in'yanux Tayal bih llyung Klesan kya ga maki ci inbuyan yow na gaga na pkita kayal kwe, baley ci cnpngan ta p'yugan na kayal hiya ga knahul nya ubuy pkhngyan ro knita krryax. yani maha kwara knba'an ta kwe, skura ita Tayal ga piyang na yow, utux yow ga galan ta gnmilan na s'yanux ta, utux yow lwey ga kahul tkba' ta tgamil yow kwe ro p'aras hi'an na klhangan ta ita Tayal, kwe ga piyang myasa na knba'an, maki knita na cka Tayal hiya, &quot;mita kayal&quot; ro p'yugan na bhuyow kwara khoni, nya pkita maha kba' nya p'yuw kayal kwe, cyoli Tayal ga pgluw p'yuw na kayal kbaley ryax ro kita pntyagan ta. yani nyu sbiru suruw micu: mu' bicyu:ke Tayal mhtuw tyaba na bicyu bih babow kayal ga &quot;mu' bicyu&quot; yow nya san ta, mu' bicyu kayal kwe ga, nya pkita maha ya kinga mhtuw yani msbehuy ma. </FORM>
    </S>
</TEXT>
