<?xml version="1.0" ?>
<TEXT id="Wiki_Atayal_owas_na_bnkisan_Tayal" xml:lang="pwn" source="Paiwan Wikipedia, article: owas_na_bnkisan_Tayal" copyright="CC BY-SA" citation="owas_na_bnkisan_Tayal. (2024, November 18). In Wikipedia [Paiwan]. https://pwn.wikipedia.org/wiki/owas_na_bnkisan_Tayal" BibTeX_citation="@misc{Wiki_pwn_owas_na_bnkisan_Tayal, title = owas_na_bnkisan_Tayal, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/owas_na_bnkisan_Tayal} }">
    <S id="0">
        <FORM>owas na bnkisan Tayal lalu' san ta owas na bnkisan Tayal bih llyung Klesan ga &quot;owas na Tayal&quot;. kahun innglung ta tbcyan tna'an mita owas na bnkisan Tayal kwe ga, maki tugan cnyan ta lalu nya: utux ga owas na pnluhing bnkis lela, sa'ing ga baley na owas Tayal son ta, tugan ga owas p'wasan na Mrhow Tayal son ta kmayan, ini ga owas na bnkis Tayal uy, ini ga owas na bnkisan Tayal. cka na owas pn'wasan kya ga, nya pnluhing snrhuw na bnkisan ta lela, &quot;owas na lmuhuw&quot;, kwe ga baley &quot;owas na snbilan bnkisan&quot;, iyik yow na owas snbilan bnkisan ta kwe ga, maki ci yow nya, yani ci nya sbiru suruw: te qutux ga owas na lmuhuw, owas na lmuhuw kwe ga magan ini ptna' gaga p'wasan, tbcyan ga kyan (1) owas na klahang gaga na sna'san na ryax (2) owas na mbahing, nanak knerin naha mowas, ini powas mlikuy ro nanak mwah twang shelow ke hiya (3) owas p'wasan sna'san ryax na hntgan la'iy, mnagan lpyung, ms'un mrkyas, m'out mlahuy. (4) owas na skramat (5) owas na smiyey. te saying gaowas na knbahan, ini ga son ta kmayal maha owas na knhmgan te tugal ga owas na ppiyiy ta te payat ga owas na lmuhuw nya pkita snrhow ke ro yow na puying khulan ta. te magal ga owas na la'iy, owas na la'iy ga nya tbcyan owas na la'iy hbku, owas trang maki inlungan na la'iy, maki owas na la'iy tipik, maki owas na la'iy ci, maki owas na p'wasan la'iy hopa, maki owas la'iy p'wasan na yaya ro la'iy.</FORM>
    </S>
</TEXT>
