<?xml version="1.0" ?>
<TEXT id="Wiki_Atayal_ni’un_Tayal" xml:lang="pwn" source="Paiwan Wikipedia, article: ni’un_Tayal" copyright="CC BY-SA" citation="ni’un_Tayal. (2024, November 18). In Wikipedia [Paiwan]. https://pwn.wikipedia.org/wiki/ni’un_Tayal" BibTeX_citation="@misc{Wiki_pwn_ni’un_Tayal, title = ni’un_Tayal, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/ni’un_Tayal} }">
    <S id="0">
        <FORM>ni'un Tayal musa tanux krryax Tayal, tmwang kbaley nanak na sumun cnyan ta btakan, tunux ruma ga kutun utux hkuy nya, rnrang sumun kwe ga lmou ssya'an 'sya kya ha'iy tugan tmuting, galun bwax ro kro'un iyik btakan kya, ini spuniy, sbih spat cpngan nya piyux, 'sya ga cpngan mesuw piyux nya, tunux nya ga mukan abow geloh, ro ble'un sbhul. rnrang sumun btakan ro kya ha'iy mhoyin, beta wa kiyey kwara 'sya nya, musa ba'un smok sokan na sumu btakan kwe uy la. nanak ruma, binah nya lwey ga s'agan abow geloh Tayal ro scabu naha pagey hikil skbaley naha sumu geloh, kwe ga mnanak myasa na nni'an Tayal uy. kilgan na rnrang sumu geloh kwe ga, inwaxan 'sya lama, ro pmimow geloh, ro scabu abow geloh, masu rnrang laga ba'un mani' la. kwara klayan na y'aya nni'an ro gaga na skbaley ana nau nni'an ga, nya pkita kwara knba'an na bnkisan ta ita Tayal lela.</FORM>
    </S>
</TEXT>
