<?xml version="1.0" ?>
<TEXT id="Wiki_Atayal_ni’un_Tayal" xml:lang="tay" source="Atayal Wikipedia, article: ni’un_Tayal" copyright="CC BY-SA" citation="ni’un_Tayal. (2025, May 05). In Wikipedia [Atayal]. https://tay.wikipedia.org/wiki/ni’un_Tayal" BibTeX_citation="@misc{Wiki_tay_ni’un_Tayal, title = ni’un_Tayal, year = 2025, month = May, day = 5, note = {In Wikipedia [Atayal]}, url = {https://tay.wikipedia.org/wiki/ni’un_Tayal} }">
    <S id="0">
        <FORM kindOf="original">ni'un Tayal musa tanux krryax Tayal, tmwang kbaley nanak na sumun cnyan ta btakan, tunux ruma ga kutun utux hkuy nya, rnrang sumun kwe ga lmou ssya'an 'sya kya ha'iy tugan tmuting, galun bwax ro kro'un iyik btakan kya, ini spuniy, sbih spat cpngan nya piyux, 'sya ga cpngan mesuw piyux nya, tunux nya ga mukan abow geloh, ro ble'un sbhul. rnrang sumun btakan ro kya ha'iy mhoyin, beta wa kiyey kwara 'sya nya, musa ba'un smok sokan na sumu btakan kwe uy la. nanak ruma, binah nya lwey ga s'agan abow geloh Tayal ro scabu naha pagey hikil skbaley naha sumu geloh, kwe ga mnanak myasa na nni'an Tayal uy. kilgan na rnrang sumu geloh kwe ga, inwaxan 'sya lama, ro pmimow geloh, ro scabu abow geloh, masu rnrang laga ba'un mani' la. kwara klayan na y'aya nni'an ro gaga na skbaley ana nau nni'an ga, nya pkita kwara knba'an na bnkisan ta ita Tayal lela.</FORM>
        <FORM kindOf="standard">ni'on Tayal mosa tanox krryax Tayal, tmwang kbaley nanak na somon cnyan ta btakan, tonox roma ga koton otox hkoy nya, rnrang somon kwe ga lmoo ssya'an 'sya kya ha'iy togan tmoting, galon bwax ro kro'on iyik btakan kya, ini sponiy, sbih spat cpngan nya piyox, 'sya ga cpngan mesow piyox nya, tonox nya ga mokan abow geloh, ro ble'on sbhol. rnrang somon btakan ro kya ha'iy mhoyin, beta wa kiyey kwara 'sya nya, mosa ba'on smok sokan na somo btakan kwe oy la. nanak roma, binah nya lwey ga s'agan abow geloh Tayal ro scabo naha pagey hikil skbaley naha somo geloh, kwe ga mnanak myasa na nni'an Tayal oy. kilgan na rnrang somo geloh kwe ga, inwaxan 'sya lama, ro pmimow geloh, ro scabo abow geloh, maso rnrang laga ba'on mani' la. kwara klayan na y'aya nni'an ro gaga na skbaley ana nao nni'an ga, nya pkita kwara knba'an na bnkisan ta ita Tayal lela.</FORM>
    </S>
</TEXT>