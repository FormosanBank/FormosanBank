<?xml version="1.0" ?>
<TEXT id="Wiki_Seediq_Pnsltutudan_kdiraw" xml:lang="pwn" source="" copyright="" citation="" BibTeX_citation="">
    <S id="0">
        <FORM> Pnsltutudan kdiraw Thau Cbiyaw pa, niqan kingal wouwa ka alang Thau ni, qnbsyaqan bay wada trqilan mi priqan pqpah bubu na ka hiya, inu na biqi idaw uri, tqraqil balay ka ndaan kndusan na, kiya u wada riqun scuun bubu mi kiya ini kncuyuk.Kiya dhuq kingal diyax daw, khbrawan diyax ini na pqdali idaw ka hiya,smkaul musa bubul qsiya langu ka bubu na, miyah daw kiya qdalun su kaci idaw enca, kiya u mhdu bubul qsiya ciid ka wouwa, wada na qduun mkan kana ka kaci idaw da, ini qnduq knrmnan na ka wouwa ni mi wada msaang balay, wada na asi dkaan dha ka btuku, mskluwi bay ndaan brah niya ka bubu na, asi nhari musa nganguc qmita, wada mtuting doriq niya ka kinga hbuy biyuq doriq wouwa nii, ini qbsiyaq daw wada mnarux nhuqil ka bubu ni da. (</FORM>
    </S>
</TEXT>
