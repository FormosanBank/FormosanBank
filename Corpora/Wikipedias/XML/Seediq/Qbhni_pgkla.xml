<TEXT id="Wiki_Seediq_Qbhni_pgkla" xml:lang="pwn" source="" copyright="" citation="" BibTeX_citation="">
    <S id="0">
        <FORM>Qbhni pgkla Quri mshjil ni mdurug ka kuyuh Truku sbiyaw ga, rudan Truku sbiyaw o niqan ini kndka lnglungan dha, spowda dha uyas qbhni mkla ka ga mshjil ni manu ka qnseejiqan laqi rbnaw ga nbuyas bubu. qbhni mrmul qbhuni mrmul ga nasi bhangan uyas na"em! em! "msa do klaun rudan ka kuyuh o ga empshjil da. puurung 1) Nasi bhangan uyas puurung "ngiyaq! ngiyaq! "msa o klaun rudan ka ga nbuyas bubu o kuyuh ka laqi rbnaw. 2) Nasi bhangan uyas puurug " qur! qur! " msa o klaun rudan ka ga nbuyas bubu o snaw ka laqi rbnaw. 3) Qnlqian laqi rbnaw Mtucing ka laqi rbnaw o huya dha ksun pgkla seejiq ka miyah smiling qnlqian dha,nasi laqi snaw o "uwah"  sun dha pgkla seejiq smiyuk. nasi laqi kuyuh o "agih" sun dha pgkla seejiq smiyuk. 4) biqan qngqaya Hana ga mtucing laqi rbnaw o ini dha asi saay pgkla ka rudan kuyuh, kiya ka kiya ni niqn kingal ka pusu bi qngqaya saun dha mgay hlmadan kuyuh , kiya o pucing aji uri o qabang , saw nii hana dha pgklaun ka hlmadan kuyuh gaga dmuuy laqi da. pnyahan kari : Iyuq Ciyang 2015</FORM>
    </S>
</TEXT>
