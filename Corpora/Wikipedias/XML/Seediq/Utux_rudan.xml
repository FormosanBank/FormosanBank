<?xml version="1.0" ?>
<TEXT id="Wiki_Seediq_Utux_rudan" xml:lang="pwn" source="Paiwan Wikipedia, article: Utux_rudan" copyright="CC BY-SA" citation="Utux_rudan. (2024, December 07). In Wikipedia [Paiwan]. https://pwn.wikipedia.org/wiki/Utux_rudan" BibTeX_citation="@misc{Wiki_pwn_Utux_rudan, title = Utux_rudan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Utux_rudan} }">
    <S id="0">
        <FORM kindOf="original">= Utux rudan = Netun pskingal bale mesa "utux" ka kari miyan Seediq nii ge maha daha ka dungus na, kingal we utux gmaalu seediq ma, kingal we utux smeeliq seediq. Netun mesa "utux rudan" de, ga pndungus ba tmiyu utux nrdrudan miyan yami Seediq ka kiya di. Utux ma Seediq(utux與賽德克) Meniq ka yami Seediq nii peni na, kesun "utux" nii ge niqan pnugluban na pnyahan seediq, kndesan seediq ma nhqilan seediq; ririh so ga rmengo maanu ka snhiyan nami yami Seediq, ga pgkela huwa mesa qqita na karac ma dheran ka yami Seediq. Hako Utux Niqan miyan kari pnsltudan mesa "Hako Utux" ka yami Seediq, mesa ka kari na: "mhuqil ta de mooda Hako Utux ka utux ta, niqan naq ka utux rudan ta ga qmlahang hii, gneegan na ka mooda Hako Utux mosa dehuk tlangan utux rudan ta, meniq ka wada na psgeegan de uxe mooda Hako Utux dheya, kika mugedang naq tuxan mnkuung" mesa. Kiya ka niqan nami pusu snhiyan rudan miyan mesa "mhuqil ka hei ta, uxe mphuqil ka utix ta" ka yami Seediq. Utux Tmninun Kari mesa "Utux Tmninun" nii ge, bhangun hari mosa smdehu seediq wada mgedang, drudan mnteme hii mesa "wada yahun mangal Utux Tmninun ka heya di", ririh ga mesa "niqan nanaq ka utux tmninun kndusan ta ita seediq bobo dheran nii".</FORM>
        <FORM kindOf="standard">= Utox rodan = Neton pskingal bale mesa "otox" ka kari miyan Seediq nii ge maha daha ka dongos na, kingal we otox gmaalo seediq ma, kingal we otox smeeliq seediq. Neton mesa "otox rodan" de, ga pndongos ba tmiyo otox nrdrodan miyan yami Seediq ka kiya di. Utox ma Seediq(otox與賽德克) Meniq ka yami Seediq nii peni na, keson "otox" nii ge niqan pnogloban na pnyahan seediq, kndesan seediq ma nhqilan seediq; ririh so ga rmengo maano ka snhiyan nami yami Seediq, ga pgkela howa mesa qqita na karac ma dheran ka yami Seediq. Hako Utox Niqan miyan kari pnsltodan mesa "Hako Utox" ka yami Seediq, mesa ka kari na: "mhoqil ta de mooda Hako Utox ka otox ta, niqan naq ka otox rodan ta ga qmlahang hii, gneegan na ka mooda Hako Utox mosa dehok tlangan otox rodan ta, meniq ka wada na psgeegan de oxe mooda Hako Utox dheya, kika mogedang naq toxan mnkoong" mesa. Kiya ka niqan nami poso snhiyan rodan miyan mesa "mhoqil ka hei ta, oxe mphoqil ka otix ta" ka yami Seediq. Utox Tmninon Kari mesa "Utox Tmninon" nii ge, bhangon hari mosa smdeho seediq wada mgedang, drodan mnteme hii mesa "wada yahon mangal Utox Tmninon ka heya di", ririh ga mesa "niqan nanaq ka otox tmninon kndosan ta ita seediq bobo dheran nii".</FORM>
    </S>
</TEXT>