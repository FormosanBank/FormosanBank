<?xml version="1.0" ?>
<TEXT id="Wiki_Seediq_Rahul_truku_taypey" xml:lang="trv" source="Seediq Wikipedia, article: Rahul_truku_taypey" copyright="CC BY-SA" citation="Rahul_truku_taypey. (2025, May 05). In Wikipedia [Seediq]. https://trv.wikipedia.org/wiki/Rahul_truku_taypey" BibTeX_citation="@misc{Wiki_trv_Rahul_truku_taypey, title = Rahul_truku_taypey, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Rahul_truku_taypey} }">
    <S id="0">
        <FORM kindOf="original">Rahul truku taypey台北太魯閣社團 Seejiq tnpusu gaga mniq alang paru Seejiq tndxgal Teywan o ini khbaraw, yaa bi 2 tnegkmbkiyan(2/100) nanak kana seejiq Teywan . Hbaraw balay ka seejiq tnpusu o gaga mniq alang dha nanak .Gaga mniq alang paru o aji ka hbaraw, yaasa gaga musa matas ni qmeepah alang paru o mtbrih sapah dha nanak hki .Sayang ka seejiq tnpusu o yaasa ungat hari ka giman qpahun alang dha nanak ni musa miying elealang paru qmeepah .kiya do ga mniq paru alang Taypey seejiq truku spngan o niqan mspat kbkuy nanat,ini khbaraw ka balay bi laqi truku. Rahul truku ga taypey qpuring o niqan rima klgan,prajin bi phiyug o Mari Bari emptsuusa kndsan qpuring,mngari kmxalan tru hngkwasan ka phiyug mniq knkla kndusan klwaan Taypey,tgdha phiyuy o truku pslupun qpuring,tgtru o Taywan seejiq tnpusu kndusan nqpah qpuring,tgspat o Taypey seejiq tnpusu truku kndsan qpuring, tgrima do Taywan seejiq tnpusu truku kndsan qpuring,saw endaan dha sayang o ida pusu o gaya rudan sbiyaw ka qpahan dha,Smnru endaan rudan ka baki o,tgkingal saw Smiyan knciyan jiyax siida o,Paah 8 idas bitaq 9 idas kngkingal hngkawas o,niqan muda mqaras smiyan knciyan ka kana alang truku .Spruun bi kana seejiq alang ka jiyax saw nii ni mseupu mgrahul mqaras jiyax .Paah laqi bitaq rudan mssli ngangut paru meuyas ni rmgrig mqaras nngalan lala uqun .Kiya do shkawas jiyax siida, peapa asu skiya paah Taypey miyah sapah alang nami ka 1 ruwan sapah nirih mu tama ,Rmngaw ka nirih mu qbsuran snaw, Lnglungun nami balay ka endaan mqaras smiyan knciyan alang hini msa ! Smnru endaan rudan ka baki o,tgdha kari na duri,Mgay Bari,mkdka mnhdu kmtuy uqun ka kana alang do, asi usa bbuyu tmsamat ni miying samat ka ska alang dsnaw .Dhuq sapah do asi pseupu mhapuy uqun dha, mqaras kana ka alaang, muyak babuy saw rmun bi ka snaw balay , hmlama ka kuyuh ni mhapuy samat ka kana kuyuh .Empsgasut o slabu na rnabaw ka hlama, pnhapuy hiyi siyang ni samat ni sinew masu, nii o saan na mgul sida qhuni ngangut sapah ni ssapuh na utux rudan .Saw nii lnmuan na smapuh ka empsgasut, Hngkawas nii o saw nii wada lala balay ka pndungus su uqun panah qmpahan, duri o samat pnaah bbuyu ni wada ungat ka mnarux pnegalang .Hkawas duri o pkdkili bi ka pnegalang, pdngusi bi samat ka musa bbuyu ni saw mha malu bi ka dnsan dha musa mdkrang&quot; msa ka hnici kari rudan sbiyaw. Mari Bari seejiq tnpusu kndsan qpurin ndaan dha o mngari kmxalan tru hngkwasan ka phiyug,pusu knklawa o Imi Akit ka hangan na,pnaah alang kalingkow Maribasi Rubas,prajin qpahan dha o pnaah rmgrig ni jjiyun tatuk,qowqaw,uyas lubug saw rudan truku sbiyaw,sayang do niqan bi ngahan ka lubug qtaan saw smluun dha da,niqan ka kingal laqi risaw truku,hangan na o Rabaka Taru pnaah matas tgbilaq ptasan siida o,sngur tduhuy tama ni bubu na musa saw pqita lubug uuyas truku,endka saw dtuhuy gaya rrudan llingay mklakil ka hiya.mangal lala bi paru brah narung uri da.</FORM>
        <FORM kindOf="standard">Rahol troko taypey台北太魯閣社團 Seejiq tnposo gaga mniq alang paro Seejiq tndxgal Teywan o ini khbaraw, yaa bi 2 tnegkmbkiyan(2/100) nanak kana seejiq Teywan . Hbaraw balay ka seejiq tnposo o gaga mniq alang dha nanak .Gaga mniq alang paro o aji ka hbaraw, yaasa gaga mosa matas ni qmeepah alang paro o mtbrih sapah dha nanak hki .Sayang ka seejiq tnposo o yaasa ongat hari ka giman qpahon alang dha nanak ni mosa miying elealang paro qmeepah .kiya do ga mniq paro alang Taypey seejiq troko spngan o niqan mspat kbkoy nanat,ini khbaraw ka balay bi laqi troko. Rahol troko ga taypey qporing o niqan rima klgan,prajin bi phiyog o Mari Bari emptsoosa kndsan qporing,mngari kmxalan tro hngkwasan ka phiyog mniq knkla kndosan klwaan Taypey,tgdha phiyoy o troko pslopon qporing,tgtro o Taywan seejiq tnposo kndosan nqpah qporing,tgspat o Taypey seejiq tnposo troko kndsan qporing, tgrima do Taywan seejiq tnposo troko kndsan qporing,saw endaan dha sayang o ida poso o gaya rodan sbiyaw ka qpahan dha,Smnro endaan rodan ka baki o,tgkingal saw Smiyan knciyan jiyax siida o,Paah 8 idas bitaq 9 idas kngkingal hngkawas o,niqan moda mqaras smiyan knciyan ka kana alang troko .Sproon bi kana seejiq alang ka jiyax saw nii ni mseopo mgrahol mqaras jiyax .Paah laqi bitaq rodan mssli ngangot paro meoyas ni rmgrig mqaras nngalan lala oqon .Kiya do shkawas jiyax siida, peapa aso skiya paah Taypey miyah sapah alang nami ka 1 rowan sapah nirih mo tama ,Rmngaw ka nirih mo qbsoran snaw, Lnglongon nami balay ka endaan mqaras smiyan knciyan alang hini msa ! Smnro endaan rodan ka baki o,tgdha kari na dori,Mgay Bari,mkdka mnhdo kmtoy oqon ka kana alang do, asi osa bboyo tmsamat ni miying samat ka ska alang dsnaw .Dhoq sapah do asi pseopo mhapoy oqon dha, mqaras kana ka alaang, moyak baboy saw rmon bi ka snaw balay , hmlama ka koyoh ni mhapoy samat ka kana koyoh .Empsgasot o slabo na rnabaw ka hlama, pnhapoy hiyi siyang ni samat ni sinew maso, nii o saan na mgol sida qhoni ngangot sapah ni ssapoh na otox rodan .Saw nii lnmoan na smapoh ka empsgasot, Hngkawas nii o saw nii wada lala balay ka pndongos so oqon panah qmpahan, dori o samat pnaah bboyo ni wada ongat ka mnarox pnegalang .Hkawas dori o pkdkili bi ka pnegalang, pdngosi bi samat ka mosa bboyo ni saw mha malo bi ka dnsan dha mosa mdkrang&quot; msa ka hnici kari rodan sbiyaw. Mari Bari seejiq tnposo kndsan qporin ndaan dha o mngari kmxalan tro hngkwasan ka phiyog,poso knklawa o Imi Akit ka hangan na,pnaah alang kalingkow Maribasi Robas,prajin qpahan dha o pnaah rmgrig ni jjiyon tatok,qowqaw,oyas lobog saw rodan troko sbiyaw,sayang do niqan bi ngahan ka lobog qtaan saw smloon dha da,niqan ka kingal laqi risaw troko,hangan na o Rabaka Taro pnaah matas tgbilaq ptasan siida o,sngor tdohoy tama ni bobo na mosa saw pqita lobog ooyas troko,endka saw dtohoy gaya rrodan llingay mklakil ka hiya.mangal lala bi paro brah narong ori da.</FORM>
    </S>
</TEXT>