<?xml version="1.0" ?>
<TEXT id="Wiki_Seediq_Srkunux_dkiya_dkiya咬人貓" xml:lang="pwn" source="Paiwan Wikipedia, article: Srkunux_dkiya_dkiya咬人貓" copyright="CC BY-SA" citation="Srkunux_dkiya_dkiya咬人貓. (2024, December 07). In Wikipedia [Paiwan]. https://pwn.wikipedia.org/wiki/Srkunux_dkiya_dkiya咬人貓" BibTeX_citation="@misc{Wiki_pwn_Srkunux_dkiya_dkiya咬人貓, title = Srkunux_dkiya_dkiya咬人貓, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Srkunux_dkiya_dkiya咬人貓} }">
    <S id="0">
        <FORM kindOf="original">Niqan kingal kari rudan so snhuris bale, mesa'' menaq ya ani ppiya ka seediq mosa gnburah neepah daha. Neepah nii de mmaku riyung ma, egu riyung brhenging mesa, saadux riyung qpahun, ado truma riyung ka gamil na ka brhenging nii, saadux bale ngalan pusu gamil na, asi maku tmmering paru kana seediq meepah hiya. Ciida, yani pkpiya ka laqi mqedil, moda ssiyo hiya. Ye mita mesa ma mooda hini ka laqi mqedil ka kingal riso, asi angal srkunux ssiyo na ma, asi na qbusi mekan mesa, kiya ka asi na texan ka kmari gamil na brhengin mesa, ye mkpqita ka beyax na peni, ye mesa rseno ku. Mita ka laqi mmqedil ye so skului hari tmapaq baga daha, ye lmngelung mesa ma paru riyung ka beyax na mesa. Ciida keeman se, so bale maanu mbeeba, mkerak ma mnaarux ka deqras na riso mesa, sddaling ahing na bubu na ma tsrusoq ka doriq na duri mesa. '' Kika kari nii de, so prrengo riso mesa, lmngelung ani mmaanu de iya scuqi mbbeyax ka lnlungan, bleyaq lmngelung ka ooda, bleqi smluhe ka oda namu so mdakil namu bobo dheran mesa. . �</FORM>
        <FORM kindOf="standard">Niqan kingal kari rodan so snhoris bale, mesa'' menaq ya ani ppiya ka seediq mosa gnborah neepah daha. Neepah nii de mmako riyong ma, ego riyong brhenging mesa, saadox riyong qpahon, ado troma riyong ka gamil na ka brhenging nii, saadox bale ngalan poso gamil na, asi mako tmmering paro kana seediq meepah hiya. Ciida, yani pkpiya ka laqi mqedil, moda ssiyo hiya. Ye mita mesa ma mooda hini ka laqi mqedil ka kingal riso, asi angal srkonox ssiyo na ma, asi na qbosi mekan mesa, kiya ka asi na texan ka kmari gamil na brhengin mesa, ye mkpqita ka beyax na peni, ye mesa rseno ko. Mita ka laqi mmqedil ye so skoloi hari tmapaq baga daha, ye lmngelong mesa ma paro riyong ka beyax na mesa. Ciida keeman se, so bale maano mbeeba, mkerak ma mnaarox ka deqras na riso mesa, sddaling ahing na bobo na ma tsrosoq ka doriq na dori mesa. '' Kika kari nii de, so prrengo riso mesa, lmngelong ani mmaano de iya scoqi mbbeyax ka lnlongan, bleyaq lmngelong ka ooda, bleqi smlohe ka oda namo so mdakil namo bobo dheran mesa. . �</FORM>
    </S>
</TEXT>