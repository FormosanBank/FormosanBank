<TEXT id="Wiki_Seediq_Srkunux_dkiya_dkiya咬人貓" xml:lang="pwn" source="" copyright="" citation="" BibTeX_citation="">
    <S id="0">
        <FORM>Niqan kingal kari rudan so snhuris bale, mesa'' menaq ya ani ppiya ka seediq mosa gnburah neepah daha. Neepah nii de mmaku riyung ma, egu riyung brhenging mesa, saadux riyung qpahun, ado truma riyung ka gamil na ka brhenging nii, saadux bale ngalan pusu gamil na, asi maku tmmering paru kana seediq meepah hiya. Ciida, yani pkpiya ka laqi mqedil, moda ssiyo hiya. Ye mita mesa ma mooda hini ka laqi mqedil ka kingal riso, asi angal srkunux ssiyo na ma, asi na qbusi mekan mesa, kiya ka asi na texan ka kmari gamil na brhengin mesa, ye mkpqita ka beyax na peni, ye mesa rseno ku. Mita ka laqi mmqedil ye so skului hari tmapaq baga daha, ye lmngelung mesa ma paru riyung ka beyax na mesa. Ciida keeman se, so bale maanu mbeeba, mkerak ma mnaarux ka deqras na riso mesa, sddaling ahing na bubu na ma tsrusoq ka doriq na duri mesa. '' Kika kari nii de, so prrengo riso mesa, lmngelung ani mmaanu de iya scuqi mbbeyax ka lnlungan, bleyaq lmngelung ka ooda, bleqi smluhe ka oda namu so mdakil namu bobo dheran mesa. : . . .</FORM>
    </S>
</TEXT>
