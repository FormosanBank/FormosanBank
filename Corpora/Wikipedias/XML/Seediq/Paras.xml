<?xml version="1.0" ?>
<TEXT id="Wiki_Seediq_Paras" xml:lang="pwn" source="Paiwan Wikipedia, article: Paras" copyright="CC BY-SA" citation="Paras. (2024, November 18). In Wikipedia [Paiwan]. https://pwn.wikipedia.org/wiki/Paras" BibTeX_citation="@misc{Wiki_pwn_Paras, title = Paras, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Paras} }">
    <S id="0">
        <FORM> Paras Hei na paras nii ge, mtumun biciq, dehuk so idsa 7 8 maha ka hei na dhenu. Mhei texan bubu na ge, egu riyung hei na, lmuun su hei na, seedan rehak ka beyuk bhege na. Snqitan daha cida qhuni na de, ini beyo smtasil ka qhuni na, sqitan su dungan ge, kndudul smtasil ka qhuni na dungal, kika lmuun daha ka hei na paras ma saan daha smino qsiya ka rutiq na. Mpmepang hari qlmuqun ka hei na paras nii, kika saan daha smino qsiya ka rutiq na ma, hngedun daha ribo ma stmuuan, hmaguc ciida ge, asi naq ktnaun cuuxun taku dehuk trehak ka hei na, kiya ka mhada dhenu. Pnrayan na paras we, ini hari pmepang ka uuqun dhenu, netun tleetu hei na paras de, pusaun daha rusuq qmamas smeku. Qnmasan na paras ge, malu tsyusun, hngedun begu, pskulu musu qcurux ma gmaxun qnmasan sreeru uuqun dnii. .</FORM>
    </S>
</TEXT>
