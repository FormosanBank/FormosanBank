<?xml version="1.0" ?>
<TEXT id="Wiki_Seediq_Lubuy-tabuk" xml:lang="trv" source="Seediq Wikipedia, article: Lubuy-tabuk" copyright="CC BY-SA" citation="Lubuy-tabuk. (2025, May 05). In Wikipedia [Seediq]. https://trv.wikipedia.org/wiki/Lubuy-tabuk" BibTeX_citation="@misc{Wiki_trv_Lubuy-tabuk, title = Lubuy-tabuk, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Lubuy-tabuk} }">
    <S id="0">
        <FORM kindOf="original">== Lubuy-tabuk == Cbeyo, musa lmiqu ka rseno Seediq, mangal lubuy-tabuk, dsdesun daha musa lmiqu. kiya si maha maangal camac mesa. Niqan dungan, ssaan daha mbahang uyas sisil, pnsepi, qmita puniq tahuc, pbleyaq hei..., nii kana gaya ka musa lmiqu. Lubuy-tabuk nii ge, dsdesun daha, meniq snbeyax, pkmalu ndaan. Ki nii ka gaya ta ita Seediq musa lmiqu. Ini kmhemuc smipaq pnhuqil ccamac. Kesun lubuy-tabuk nii, snkraya na rseno Seediq ba bale kiya. Snais qraqin miric, rqenux ma so pada. Psaan toma na ka pnkraman nngalan na ngungu boyak, daha ka geluq tikung; mntena ba walu qtaan, biciq ma qalux. Asi naq mquri hreyan hido ka rudu ngalan ka geluq rudu kiya. Dnngeyan daha ka psaun lubuy-tabuk hiya. Ngalan daha paru ka mangal boyak nii. Kana so ddaun, spooda gaya, qulung psdara babuy. Dungus na nii, pldaxan na kndesan, ptbale, ma pggaalu, pssruwa meniq bobo dheran nii. Kiya ka psltulun ta ka gaya Seediq nii.</FORM>
        <FORM kindOf="standard">== Loboy-tabok == Cbeyo, mosa lmiqo ka rseno Seediq, mangal loboy-tabok, dsdeson daha mosa lmiqo. kiya si maha maangal camac mesa. Niqan dongan, ssaan daha mbahang oyas sisil, pnsepi, qmita poniq tahoc, pbleyaq hei..., nii kana gaya ka mosa lmiqo. Loboy-tabok nii ge, dsdeson daha, meniq snbeyax, pkmalo ndaan. Ki nii ka gaya ta ita Seediq mosa lmiqo. Ini kmhemoc smipaq pnhoqil ccamac. Keson loboy-tabok nii, snkraya na rseno Seediq ba bale kiya. Snais qraqin miric, rqenox ma so pada. Psaan toma na ka pnkraman nngalan na ngongo boyak, daha ka geloq tikong; mntena ba walo qtaan, biciq ma qalox. Asi naq mqori hreyan hido ka rodo ngalan ka geloq rodo kiya. Dnngeyan daha ka psaon loboy-tabok hiya. Ngalan daha paro ka mangal boyak nii. Kana so ddaon, spooda gaya, qolong psdara baboy. Dongos na nii, pldaxan na kndesan, ptbale, ma pggaalo, pssrowa meniq bobo dheran nii. Kiya ka psltolon ta ka gaya Seediq nii.</FORM>
    </S>
</TEXT>