<?xml version="1.0" ?>
<TEXT id="Wiki_Seediq_Qmlahang_ini_pktakur_mniq_sapah" xml:lang="pwn" source="Paiwan Wikipedia, article: Qmlahang_ini_pktakur_mniq_sapah" copyright="CC BY-SA" citation="Qmlahang_ini_pktakur_mniq_sapah. (2024, December 07). In Wikipedia [Paiwan]. https://pwn.wikipedia.org/wiki/Qmlahang_ini_pktakur_mniq_sapah" BibTeX_citation="@misc{Wiki_pwn_Qmlahang_ini_pktakur_mniq_sapah, title = Qmlahang_ini_pktakur_mniq_sapah, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Qmlahang_ini_pktakur_mniq_sapah} }">
    <S id="0">
        <FORM kindOf="original">= Qmlahang ini pktakur mniq sapah = Kcka rdrudan hmrinas mturu kmxalan kngkawas pa, mturu hiyi hay, kiya u niqan taxa ka mniq cka kingal kngkawas daw mntakur, babaw mntakur da u, wada bay so ini mnduwa ka hiyi mnarux, wada mqnaqah ka kndusan, luhay bay sntama ka kndusan mi dndulan micu mtakur ka qcahur. Alaw wada so mowic mtabuy ka biyax hiyi ( biyax qqita doriq, biyax qqbahang, biyax hiyi, tqlahang so uxay ptburuq), ini so mnduwa ka mkksa, so mnenangi mtakur, luhay bay qtan nniqan mtakur, kcka sapah muda tburuq mangal luqah tukingal na bay pa tnqiyan, tudha da u cka dxral sapah, tuturu da hay kiya ka nniqan trman, knpriyux bay ka karac mi mskuy cida hay, mskuy ka bawa mi qaqay, kiya ka tbrqan balay. Ⅰ. Anjeyng lnglingay nniqan sapah 1. Nniqan trman pa malun cpilan qmlahang sdhriq, spdngu ka dxral sqlahang sdhriq tburuq; malun posa ddiyun bawa ka nniqan trman bawa mi tlngan san nganguc. 2. Ini dayi mutu lnglamu qqiya ka dxral, so mthdiq ksanan ka elu; ltudan deyngki mi wasil deyngki u asi ka tdhun pniq, so ini owda ptdiyal qaqay mtakur. 3. Elu ddan pa asi ka niqan mspac kmxalan cm dhuq mngari kmxalan cm (80-90cm) qnlbangan. 4.Iya smpusal knpriyux mhdil nniqan qqiya sapah, so uxay alaw ini kla nniqan lnglingat sapah muda tsbuc mangal luqah mi skrbuc mtakur. 5.Umau wakac so mndungus tlngan, iya bay so sqcuqi ruma mi so sqcuqi baraw balay uxay daw sqcuqi mhnux bay ka wakac tlngan, kiya mi asi bay ka niqan ddiyun bawa. 6.So knbaka ka rdax pnrdaxan , so trura bay qtan ka rrawah camaw, pniqi posa ka camaw hhiru kman. 7. Pniqi posa qnawal ka siyaw tqiyan mi kacideynto, so ddiyun hmiru qtan meysa pkudus mi snturung mtbiyax cida. ǁ. Mnduwa bay muda undo 1.Mlu muda, kana hiyi urac tumal undo, mray so quri mkksa, thuway tmalang, tmapaq qsiya, mriq ddeyngsya. 2. Asi balay ka hmrisa mnturu muda undo ka kingal iyax diyax sngayan, mntxal hay asi ka hmrinas mtutul pungkang. 3.Tqlahang pkmuxul hiyi, so uxay ptkray pungu qaqay, uka biyax, malu muda undo knkal urac mi hiyi. 4. Kcka kungreyng undo pa asi ka niqan kungreyng biyax urac hiyi mi tqlahang so uxay ptburuq.</FORM>
        <FORM kindOf="standard">= Qmlahang ini pktakor mniq sapah = Kcka rdrodan hmrinas mtoro kmxalan kngkawas pa, mtoro hiyi hay, kiya o niqan taxa ka mniq cka kingal kngkawas daw mntakor, babaw mntakor da o, wada bay so ini mndowa ka hiyi mnarox, wada mqnaqah ka kndosan, lohay bay sntama ka kndosan mi dndolan mico mtakor ka qcahor. Alaw wada so mowic mtaboy ka biyax hiyi ( biyax qqita doriq, biyax qqbahang, biyax hiyi, tqlahang so oxay ptboroq), ini so mndowa ka mkksa, so mnenangi mtakor, lohay bay qtan nniqan mtakor, kcka sapah moda tboroq mangal loqah tokingal na bay pa tnqiyan, todha da o cka dxral sapah, totoro da hay kiya ka nniqan trman, knpriyox bay ka karac mi mskoy cida hay, mskoy ka bawa mi qaqay, kiya ka tbrqan balay. Ⅰ. Anjeyng lnglingay nniqan sapah 1. Nniqan trman pa malon cpilan qmlahang sdhriq, spdngo ka dxral sqlahang sdhriq tboroq; malon posa ddiyon bawa ka nniqan trman bawa mi tlngan san ngangoc. 2. Ini dayi moto lnglamo qqiya ka dxral, so mthdiq ksanan ka elo; ltodan deyngki mi wasil deyngki o asi ka tdhon pniq, so ini owda ptdiyal qaqay mtakor. 3. Elo ddan pa asi ka niqan mspac kmxalan cm dhoq mngari kmxalan cm (80-90cm) qnlbangan. 4.Iya smposal knpriyox mhdil nniqan qqiya sapah, so oxay alaw ini kla nniqan lnglingat sapah moda tsboc mangal loqah mi skrboc mtakor. 5.Umao wakac so mndongos tlngan, iya bay so sqcoqi roma mi so sqcoqi baraw balay oxay daw sqcoqi mhnox bay ka wakac tlngan, kiya mi asi bay ka niqan ddiyon bawa. 6.So knbaka ka rdax pnrdaxan , so trora bay qtan ka rrawah camaw, pniqi posa ka camaw hhiro kman. 7. Pniqi posa qnawal ka siyaw tqiyan mi kacideynto, so ddiyon hmiro qtan meysa pkodos mi sntorong mtbiyax cida. ǁ. Mndowa bay moda ondo 1.Mlo moda, kana hiyi orac tomal ondo, mray so qori mkksa, thoway tmalang, tmapaq qsiya, mriq ddeyngsya. 2. Asi balay ka hmrisa mntoro moda ondo ka kingal iyax diyax sngayan, mntxal hay asi ka hmrinas mtotol pongkang. 3.Tqlahang pkmoxol hiyi, so oxay ptkray pongo qaqay, oka biyax, malo moda ondo knkal orac mi hiyi. 4. Kcka kongreyng ondo pa asi ka niqan kongreyng biyax orac hiyi mi tqlahang so oxay ptboroq.</FORM>
    </S>
</TEXT>