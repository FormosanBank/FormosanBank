<?xml version="1.0" ?>
<TEXT id="Wiki_Seediq_Bnhangan_kndah_kari_Sediq_Puyuma_-_kndadax_pntingan_btunux_mi_kndadax_pntingan_dima_" xml:lang="trv" source="Seediq Wikipedia, article: Bnhangan_kndah_kari_Sediq_Puyuma_-_kndadax_pntingan_btunux_mi_kndadax_pntingan_dima_" copyright="CC BY-SA" citation="Bnhangan_kndah_kari_Sediq_Puyuma_-_kndadax_pntingan_btunux_mi_kndadax_pntingan_dima_. (2025, May 05). In Wikipedia [Seediq]. https://trv.wikipedia.org/wiki/Bnhangan_kndah_kari_Sediq_Puyuma_-_kndadax_pntingan_btunux_mi_kndadax_pntingan_dima_" BibTeX_citation="@misc{Wiki_trv_Bnhangan_kndah_kari_Sediq_Puyuma_-_kndadax_pntingan_btunux_mi_kndadax_pntingan_dima_, title = Bnhangan_kndah_kari_Sediq_Puyuma_-_kndadax_pntingan_btunux_mi_kndadax_pntingan_dima_, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Bnhangan_kndah_kari_Sediq_Puyuma_-_kndadax_pntingan_btunux_mi_kndadax_pntingan_dima_} }">
    <S id="0">
        <FORM kindOf="original">= Bnhangan kndax kari Sediq puyuma- &quot; kndadax pntingan btunux&quot; mi &quot; kndadax pntingan dima &quot; = Rmngaw ka sediq Puyuma rrudan dha, ida dha psnank kndadah &quot; pntingan btunux &quot; mi &quot; pntingan ddima. &quot; Enkari &quot; pntingan btunux &quot;, rdrudan sediq Puyuma snhiyun dha sa mntuting kndadax mccka na paru btunux. cbiyaw balay pa, ida mniq siyaw Umi TeyTong mi Cpen saya, niqan kingal paru dtasing. Niqan kingal diyax, mccka ka paru btasing kndadah hiya miyah ka kingal laqi qridil, dowriq na u mniq pungu qaqay, babaw na, bukuy daping qaqay na mlabu paru, kla balay chdidan da, ini qbciyaq dow, mtuting kingal laqi qridil da. Uwa nii paru cida dow, pklu kndadah hiya qduriq ka risaw, dha nii u mskuhun mi msturun da, kiya hiti dow llrutuc lutuc sediq Puyuma ka dhiya. Pnrngawan kari &quot;pntingan kndadax ddima&quot; lutuc rrusdan sediq Puyuma u kndadah ddima. Encbiyax balay way mniq Taytong Taymari-siyan Meyhe-cun saya, pcriyu kingal kndadah baraw ka qridil, narac bawa na u dmuuy btunux, iring bawa na u dmuuy ddima. Kndadah baraw qridil nii u qdanan na dxral ka btunux iring bawa na, mccka ka btasing dow kndadah hiya miyah kakingal sediq, kiya babaw niya lutuc Amis. Qridil nii u ngalun na dungan ka dima narac bawa na sphiyi na dxral, enbbac ka klaw dima criyu kingal qridil dngan, trahuc na kuraw u mhuru kingal snaw uri da. Kiya snaw ni mi qridil nii u kiya lutuc sediq Puyuma. / 編輯手: Robaw Saku 陳淑微</FORM>
        <FORM kindOf="standard">= Bnhangan kndax kari Sediq poyoma- &quot; kndadax pntingan btonox&quot; mi &quot; kndadax pntingan dima &quot; = Rmngaw ka sediq Poyoma rrodan dha, ida dha psnank kndadah &quot; pntingan btonox &quot; mi &quot; pntingan ddima. &quot; Enkari &quot; pntingan btonox &quot;, rdrodan sediq Poyoma snhiyon dha sa mntoting kndadax mccka na paro btonox. cbiyaw balay pa, ida mniq siyaw Umi TeyTong mi Cpen saya, niqan kingal paro dtasing. Niqan kingal diyax, mccka ka paro btasing kndadah hiya miyah ka kingal laqi qridil, dowriq na o mniq pongo qaqay, babaw na, bokoy daping qaqay na mlabo paro, kla balay chdidan da, ini qbciyaq dow, mtoting kingal laqi qridil da. Uwa nii paro cida dow, pklo kndadah hiya qdoriq ka risaw, dha nii o mskohon mi mstoron da, kiya hiti dow llrotoc lotoc sediq Poyoma ka dhiya. Pnrngawan kari &quot;pntingan kndadax ddima&quot; lotoc rrosdan sediq Poyoma o kndadah ddima. Encbiyax balay way mniq Taytong Taymari-siyan Meyhe-con saya, pcriyo kingal kndadah baraw ka qridil, narac bawa na o dmooy btonox, iring bawa na o dmooy ddima. Kndadah baraw qridil nii o qdanan na dxral ka btonox iring bawa na, mccka ka btasing dow kndadah hiya miyah kakingal sediq, kiya babaw niya lotoc Amis. Qridil nii o ngalon na dongan ka dima narac bawa na sphiyi na dxral, enbbac ka klaw dima criyo kingal qridil dngan, trahoc na koraw o mhoro kingal snaw ori da. Kiya snaw ni mi qridil nii o kiya lotoc sediq Poyoma. / 編輯手: Robaw Sako 陳淑微</FORM>
    </S>
</TEXT>