<?xml version="1.0" ?>
<TEXT id="Wiki_Seediq_Tminun" xml:lang="pwn" source="Paiwan Wikipedia, article: Tminun" copyright="CC BY-SA" citation="Tminun. (2024, December 07). In Wikipedia [Paiwan]. https://pwn.wikipedia.org/wiki/Tminun" BibTeX_citation="@misc{Wiki_pwn_Tminun, title = Tminun, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Tminun} }">
    <S id="0">
        <FORM kindOf="original">Kska klgan seejiq tnpusu Taiwan o niqan kana ka tminun, pgkla klgan kndsan alang dha kana ka tninun dha. Ska tnlhayan alang Truku o qnqaya cinun ni knkla o mggaluk kari rudan ka tninun dha.Tminun ksun ka kari Truku o pusu bi qpahun kykuyuh, qnqaya cinun o ubung ksun. Mecinun ta o paah smkri, qmnuqih, dmgiya, dmaus, dmgsay. Nhdu do o prajing tminun da. Ska tminun o asi ka muda drumut ni knkla lnlungan, ki ka suyang bi kana ka lnamu dowriq ayus tninun su, ngalan qabang hilaw ni hnaluy qrung hiyi. Pusu balay o pgkla drumut kykuyuh ni elug bubu, duri o pgkla knsuyang hangan kikuyuh. Tnlhayan tminun ksun Truku o niqan kari rudan, mkla balay tminun o mkla tminun pnniri, kika tduwa muda mnkala hakaw utux musa tuxan rudan. Laqi kuyuh o asi ka mkla tminun kika tduwa musa sjiqun, tminun kana jiyun sapah payi niya ni lqlaqi niya. Lala tninun o mblaiq, mkla tminun ka kikuyuh o tduwa lmquh sapah, mkla tminun o kika tduwa btasan dqras. Mkla tminun o kika balay bi kuyuh ksun, tninun na o pqduriq utux ruciq, mangal smbliqan snlhayan rudan. Kika bhragun kana qpahun kykuyuh Truku.</FORM>
        <FORM kindOf="standard">Kska klgan seejiq tnposo Taiwan o niqan kana ka tminon, pgkla klgan kndsan alang dha kana ka tninon dha. Ska tnlhayan alang Troko o qnqaya cinon ni knkla o mggalok kari rodan ka tninon dha.Tminon kson ka kari Troko o poso bi qpahon kykoyoh, qnqaya cinon o obong kson. Mecinon ta o paah smkri, qmnoqih, dmgiya, dmaos, dmgsay. Nhdo do o prajing tminon da. Ska tminon o asi ka moda dromot ni knkla lnlongan, ki ka soyang bi kana ka lnamo dowriq ayos tninon so, ngalan qabang hilaw ni hnaloy qrong hiyi. Poso balay o pgkla dromot kykoyoh ni elog bobo, dori o pgkla knsoyang hangan kikoyoh. Tnlhayan tminon kson Troko o niqan kari rodan, mkla balay tminon o mkla tminon pnniri, kika tdowa moda mnkala hakaw otox mosa toxan rodan. Laqi koyoh o asi ka mkla tminon kika tdowa mosa sjiqon, tminon kana jiyon sapah payi niya ni lqlaqi niya. Lala tninon o mblaiq, mkla tminon ka kikoyoh o tdowa lmqoh sapah, mkla tminon o kika tdowa btasan dqras. Mkla tminon o kika balay bi koyoh kson, tninon na o pqdoriq otox rociq, mangal smbliqan snlhayan rodan. Kika bhragon kana qpahon kykoyoh Troko.</FORM>
    </S>
</TEXT>