<?xml version="1.0" ?>
<TEXT id="Wiki_Seediq_Kmaraw_habung" xml:lang="trv" source="Seediq Wikipedia, article: Kmaraw_habung" copyright="CC BY-SA" citation="Kmaraw_habung. (2025, May 05). In Wikipedia [Seediq]. https://trv.wikipedia.org/wiki/Kmaraw_habung" BibTeX_citation="@misc{Wiki_trv_Kmaraw_habung, title = Kmaraw_habung, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Kmaraw_habung} }">
    <S id="0">
        <FORM kindOf="original">== Kari Todac == Kmaraw habung Uka waya kmaraw habung ka Sediq cbiyaw, asi dha rbngi ruma dxral ka bqrus Sediq mi pskryaan btunux ka babaw na, kiya ini dha tbrnahi qmita ka habung, sqnaqah kuxul musa lmnglung enca ka drudan Sediq. Alaw snhiyi ka Sediq Balay, &quot;Ana nanaq wada mhuqil ka bqrus Sediq, ini huqil ka tuxan na mi bhring na. wada mkraaw Hakaw Utux musa mquri talangan nniqan rdrudan dha.&quot; Nasi muda waya smsman smratuc, tmcamac mi mhu ciida ka Sediq, kiya skryaan dha qnaras muway bari tuxan mi bhring dskrudan dha, lbuwan dha wasaw dayac mi spqyaan na beybay sapah dha, kiya rpsan na pimah sinaw uri ka dhiya. Kndadax knxalan Tanah Tunux ciida, spsalu na habung ka alang Sediq, babaw mnuda ptsa waya Tmukan mi snhiyan Kiristu ka dhiya, wada kmdudul mTmukan mi mKiristuan ka waya dha smsung kmaraw habung. Muda smtrung waya smsung muway bari ciida ka Sediq, musa msupu kmaraw habung ka tnsapah dha, psaan dha phpah, sinaw, hiyi qhuni mi uuqun dnii ka brah na, kiya msupu smpu Patas Mrtasaw mi dmurun Tuxan Baraw ka dhiya. Ana nanaq wada mrimax ka ndaan waya muway bari Sediq, balay bay ini dha chngii ka waya mskrudan mi meysa qnlhangan dskrudan dha ana beytaq knuwan. Kari Tgdaya Kmaro habung Yami Seediq uka miyan gaya kmaro habung ka cbeyo. Bobo na, smneeru miyan gaya Tanah Tunux daha ka Plmukan, mosa miyan kmaro habung. Madis miyan ppuqun so ka rodux, qcurux, hei qhuni, sino, tmaku ma phepah mosa miyan habung. Ani si, pllayun daha pqdiyan ka rudan wada mgedang han, kiya ka, kingal tnsapah msuupu dmurun ma msuupu mekan nadis daha.</FORM>
        <FORM kindOf="standard">== Kari Todac == Kmaraw habong Uka waya kmaraw habong ka Sediq cbiyaw, asi dha rbngi roma dxral ka bqros Sediq mi pskryaan btonox ka babaw na, kiya ini dha tbrnahi qmita ka habong, sqnaqah koxol mosa lmnglong enca ka drodan Sediq. Alaw snhiyi ka Sediq Balay, &quot;Ana nanaq wada mhoqil ka bqros Sediq, ini hoqil ka toxan na mi bhring na. wada mkraaw Hakaw Utox mosa mqori talangan nniqan rdrodan dha.&quot; Nasi moda waya smsman smratoc, tmcamac mi mho ciida ka Sediq, kiya skryaan dha qnaras moway bari toxan mi bhring dskrodan dha, lbowan dha wasaw dayac mi spqyaan na beybay sapah dha, kiya rpsan na pimah sinaw ori ka dhiya. Kndadax knxalan Tanah Tonox ciida, spsalo na habong ka alang Sediq, babaw mnoda ptsa waya Tmokan mi snhiyan Kiristo ka dhiya, wada kmdodol mTmokan mi mKiristoan ka waya dha smsong kmaraw habong. Moda smtrong waya smsong moway bari ciida ka Sediq, mosa msopo kmaraw habong ka tnsapah dha, psaan dha phpah, sinaw, hiyi qhoni mi ooqon dnii ka brah na, kiya msopo smpo Patas Mrtasaw mi dmoron Toxan Baraw ka dhiya. Ana nanaq wada mrimax ka ndaan waya moway bari Sediq, balay bay ini dha chngii ka waya mskrodan mi meysa qnlhangan dskrodan dha ana beytaq knowan. Kari Tgdaya Kmaro habong Yami Seediq oka miyan gaya kmaro habong ka cbeyo. Bobo na, smneero miyan gaya Tanah Tonox daha ka Plmokan, mosa miyan kmaro habong. Madis miyan ppoqon so ka rodox, qcorox, hei qhoni, sino, tmako ma phepah mosa miyan habong. Ani si, pllayon daha pqdiyan ka rodan wada mgedang han, kiya ka, kingal tnsapah msoopo dmoron ma msoopo mekan nadis daha.</FORM>
    </S>
</TEXT>