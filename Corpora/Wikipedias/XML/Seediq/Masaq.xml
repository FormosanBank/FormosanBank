<?xml version="1.0" ?>
<TEXT id="Wiki_Seediq_Masaq" xml:lang="trv" source="Seediq Wikipedia, article: Masaq" copyright="CC BY-SA" citation="Masaq. (2025, May 05). In Wikipedia [Seediq]. https://trv.wikipedia.org/wiki/Masaq" BibTeX_citation="@misc{Wiki_trv_Masaq, title = Masaq, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Masaq} }">
    <S id="0">
        <FORM kindOf="original">= Baciq/ Masaq/ Baciq = Uka ba llixan strima ka baciq nii cbeyo. Hndure saya nii de, knmalu ba ngalan pgdheriq strima daha ka spahu. Ini pkuuman pqnaqah hei seediq ma, splhelih nanaq ka hei na duri. Ini pknarux seediq, ini psrutiq nniqul kndkilan duri. Mknedux ka hei na, mgsama mpriyux mdheriq mgqhuni ka rako na da mhada; mgkerung rehaq na meniq ptbaciq peni. Ali ngungalan lmuwan ciida, lixan ka buuc ma ngalan ka hei. Rtretan pgtumun malu sskuwan. Strima de gmaxan tikuh qsiya rnteruc de, meyah ka buwa na ka baciq. Ni ka strima hei ma, snuunux, ma spahu lukus kini. Mgqalux mnhada ka buuc hei na nii, kuxul ba rngayan lqlaqi duri. Ma slmeyan plpingan pcequr ssrigan nduyung duri peni. Qhuni baciq, qtaan mntena hari daha ka qhuni na doriq huling. Ani si uka hari ppyahan hbangan, ma mllamu ba ka knbgrahan ssino, strima ka huduri di duri. Kii ini hari qtai hnreyan na ka alang ma knbgurah qnpahan duri di. Ma kana laqi mbarah hndure duri, ini kela mesa so kenu ka strima qhuni baciq ma ppyahan na nii duri di peni.</FORM>
        <FORM kindOf="standard">= Baciq/ Masaq/ Baciq = Uka ba llixan strima ka baciq nii cbeyo. Hndore saya nii de, knmalo ba ngalan pgdheriq strima daha ka spaho. Ini pkooman pqnaqah hei seediq ma, splhelih nanaq ka hei na dori. Ini pknarox seediq, ini psrotiq nniqol kndkilan dori. Mknedox ka hei na, mgsama mpriyox mdheriq mgqhoni ka rako na da mhada; mgkerong rehaq na meniq ptbaciq peni. Ali ngongalan lmowan ciida, lixan ka booc ma ngalan ka hei. Rtretan pgtomon malo sskowan. Strima de gmaxan tikoh qsiya rnteroc de, meyah ka bowa na ka baciq. Ni ka strima hei ma, snoonox, ma spaho lokos kini. Mgqalox mnhada ka booc hei na nii, koxol ba rngayan lqlaqi dori. Ma slmeyan plpingan pceqor ssrigan ndoyong dori peni. Qhoni baciq, qtaan mntena hari daha ka qhoni na doriq holing. Ani si oka hari ppyahan hbangan, ma mllamo ba ka knbgrahan ssino, strima ka hodori di dori. Kii ini hari qtai hnreyan na ka alang ma knbgorah qnpahan dori di. Ma kana laqi mbarah hndore dori, ini kela mesa so keno ka strima qhoni baciq ma ppyahan na nii dori di peni.</FORM>
    </S>
</TEXT>