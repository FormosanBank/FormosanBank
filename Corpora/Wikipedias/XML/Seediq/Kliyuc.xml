<?xml version="1.0" ?>
<TEXT id="Wiki_Seediq_Kliyuc" xml:lang="trv" source="Seediq Wikipedia, article: Kliyuc" copyright="CC BY-SA" citation="Kliyuc. (2025, May 05). In Wikipedia [Seediq]. https://trv.wikipedia.org/wiki/Kliyuc" BibTeX_citation="@misc{Wiki_trv_Kliyuc, title = Kliyuc, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Kliyuc} }">
    <S id="0">
        <FORM kindOf="original">= Tdiyuc/ Kliyuc/ Kliyuc = Qhuni kliyuc nii ga bsiyaq knudus niya hngkawas, niqan bi ririh na ka kana hnyigan na. Kana ka wasaw na, hiyi qhuni, qhuni ni siida na, ida tdwaun smalu uqun tnbugan, uqun sejiqun, smalu sinaw, tnunan rawa, sluun klabuy ni lnlamu na qyqaya. Hiyi qhuni kliyuc nii ga mquru hari hnyigan na, uxay ka sdhriq qtaan. Nasi ini khada na o mpajiq ka hiyi na, mdudul mdakil ni maa embhgay, embanah, bukuy mhada do maa mgkliyuc banah, mgkliyuc mqalux da, mbasi ni ssibus uqun. Kliyuc nii ga niqan bi ririh na uqun, skbiyax hiyi, kkray buuc bqlic, kmpriyux smudal ni bgurah hiyi…dnii ka knmalu niya. Slaqi siida, ida kliyuc nii ka shiya bi uqun hiyi qhuni. Smalu nanaq susuq psaun hiyi klyuc, &quot;suq! suq&quot; ksun tmikan spihan ka biyuq hiyi kliyuc. Hici do wana sabak ka smngari ruwan susuq da, ida uqun uri. Hiyi kliyuc ga ida kingal nanaq sknxan, kiya ni niqan ka seejiq smwayay mhuma ni lmuun dha, sbarig dha ni ssalu dha kingal nanaq uuqun duri.</FORM>
        <FORM kindOf="standard">= Tdiyoc/ Kliyoc/ Kliyoc = Qhoni kliyoc nii ga bsiyaq knodos niya hngkawas, niqan bi ririh na ka kana hnyigan na. Kana ka wasaw na, hiyi qhoni, qhoni ni siida na, ida tdwaon smalo oqon tnbogan, oqon sejiqon, smalo sinaw, tnonan rawa, sloon klaboy ni lnlamo na qyqaya. Hiyi qhoni kliyoc nii ga mqoro hari hnyigan na, oxay ka sdhriq qtaan. Nasi ini khada na o mpajiq ka hiyi na, mdodol mdakil ni maa embhgay, embanah, bokoy mhada do maa mgkliyoc banah, mgkliyoc mqalox da, mbasi ni ssibos oqon. Kliyoc nii ga niqan bi ririh na oqon, skbiyax hiyi, kkray booc bqlic, kmpriyox smodal ni bgorah hiyi…dnii ka knmalo niya. Slaqi siida, ida kliyoc nii ka shiya bi oqon hiyi qhoni. Smalo nanaq sosoq psaon hiyi klyoc, &quot;soq! soq&quot; kson tmikan spihan ka biyoq hiyi kliyoc. Hici do wana sabak ka smngari rowan sosoq da, ida oqon ori. Hiyi kliyoc ga ida kingal nanaq sknxan, kiya ni niqan ka seejiq smwayay mhoma ni lmoon dha, sbarig dha ni ssalo dha kingal nanaq ooqon dori.</FORM>
    </S>
</TEXT>