<?xml version="1.0" ?>
<TEXT id="Wiki_Seediq_Uruy桑寄生" xml:lang="pwn" source="Paiwan Wikipedia, article: Uruy桑寄生" copyright="CC BY-SA" citation="Uruy桑寄生. (2024, December 07). In Wikipedia [Paiwan]. https://pwn.wikipedia.org/wiki/Uruy桑寄生" BibTeX_citation="@misc{Wiki_pwn_Uruy桑寄生, title = Uruy桑寄生, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Uruy桑寄生} }">
    <S id="0">
        <FORM kindOf="original">= Uruy = Uruy ge, tndheran meeniq dheran meebun truma. Qhuni lleebu msderux, egu hnreyan ccida, lqeling ma puto ka cida na peni. Mbhege madis mgqalux tikuh ka qhuni na rabu. Bukuy na waso ge, so ba snugrangan madis tikuh mbqbulic rako peni. Saadux mgbalung, ma ini kdayang qtaan, mntena so ka pncyukan balung mtumun ka hnyegan na, ma so qumi mcciyuk, ma niqal so mgdoriq eyux qnddoriq qtaan ka hnyegan na duri. Misan ka mphepah, tqgilaq mbhege betaq mgceyas, tnpupu ka kndkilan na. Dehuk mkkawas da mgbalung ttaan ka hei na kiya. Mhada ba de mgmudu soba kmraki qtaan ka knttanah na denu kii di. Mpmepang madis tikuh ssibus puqun ka hei na nii. Kuxul ba pskanun lqlaqi, so ka eekan hlama pskanun peni. Pseengal lqlaqi spggeluq kkui, kana so ka mpskiya, ma ga mkkesa, mkkaro duri, ngngalan lqlaqi. Msdurik nanaq ka dheya duri mppqapah tunux ma snuunux, hei daha ma lklukus daha duri. Kiya ka wada pnqapah di ge, irih so wada ini baka da! Kela naq so nii pslhayan psriko hei tthiqan na ka lqlaqi peni.)</FORM>
        <FORM kindOf="standard">= Uroy = Uroy ge, tndheran meeniq dheran meebon troma. Qhoni lleebo msderox, ego hnreyan ccida, lqeling ma poto ka cida na peni. Mbhege madis mgqalox tikoh ka qhoni na rabo. Bokoy na waso ge, so ba snograngan madis tikoh mbqbolic rako peni. Saadox mgbalong, ma ini kdayang qtaan, mntena so ka pncyokan balong mtomon ka hnyegan na, ma so qomi mcciyok, ma niqal so mgdoriq eyox qnddoriq qtaan ka hnyegan na dori. Misan ka mphepah, tqgilaq mbhege betaq mgceyas, tnpopo ka kndkilan na. Dehok mkkawas da mgbalong ttaan ka hei na kiya. Mhada ba de mgmodo soba kmraki qtaan ka knttanah na deno kii di. Mpmepang madis tikoh ssibos poqon ka hei na nii. Koxol ba pskanon lqlaqi, so ka eekan hlama pskanon peni. Pseengal lqlaqi spggeloq kkoi, kana so ka mpskiya, ma ga mkkesa, mkkaro dori, ngngalan lqlaqi. Msdorik nanaq ka dheya dori mppqapah tonox ma snoonox, hei daha ma lklokos daha dori. Kiya ka wada pnqapah di ge, irih so wada ini baka da! Kela naq so nii pslhayan psriko hei tthiqan na ka lqlaqi peni.)</FORM>
    </S>
</TEXT>