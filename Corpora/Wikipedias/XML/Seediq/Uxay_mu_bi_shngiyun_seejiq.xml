<?xml version="1.0" ?>
<TEXT id="Wiki_Seediq_Uxay_mu_bi_shngiyun_seejiq" xml:lang="trv" source="Seediq Wikipedia, article: Uxay_mu_bi_shngiyun_seejiq" copyright="CC BY-SA" citation="Uxay_mu_bi_shngiyun_seejiq. (2025, May 05). In Wikipedia [Seediq]. https://trv.wikipedia.org/wiki/Uxay_mu_bi_shngiyun_seejiq" BibTeX_citation="@misc{Wiki_trv_Uxay_mu_bi_shngiyun_seejiq, title = Uxay_mu_bi_shngiyun_seejiq, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Uxay_mu_bi_shngiyun_seejiq} }">
    <S id="0">
        <FORM kindOf="original">= Uxay mu bi shngiyun seejiq = Uxay mu bi shngiyun seejiq babaw dxgal o kiya ka tama mu rudan, yasa gmalu bi knan ka tama mu rudan, mkla bi ana manu ka Tama mu rudan uri, kiya ni hiya bi ka tgkingal emptgsa knan.Tama mu rudan wada embhgay bi ka snunux niya da, saw bi huda mtasaw qtaan.Tama mu rudan niqan bbaraw bi ubal dowriq na, mtumun ni rmdax qtaan ka quru dowriq na uri, mdrumuc bi qmpah ni musa bbuyu uri,snaw bi balay qtaan ka hiya.Tama mu rudan paru bi hnigan na, ana nanaq wada mspac kmxalan ka knkawas na da o, embiyax bi ka hiyi niya na. Pxal rmngaw knan ka tama mu&quot;smaping siida ka tama su rudan o, mnusa qmada bakudang mspac dha tru o, kiya ni stkray bi hiyi niya bitaq sayang&quot;.Dhuq sayang Tama mu rudan mrbu balay tutuy kdjiyax, mapa towkan ni qmiri pucing hginuk na, musa kksa qnpahan, qmita hnuma na sama,syuqun na qsiya ni balun na ka spriq gaga mhru ssiyaw sama hiya, iyuh bi kmalu kndakil nhuma na sama,tduwa spriyuhun egu hari pila sdanga na mnan, speuyas na mnan laqi. Mnsa ka tama mu rudan&quot;hana nhuma sama nii asi ka saw dmanga laqi rabug qmlahang, kiya ka musa malu ka kndakil dha. Paru da o tduwa brigun ni priyuhun egu pila ni spuyas nami munan, iyuh nami pkla yamu ka kngkla ana manu. kiya do musa nami mqaras balay ka yami rdrudan uri da . &quot;Saw nii gmealu bi tnsapah ka tama mu rudan ,hiya ka pusu nami bi rudan , hiya ka tdhuun nami bi smluhay endaan rrudan sbiyaw uri. Niqan kingal jiyax , mgrbu ku balay tutuy uri, smnegun ku bukuy tama mu rudan musa qnpahan hmaan na masu gaga dgiyaq.dhuq nami tnkuyan masu da o pklu smeriyu ka hidaw uri da, miyah smtrung mnan. Siida asi ku usa kska tkuyan masu ni bbilun mu ka gasil lmiwaq puruc &quot;klax! klax&quot;mhnang.wada asi skaya kana ka puruc kska tnkuyan masu hiya, qrasun mu bi ka kingal jiyax nii. Duri ni musa ku miing pnusa dangaw qowlic Tama mu rudan ,ini qbsiyaq lmawa ku &quot;Tama rudan, Tama rudan gaga tjiyan ka qowric da, iyah nhari &quot;,mqaras ku bi tmaga Tama mu rudan .&quot;wa! tagay balay knparu &quot;mnsa ka Tama mu rudan .Siida tmgsa knan ka Tama mu rudan &quot;Pihu, gaga tblaiq mkan qnpahan ka qowlic nii, rowma sun tnhangan , hiya ka pqdu mkan hnuma seejiq, kiya ka sdangaw ta.Laqi snaw o asi ka mkla pusa dangaw, kiya ka uxay pkuray ka tnsapah ta &quot;, Tama rudan o tgsaan ku na shuya pusa dangaw qqraq qowlic , tgsaan ku na smalu beygi uri , yahan msangay qmpah qnpahan. Saw nii ka Tama mu rudan, tdhuun mu balay, uxay mu bi shngiyun ana bitaq knuwan.</FORM>
        <FORM kindOf="standard">= Uxay mo bi shngiyon seejiq = Uxay mo bi shngiyon seejiq babaw dxgal o kiya ka tama mo rodan, yasa gmalo bi knan ka tama mo rodan, mkla bi ana mano ka Tama mo rodan ori, kiya ni hiya bi ka tgkingal emptgsa knan.Tama mo rodan wada embhgay bi ka snonox niya da, saw bi hoda mtasaw qtaan.Tama mo rodan niqan bbaraw bi obal dowriq na, mtomon ni rmdax qtaan ka qoro dowriq na ori, mdromoc bi qmpah ni mosa bboyo ori,snaw bi balay qtaan ka hiya.Tama mo rodan paro bi hnigan na, ana nanaq wada mspac kmxalan ka knkawas na da o, embiyax bi ka hiyi niya na. Pxal rmngaw knan ka tama mo&quot;smaping siida ka tama so rodan o, mnosa qmada bakodang mspac dha tro o, kiya ni stkray bi hiyi niya bitaq sayang&quot;.Dhoq sayang Tama mo rodan mrbo balay totoy kdjiyax, mapa towkan ni qmiri pocing hginok na, mosa kksa qnpahan, qmita hnoma na sama,syoqon na qsiya ni balon na ka spriq gaga mhro ssiyaw sama hiya, iyoh bi kmalo kndakil nhoma na sama,tdowa spriyohon ego hari pila sdanga na mnan, speoyas na mnan laqi. Mnsa ka tama mo rodan&quot;hana nhoma sama nii asi ka saw dmanga laqi rabog qmlahang, kiya ka mosa malo ka kndakil dha. Paro da o tdowa brigon ni priyohon ego pila ni spoyas nami monan, iyoh nami pkla yamo ka kngkla ana mano. kiya do mosa nami mqaras balay ka yami rdrodan ori da . &quot;Saw nii gmealo bi tnsapah ka tama mo rodan ,hiya ka poso nami bi rodan , hiya ka tdhoon nami bi smlohay endaan rrodan sbiyaw ori. Niqan kingal jiyax , mgrbo ko balay totoy ori, smnegon ko bokoy tama mo rodan mosa qnpahan hmaan na maso gaga dgiyaq.dhoq nami tnkoyan maso da o pklo smeriyo ka hidaw ori da, miyah smtrong mnan. Siida asi ko osa kska tkoyan maso ni bbilon mo ka gasil lmiwaq poroc &quot;klax! klax&quot;mhnang.wada asi skaya kana ka poroc kska tnkoyan maso hiya, qrason mo bi ka kingal jiyax nii. Dori ni mosa ko miing pnosa dangaw qowlic Tama mo rodan ,ini qbsiyaq lmawa ko &quot;Tama rodan, Tama rodan gaga tjiyan ka qowric da, iyah nhari &quot;,mqaras ko bi tmaga Tama mo rodan .&quot;wa! tagay balay knparo &quot;mnsa ka Tama mo rodan .Siida tmgsa knan ka Tama mo rodan &quot;Piho, gaga tblaiq mkan qnpahan ka qowlic nii, rowma son tnhangan , hiya ka pqdo mkan hnoma seejiq, kiya ka sdangaw ta.Laqi snaw o asi ka mkla posa dangaw, kiya ka oxay pkoray ka tnsapah ta &quot;, Tama rodan o tgsaan ko na shoya posa dangaw qqraq qowlic , tgsaan ko na smalo beygi ori , yahan msangay qmpah qnpahan. Saw nii ka Tama mo rodan, tdhoon mo balay, oxay mo bi shngiyon ana bitaq knowan.</FORM>
    </S>
</TEXT>