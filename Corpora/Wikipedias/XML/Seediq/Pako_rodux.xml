<?xml version="1.0" ?>
<TEXT id="Wiki_Seediq_Pako_rodux" xml:lang="trv" source="Seediq Wikipedia, article: Pako_rodux" copyright="CC BY-SA" citation="Pako_rodux. (2025, May 05). In Wikipedia [Seediq]. https://trv.wikipedia.org/wiki/Pako_rodux" BibTeX_citation="@misc{Wiki_trv_Pako_rodux, title = Pako_rodux, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Pako_rodux} }">
    <S id="0">
        <FORM kindOf="original">= Pako rodux/ Pakaw qalux/ Pakaw karic = Mntna bi qtaan saw pakaw rhnuk ka kklgan niya, msdrux mhiyug ka tarux, niqan ubal rungay ka hiyi niya, mskudus ka wasaw, niqan kruc ka lipxan na, niqan rigiq wasaw. Mudus mniq kgaran na babaw yayun dgiyaq, ayu, driq elug saan sasaw qcilus qhuni bi isil bbuyu bi brnux spriq. Uqun sunan kkjiyax ka hiyi niya bi malu sruwan sinaw uri. Snpual spawda mangan pgaya dha smapuh bi smiyus qnpahan seejiq ni, saw ka mniq kbusan nhmuk o mangan bi pusu wasaw spuyusan na smapuh seejiq, niqan bi pkmalu utux bgihur, dahung, psduq dara knan; ngalan dha smalu abura sdhriq tunux uri. Wasaw bi tarux bi pakaw niya malu ngalan sapuh lmau utux dmahur mkan, yasa saangal na skbiyax qbubur dseejiq.</FORM>
        <FORM kindOf="standard">= Pako rodox/ Pakaw qalox/ Pakaw karic = Mntna bi qtaan saw pakaw rhnok ka kklgan niya, msdrox mhiyog ka tarox, niqan obal rongay ka hiyi niya, mskodos ka wasaw, niqan kroc ka lipxan na, niqan rigiq wasaw. Modos mniq kgaran na babaw yayon dgiyaq, ayo, driq elog saan sasaw qcilos qhoni bi isil bboyo bi brnox spriq. Uqon sonan kkjiyax ka hiyi niya bi malo srowan sinaw ori. Snpoal spawda mangan pgaya dha smapoh bi smiyos qnpahan seejiq ni, saw ka mniq kbosan nhmok o mangan bi poso wasaw spoyosan na smapoh seejiq, niqan bi pkmalo otox bgihor, dahong, psdoq dara knan; ngalan dha smalo abora sdhriq tonox ori. Wasaw bi tarox bi pakaw niya malo ngalan sapoh lmao otox dmahor mkan, yasa saangal na skbiyax qbobor dseejiq.</FORM>
    </S>
</TEXT>