<?xml version="1.0" ?>
<TEXT id="Wiki_Seediq_Malu_bi_alang_mu" xml:lang="pwn" source="Paiwan Wikipedia, article: Malu_bi_alang_mu" copyright="CC BY-SA" citation="Malu_bi_alang_mu. (2024, November 18). In Wikipedia [Paiwan]. https://pwn.wikipedia.org/wiki/Malu_bi_alang_mu" BibTeX_citation="@misc{Wiki_pwn_Malu_bi_alang_mu, title = Malu_bi_alang_mu, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Malu_bi_alang_mu} }">
    <S id="0">
        <FORM>Malu bi alang mu pnaah ku alang Bsngan, Nyusan Bsuring. Pusu kari rngaw mu o&quot;Malu bi alang mu&quot; &quot;Malu bi alang mu&quot; Gaga ku mniq alang Bsngan Nyusan Bsuring ka yaku, malu bi balay ka llingay alang mu, brah alang o llabang bi gsilung paru, mgrbu o qmita ku hidaw paah gsilung, gaga niqan Yayung Paru hmnru paah dgiyaq klbiyun ka narat alang mu, sbgihur bi ni suyang bi ka nghak. Bukuy alang o bbaraw bi dgiyaq paru, kana dgiyaq nii o nniqan rudan nami Truku paah sbiyaw. Qnpahan dha ni, ngalan dha samat uri, gaga hiya ka lala bi klgan btunux ni qhuni. &quot;Dxgal Truku Saan Rmigaw Klwaan&quot; sayang o gaga phyugun ska alang nami, kdjiyax o hbaraw bi seejiq pnaah ana inu miyah qmita. Saw bi smdamat, aji mu bi shniyun. Kana ita mnswayi, brahaw maku balay, iyah rmigaw alang nami, emppqaras nami smtrung sunan, ana ini kmalu ka kari mu o bitaq hini da! mhuway namu balay!</FORM>
    </S>
</TEXT>
