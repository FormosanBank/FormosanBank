<?xml version="1.0" ?>
<TEXT id="Wiki_Seediq_Malu_bi_alang_mu" xml:lang="trv" source="Seediq Wikipedia, article: Malu_bi_alang_mu" copyright="CC BY-SA" citation="Malu_bi_alang_mu. (2025, May 05). In Wikipedia [Seediq]. https://trv.wikipedia.org/wiki/Malu_bi_alang_mu" BibTeX_citation="@misc{Wiki_trv_Malu_bi_alang_mu, title = Malu_bi_alang_mu, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Malu_bi_alang_mu} }">
    <S id="0">
        <FORM kindOf="original">Malu bi alang mu pnaah ku alang Bsngan, Nyusan Bsuring. Pusu kari rngaw mu o&quot;Malu bi alang mu&quot; &quot;Malu bi alang mu&quot; Gaga ku mniq alang Bsngan Nyusan Bsuring ka yaku, malu bi balay ka llingay alang mu, brah alang o llabang bi gsilung paru, mgrbu o qmita ku hidaw paah gsilung, gaga niqan Yayung Paru hmnru paah dgiyaq klbiyun ka narat alang mu, sbgihur bi ni suyang bi ka nghak. Bukuy alang o bbaraw bi dgiyaq paru, kana dgiyaq nii o nniqan rudan nami Truku paah sbiyaw. Qnpahan dha ni, ngalan dha samat uri, gaga hiya ka lala bi klgan btunux ni qhuni. &quot;Dxgal Truku Saan Rmigaw Klwaan&quot; sayang o gaga phyugun ska alang nami, kdjiyax o hbaraw bi seejiq pnaah ana inu miyah qmita. Saw bi smdamat, aji mu bi shniyun. Kana ita mnswayi, brahaw maku balay, iyah rmigaw alang nami, emppqaras nami smtrung sunan, ana ini kmalu ka kari mu o bitaq hini da! mhuway namu balay!</FORM>
        <FORM kindOf="standard">Malo bi alang mo pnaah ko alang Bsngan, Nyosan Bsoring. Poso kari rngaw mo o&quot;Malo bi alang mo&quot; &quot;Malo bi alang mo&quot; Gaga ko mniq alang Bsngan Nyosan Bsoring ka yako, malo bi balay ka llingay alang mo, brah alang o llabang bi gsilong paro, mgrbo o qmita ko hidaw paah gsilong, gaga niqan Yayong Paro hmnro paah dgiyaq klbiyon ka narat alang mo, sbgihor bi ni soyang bi ka nghak. Bokoy alang o bbaraw bi dgiyaq paro, kana dgiyaq nii o nniqan rodan nami Troko paah sbiyaw. Qnpahan dha ni, ngalan dha samat ori, gaga hiya ka lala bi klgan btonox ni qhoni. &quot;Dxgal Troko Saan Rmigaw Klwaan&quot; sayang o gaga phyogon ska alang nami, kdjiyax o hbaraw bi seejiq pnaah ana ino miyah qmita. Saw bi smdamat, aji mo bi shniyon. Kana ita mnswayi, brahaw mako balay, iyah rmigaw alang nami, emppqaras nami smtrong sonan, ana ini kmalo ka kari mo o bitaq hini da! mhoway namo balay!</FORM>
    </S>
</TEXT>