<?xml version="1.0" ?>
<TEXT id="Wiki_Seediq_Pala_paru" xml:lang="pwn" source="Paiwan Wikipedia, article: Pala_paru" copyright="CC BY-SA" citation="Pala_paru. (2024, December 07). In Wikipedia [Paiwan]. https://pwn.wikipedia.org/wiki/Pala_paru" BibTeX_citation="@misc{Wiki_pwn_Pala_paru, title = Pala_paru, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Pala_paru} }">
    <S id="0">
        <FORM kindOf="original">= Pala paru = Rako pala paru nii mntena hari pala pungu, ini na pntena de gaga so ckceka na hiya. Pala paru nii niqan dngese na ware qalux duri, kiya ka teru ka qarux na heya ma, daha bale ka na pala pungu. Pala paru nii de slmeun daha lubuy tqiyan laqi, sbilang laqi ma, ppaanun qyuqeya, malu doun mqedil. pala paru nii, malu daha paanun laqi ma sbilang daha lubuy laqi duri. Cbeyo mosa neepah ka tama ma bubu, niqan so laqi daha biciq, ado so mtaqi de sbekuy daha qhuni siyo hiya ka pala paru, slumeun daha lubuy, ptqiyan daha laqi. Anu ini sttheya, malu daha qlhangun ka laqi, lmingis de ini daha beyo bhangun ka laqi gaga lmingis, saan daha qmita dhenu. Laqi so gaga taqi lubuy hiya duri, aninaq knpriyux icin mgugelu hei daha, ini kcugui mtuting dheran ma, aninaq bbaro bnkeyan duri, uka na brahan lnkala ka pala paru nii, kiya klaun daha uxwe ptakun dheran ka laqi nii, mkdenux bale ka pala nii. Pala paru nii duri malu bale paanun qyqeya, ciida mosa gmabil  srqemu ciida ka bubu mu, meyah sapah de psaun na pala paru hiya ka duma srqemu ma paanun na tunux na ka meyah sapah. mosa miya mangan lexi duri, malu bale paanun ka pala paru nii. Pnyahan pnataas :Puniri .</FORM>
        <FORM kindOf="standard">= Pala paro = Rako pala paro nii mntena hari pala pongo, ini na pntena de gaga so ckceka na hiya. Pala paro nii niqan dngese na ware qalox dori, kiya ka tero ka qarox na heya ma, daha bale ka na pala pongo. Pala paro nii de slmeon daha loboy tqiyan laqi, sbilang laqi ma, ppaanon qyoqeya, malo doon mqedil. pala paro nii, malo daha paanon laqi ma sbilang daha loboy laqi dori. Cbeyo mosa neepah ka tama ma bobo, niqan so laqi daha biciq, ado so mtaqi de sbekoy daha qhoni siyo hiya ka pala paro, slomeon daha loboy, ptqiyan daha laqi. Ano ini sttheya, malo daha qlhangon ka laqi, lmingis de ini daha beyo bhangon ka laqi gaga lmingis, saan daha qmita dheno. Laqi so gaga taqi loboy hiya dori, aninaq knpriyox icin mgogelo hei daha, ini kcogoi mtoting dheran ma, aninaq bbaro bnkeyan dori, oka na brahan lnkala ka pala paro nii, kiya klaon daha oxwe ptakon dheran ka laqi nii, mkdenox bale ka pala nii. Pala paro nii dori malo bale paanon qyqeya, ciida mosa gmabil  srqemo ciida ka bobo mo, meyah sapah de psaon na pala paro hiya ka doma srqemo ma paanon na tonox na ka meyah sapah. mosa miya mangan lexi dori, malo bale paanon ka pala paro nii. Pnyahan pnataas :Poniri .</FORM>
    </S>
</TEXT>