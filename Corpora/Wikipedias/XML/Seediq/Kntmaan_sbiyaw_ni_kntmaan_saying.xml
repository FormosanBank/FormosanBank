<?xml version="1.0" ?>
<TEXT id="Wiki_Seediq_Kntmaan_sbiyaw_ni_kntmaan_saying" xml:lang="trv" source="Seediq Wikipedia, article: Kntmaan_sbiyaw_ni_kntmaan_saying" copyright="CC BY-SA" citation="Kntmaan_sbiyaw_ni_kntmaan_saying. (2025, May 05). In Wikipedia [Seediq]. https://trv.wikipedia.org/wiki/Kntmaan_sbiyaw_ni_kntmaan_saying" BibTeX_citation="@misc{Wiki_trv_Kntmaan_sbiyaw_ni_kntmaan_saying, title = Kntmaan_sbiyaw_ni_kntmaan_saying, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Kntmaan_sbiyaw_ni_kntmaan_saying} }">
    <S id="0">
        <FORM kindOf="original">Paah murug &quot;gaya&quot; hnici rudan knseutux sbiyaw ni knpriyux mquri kntama Utux Baraw pusu bi kndsan ka seejiq Truku. Utux ka pusu bi stmaan ana manu euda. Seejiq o pnspuan utux ni hiyi. Mhuqil o anan bitaq knuwan mswayay ka utux ni hiyi. Rahuq na nii ka seejiq ni mneudus utux sun o utux baga, utux bnuan hidawka sasaw na, malu utux. Kari Truku ka utux sun o malu utux, naqih utux, utux seejiq, utux baga, ni malu utux. Gaga spatas patas Nihung gaquri mkbaraw ni mksiyaw Truku ka utux sun dha, niqan utux malu , utux naqih ni bgihur utux. Utux sun Truku o (1) utux tmninun (utux bari sun uri), (2) utux rtudan, (3) utux nbuan hidaw ka sasaw na, (4) utux mhuni. Kana utux nii o niqan paru bi pnegluban kndsan Truku, Truku sbiyaw o ka pusu bi kntmaan dha quri utux o ungat pneysa kingal bi murug lnglungan utux, kika mqaras ni mgay smbliqan ka utux msa lmnglung. Nasi aji saw kiya tbrinah quri tuxan do mangal snahug utux kida. Asi ka powda sun kingal gaya o kiya ini dhuq dhyaan ka saang utux ni snahug. Rahuq na wada srngaw baraw nii, niqan duri ka utux sun: (1) utux empkmalu mnarux, nii o asi musa psdaran, empsdaran seejiq ka mtduwa smiling utux nii miyah pkanarux, meysa rudux hug? Meysa bubuy hug? Biqan pneysa utux do o malu ka mnarux uri da. Nii o utux pkmalu mnarux sun. (2) utux mgay bhring. (3) utux mhuni, nii o riqu bi Truku , yaasa mknarux ni phuqil uri.Kiya ka kiya ni pusu bi snhiyan pnsteutux Kiristu o &quot;Kari utux Baraw ka Ptas Suyang, ni pnegkla Bgihur Suyang Utux Baraw.&quot; Tai saw aji mha maaungat ka kari Truku ga, Pnrhula tdrudan Truku o miying pila hhjil dha kari Truku ka Patas Suyang, nii o paru balay ni pusu balay qpahun ka nii msa lmnglung Dmsapuh pnrhulan Truku, kiya do paah 1953 hngkawas mlawa kingal mspuh pnaah Amirika Yudaw Watan ka hangan na, ni miya dmayaw hmjil kari Truku paah kari Hiburu ni Girisiya. Yaasa ini sruwa dduuy kari ruma ka klwaan siida kiya dmuuy kari Cyukuku da, kiya o 22 pusu patas nii o wada smluun cicih ini pndka. Miya dmayaw thowlang klwaan uri. 1980 hngkawas do o smruwa dduuy patas ruma ka kwaan do kiya ka dmuuy patas ruma hmjil kari Truku. Manu saw pusu ggarang kari Truku o kska pnrhulan Truku, ni empgarang niya mtabug ni kana laqi utux Baraw. Manu saw Patas Suyang nii o aji wana kari Utux Baraw nanak, hiya o djiyun ttgsa kari hnici rudan sbiyaw uri.</FORM>
        <FORM kindOf="standard">Paah morog &quot;gaya&quot; hnici rodan knseotox sbiyaw ni knpriyox mqori kntama Utox Baraw poso bi kndsan ka seejiq Troko. Utox ka poso bi stmaan ana mano eoda. Seejiq o pnspoan otox ni hiyi. Mhoqil o anan bitaq knowan mswayay ka otox ni hiyi. Rahoq na nii ka seejiq ni mneodos otox son o otox baga, otox bnoan hidawka sasaw na, malo otox. Kari Troko ka otox son o malo otox, naqih otox, otox seejiq, otox baga, ni malo otox. Gaga spatas patas Nihong gaqori mkbaraw ni mksiyaw Troko ka otox son dha, niqan otox malo , otox naqih ni bgihor otox. Utox son Troko o (1) otox tmninon (otox bari son ori), (2) otox rtodan, (3) otox nboan hidaw ka sasaw na, (4) otox mhoni. Kana otox nii o niqan paro bi pnegloban kndsan Troko, Troko sbiyaw o ka poso bi kntmaan dha qori otox o ongat pneysa kingal bi morog lnglongan otox, kika mqaras ni mgay smbliqan ka otox msa lmnglong. Nasi aji saw kiya tbrinah qori toxan do mangal snahog otox kida. Asi ka powda son kingal gaya o kiya ini dhoq dhyaan ka saang otox ni snahog. Rahoq na wada srngaw baraw nii, niqan dori ka otox son: (1) otox empkmalo mnarox, nii o asi mosa psdaran, empsdaran seejiq ka mtdowa smiling otox nii miyah pkanarox, meysa rodox hog? Meysa boboy hog? Biqan pneysa otox do o malo ka mnarox ori da. Nii o otox pkmalo mnarox son. (2) otox mgay bhring. (3) otox mhoni, nii o riqo bi Troko , yaasa mknarox ni phoqil ori.Kiya ka kiya ni poso bi snhiyan pnsteotox Kiristo o &quot;Kari otox Baraw ka Ptas Soyang, ni pnegkla Bgihor Soyang Utox Baraw.&quot; Tai saw aji mha maaongat ka kari Troko ga, Pnrhola tdrodan Troko o miying pila hhjil dha kari Troko ka Patas Soyang, nii o paro balay ni poso balay qpahon ka nii msa lmnglong Dmsapoh pnrholan Troko, kiya do paah 1953 hngkawas mlawa kingal mspoh pnaah Amirika Yodaw Watan ka hangan na, ni miya dmayaw hmjil kari Troko paah kari Hiboro ni Girisiya. Yaasa ini srowa ddooy kari roma ka klwaan siida kiya dmooy kari Cyokoko da, kiya o 22 poso patas nii o wada smloon cicih ini pndka. Miya dmayaw thowlang klwaan ori. 1980 hngkawas do o smrowa ddooy patas roma ka kwaan do kiya ka dmooy patas roma hmjil kari Troko. Mano saw poso ggarang kari Troko o kska pnrholan Troko, ni empgarang niya mtabog ni kana laqi otox Baraw. Mano saw Patas Soyang nii o aji wana kari Utox Baraw nanak, hiya o djiyon ttgsa kari hnici rodan sbiyaw ori.</FORM>
    </S>
</TEXT>