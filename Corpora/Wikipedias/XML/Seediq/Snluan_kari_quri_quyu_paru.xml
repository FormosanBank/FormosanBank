<?xml version="1.0" ?>
<TEXT id="Wiki_Seediq_Snluan_kari_quri_quyu_paru" xml:lang="trv" source="Seediq Wikipedia, article: Snluan_kari_quri_quyu_paru" copyright="CC BY-SA" citation="Snluan_kari_quri_quyu_paru. (2025, May 05). In Wikipedia [Seediq]. https://trv.wikipedia.org/wiki/Snluan_kari_quri_quyu_paru" BibTeX_citation="@misc{Wiki_trv_Snluan_kari_quri_quyu_paru, title = Snluan_kari_quri_quyu_paru, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Snluan_kari_quri_quyu_paru} }">
    <S id="0">
        <FORM kindOf="original">== Snluan kariquri quyu paru == Seuxal o musa maduk siida, ida ini bi angal ana kingal samac. Ana nanaq mneudus o ungac kana, ana nanaq huling o ungac kana uri, maku meisug balay kana ka ssamac Emptsamac ga prajing lmnglung, manu balay ka saw nii hug? Kiya ni kkaraw pusu qhuni musa dhuq dudux pusu qhuni ka emptsamac, siida wada qmita kingal llabang bi dxgal breenux, knbreenux niya o saw bi endaan qmilis sjiqan. Dhiya ga tlamay musa maduk dungan, ida ungac qtaan na ka ssamac. Dhiya ga musa sdalih cikuh duri, saw bi niqan hngak ka ga hmguc dhiya, kla niqan kingal paru bi quyu. Rmngaw ka rudano, ada ka quyu paru gaga, ada ka paru ni embiyax bi ka quyu gaga. Niqan knkla na rudan ga mangal embhgay btunux paru, ktluxun muduh han, yaa bi kingal idas muduh ka qnbsyaqan da, maa embanah ka btunux da. Kiya ni mquri btunux gaga mjiras, &quot;Usa! Usa!&quot;. Yaasa mhguc hngak ka quyu paru, kiya ni wada na hgtun ka btunux da. Bukuy do qmbahang kingal saw empruq hnang, ida meisug bi ka dhiya uri, ini usa qmita nhari, duri ni tna sburaw sknxan ka paru bi quyu gaga da.</FORM>
        <FORM kindOf="standard">== Snloan kariqori qoyo paro == Seoxal o mosa madok siida, ida ini bi angal ana kingal samac. Ana nanaq mneodos o ongac kana, ana nanaq holing o ongac kana ori, mako meisog balay kana ka ssamac Emptsamac ga prajing lmnglong, mano balay ka saw nii hog? Kiya ni kkaraw poso qhoni mosa dhoq dodox poso qhoni ka emptsamac, siida wada qmita kingal llabang bi dxgal breenox, knbreenox niya o saw bi endaan qmilis sjiqan. Dhiya ga tlamay mosa madok dongan, ida ongac qtaan na ka ssamac. Dhiya ga mosa sdalih cikoh dori, saw bi niqan hngak ka ga hmgoc dhiya, kla niqan kingal paro bi qoyo. Rmngaw ka rodano, ada ka qoyo paro gaga, ada ka paro ni embiyax bi ka qoyo gaga. Niqan knkla na rodan ga mangal embhgay btonox paro, ktloxon modoh han, yaa bi kingal idas modoh ka qnbsyaqan da, maa embanah ka btonox da. Kiya ni mqori btonox gaga mjiras, &quot;Usa! Usa!&quot;. Yaasa mhgoc hngak ka qoyo paro, kiya ni wada na hgton ka btonox da. Bokoy do qmbahang kingal saw emproq hnang, ida meisog bi ka dhiya ori, ini osa qmita nhari, dori ni tna sboraw sknxan ka paro bi qoyo gaga da.</FORM>
    </S>
</TEXT>