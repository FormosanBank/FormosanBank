<?xml version="1.0" ?>
<TEXT id="Wiki_Seediq_Ini_baka_tnqiyan" xml:lang="trv" source="Seediq Wikipedia, article: Ini_baka_tnqiyan" copyright="CC BY-SA" citation="Ini_baka_tnqiyan. (2025, May 05). In Wikipedia [Seediq]. https://trv.wikipedia.org/wiki/Ini_baka_tnqiyan" BibTeX_citation="@misc{Wiki_trv_Ini_baka_tnqiyan, title = Ini_baka_tnqiyan, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ini_baka_tnqiyan} }">
    <S id="0">
        <FORM kindOf="original">= Ini baka tnqiyan = Ttqiyun patis hido seediq we asi ka mtduwa mtaqi, ado ini hari lgelu ka hei ma tghuwe hari tmalang ka toma bahak, kika maha hridan hari kntlexan hei ma daha ka tnlangan dara duri. Netun mbeyax miiyo cncaman ini qtaqi de, maha tbbulic urac ma ini beyo tmalang ka tnlangan dara daha ka toma bahak, stkemun ka urac dara duri. Netun niqan kesun ini hari osa tnqiyan de,maha mrana mnarux ini beyo tmalang ka tnlangan dara, ado tnlangan dara maha pknarux toma bahak ma thetur dara ma kana kesun mnarux urac ma dara peni. Tqqiyun patis hido seediq klaali ge mmteru dehuk mmsepac,so maxal patis hido ka mtaqi keeman de pkmalu naq toma bahak, ini hrinas ceka rabi maxal daha patis hido ka mtaqi, so pkdungusi ka ttqiyan de maha malu naq tnqiyun duri, ini naq hari kbserux duri.kika naqah kbsiyaq mtaqi uri, niqan ka spatis na patis mesa knkingan ali hmrinas maxal patis hido mtaqi ka seediq keeman we, so hari maha niqan kesun hetur dara duri. Ini hari klai qmita ka kesun mnarux tnlangan dara nii, ani si pkeeyux ma peepux ka tnlangan dara nii, duma naq we maha msaadux ma setuq ka urac tnlangan dara nii.kika kesun spatis daha snpegan Kowmingcenkangsu peni,dehuk hari teru Pasento ini daha hari klai mesa niqan mnarux mkala tnlangan dara nii ka seediq knlangan(Taiwan) ,dehuk mnarux tunux ma so amah qmita ka doriq, mnarux teerang ma ini hari eyah baro ka hengak peni,duma naq we niqan kesun pkrana naqah mnarux kii di mosa pqita ising di. Netun ini osa tnqiyan de, ini klai ka hhuwaun ka mnarux tnlangan dara , anu seediq hndure ado mbqerus meepah, ini hari ptuku ka ndaan, sriso hari mangal mnarux mkala tnlangan dara nii da, asi ka suangao hari mekan Na ka puuqun ta mgrebu ceka naali ma keeman peni, keegu hari ka Kawciya ssama ma hei qhuni, uuqun Kawsansussiyenwe,pgklaan mugi ma so demux peni,mllamu ssama daha ka hei qhuni, ma tlamun pstarin, laxi ka tmaku daha ka sino, ini hari kseyang ma iya qbqerus meepah duri. Pnyahan pnatas Tseeru na mptgesa Aking Puhuk ka pnatis nii.</FORM>
        <FORM kindOf="standard">= Ini baka tnqiyan = Ttqiyon patis hido seediq we asi ka mtdowa mtaqi, ado ini hari lgelo ka hei ma tghowe hari tmalang ka toma bahak, kika maha hridan hari kntlexan hei ma daha ka tnlangan dara dori. Neton mbeyax miiyo cncaman ini qtaqi de, maha tbbolic orac ma ini beyo tmalang ka tnlangan dara daha ka toma bahak, stkemon ka orac dara dori. Neton niqan keson ini hari osa tnqiyan de,maha mrana mnarox ini beyo tmalang ka tnlangan dara, ado tnlangan dara maha pknarox toma bahak ma thetor dara ma kana keson mnarox orac ma dara peni. Tqqiyon patis hido seediq klaali ge mmtero dehok mmsepac,so maxal patis hido ka mtaqi keeman de pkmalo naq toma bahak, ini hrinas ceka rabi maxal daha patis hido ka mtaqi, so pkdongosi ka ttqiyan de maha malo naq tnqiyon dori, ini naq hari kbserox dori.kika naqah kbsiyaq mtaqi ori, niqan ka spatis na patis mesa knkingan ali hmrinas maxal patis hido mtaqi ka seediq keeman we, so hari maha niqan keson hetor dara dori. Ini hari klai qmita ka keson mnarox tnlangan dara nii, ani si pkeeyox ma peepox ka tnlangan dara nii, doma naq we maha msaadox ma setoq ka orac tnlangan dara nii.kika keson spatis daha snpegan Kowmingcenkangso peni,dehok hari tero Pasento ini daha hari klai mesa niqan mnarox mkala tnlangan dara nii ka seediq knlangan(Taiwan) ,dehok mnarox tonox ma so amah qmita ka doriq, mnarox teerang ma ini hari eyah baro ka hengak peni,doma naq we niqan keson pkrana naqah mnarox kii di mosa pqita ising di. Neton ini osa tnqiyan de, ini klai ka hhowaon ka mnarox tnlangan dara , ano seediq hndore ado mbqeros meepah, ini hari ptoko ka ndaan, sriso hari mangal mnarox mkala tnlangan dara nii da, asi ka soangao hari mekan Na ka pooqon ta mgrebo ceka naali ma keeman peni, keego hari ka Kawciya ssama ma hei qhoni, ooqon Kawsansossiyenwe,pgklaan mogi ma so demox peni,mllamo ssama daha ka hei qhoni, ma tlamon pstarin, laxi ka tmako daha ka sino, ini hari kseyang ma iya qbqeros meepah dori. Pnyahan pnatas Tseero na mptgesa Aking Pohok ka pnatis nii.</FORM>
    </S>
</TEXT>