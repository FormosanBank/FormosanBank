<?xml version="1.0" ?>
<TEXT id="Wiki_Seediq_Kanteyng" xml:lang="pwn" source="Paiwan Wikipedia, article: Kanteyng" copyright="CC BY-SA" citation="Kanteyng. (2024, December 07). In Wikipedia [Paiwan]. https://pwn.wikipedia.org/wiki/Kanteyng" BibTeX_citation="@misc{Wiki_pwn_Kanteyng, title = Kanteyng, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Kanteyng} }">
    <S id="0">
        <FORM kindOf="original">Babaw dxgal sayang o wana Taywan hini ka niqan "kanteyng" ksun. Sayang o gaga hmaan hapa 900-1900M knbragan na dxgal lmiqu. Wahil ka bubu kanteyng, qtaan sqapah ni mtqiri tasil uxay uri o pusu qhuni. Knhnu knbowqax ka tasil uxay uri o pusu qhuni ga, ida saw kiya ka knbowqax na uri. Mnhdu mru lmu ka walu do mdudul mhada idas maxal dhuq idas dha, saw nii ka uqan ta kanteyng ksun. Kanteyng nii ga mskuy uqun, tduwa mlih kntalux, mthuway hngak ni lnglungan, ida psdhriq baraq ni pkmalu rhiq hiyi uri wah. Sbiyaw ini huma kanteyng han, tnegaaw saan miing lumiqu kana. Ida niqan nanaq ka ssan dha lmamu kanteyng ka dqriil alang, ini dha balay snrui ani ima, ririh saw nhiya nanaq ka hiya. 愛玉子 .</FORM>
        <FORM kindOf="standard">Babaw dxgal sayang o wana Taywan hini ka niqan "kanteyng" kson. Sayang o gaga hmaan hapa 900-1900M knbragan na dxgal lmiqo. Wahil ka bobo kanteyng, qtaan sqapah ni mtqiri tasil oxay ori o poso qhoni. Knhno knbowqax ka tasil oxay ori o poso qhoni ga, ida saw kiya ka knbowqax na ori. Mnhdo mro lmo ka walo do mdodol mhada idas maxal dhoq idas dha, saw nii ka oqan ta kanteyng kson. Kanteyng nii ga mskoy oqon, tdowa mlih kntalox, mthoway hngak ni lnglongan, ida psdhriq baraq ni pkmalo rhiq hiyi ori wah. Sbiyaw ini homa kanteyng han, tnegaaw saan miing lomiqo kana. Ida niqan nanaq ka ssan dha lmamo kanteyng ka dqriil alang, ini dha balay snroi ani ima, ririh saw nhiya nanaq ka hiya. 愛玉子 .</FORM>
    </S>
</TEXT>