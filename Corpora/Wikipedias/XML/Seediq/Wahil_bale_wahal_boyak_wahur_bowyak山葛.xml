<?xml version="1.0" ?>
<TEXT id="Wiki_Seediq_Wahil_bale_wahal_boyak_wahur_bowyak山葛" xml:lang="pwn" source="Paiwan Wikipedia, article: Wahil_bale_wahal_boyak_wahur_bowyak山葛" copyright="CC BY-SA" citation="Wahil_bale_wahal_boyak_wahur_bowyak山葛. (2024, November 18). In Wikipedia [Paiwan]. https://pwn.wikipedia.org/wiki/Wahil_bale_wahal_boyak_wahur_bowyak山葛" BibTeX_citation="@misc{Wiki_pwn_Wahil_bale_wahal_boyak_wahur_bowyak山葛, title = Wahil_bale_wahal_boyak_wahur_bowyak山葛, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Wahil_bale_wahal_boyak_wahur_bowyak山葛} }">
    <S id="0">
        <FORM> Wahar bowyaq Mtqiri mi mspriq na wahal ka wahal boyak nii, mttru hmru wasaw niya, phpah na u so bay hnyuwan tlaway, pbxkuwan na phpah pcriyu msdrux hnyuwan mblawa mbanah, mdakil mniq ckcka mi llbu truma ssiyaw bbuyu, ssiyaw elu , ini qpahi dxral mi qnpahan dxral. Qmuru mhnuk mi rhiq aki qmuru wahal boyak nii u mkray bay, dsediq cbiyaw u ngalan dha sluwan wasil bkiyan uruc sapah, qqiya diyan, tmninun dha beyhing bay kadi qcurux, qqiya maduk; kiya ka dsediq ta ngalan na pneyyah wahal qmuru qluli ka biyuq, uxay uri u mangal rabu wasaw na psaan mluqih nganguc. Ini sdara da, mi spoda na mthuway knmalu ka narux da; niqan uri u dsediq cbiyaw tmabu ta sbirac mi qolic dnii, pusu na bay uqun ka wasaw wahal boyak.</FORM>
    </S>
</TEXT>
