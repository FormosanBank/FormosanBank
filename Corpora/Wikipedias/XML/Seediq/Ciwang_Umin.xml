<?xml version="1.0" ?>
<TEXT id="Wiki_Seediq_Ciwang_Umin" xml:lang="trv" source="Seediq Wikipedia, article: Ciwang_Umin" copyright="CC BY-SA" citation="Ciwang_Umin. (2025, May 05). In Wikipedia [Seediq]. https://trv.wikipedia.org/wiki/Ciwang_Umin" BibTeX_citation="@misc{Wiki_trv_Ciwang_Umin, title = Ciwang_Umin, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ciwang_Umin} }">
    <S id="0">
        <FORM kindOf="original">Ciwang Umin 姬望 烏敏 Sbiyaw ita Truku o niqan kingal saw sklwiun nuda na,hiya o wauwaseejiq balay taan, paru do mkla bi mmkay ni mmiyak. Siida pklug balay miyah kmrmux mkan dxgal Taywang ka knlwaan Nihung, dhiya o dmuuy malu balayqngqaya ni hbaraw balay hiyi dha kmrmux tnan, qmita saw nii ma mha rmsung phuqil seejiq ka Ciwang do ini srwa pphuqil seejiq na tlayan ka hiya, Ciwang o asi nhari musa rmngaw Haruq Nawi bukung ni aji dha tgjiyal seejiq Truku,kiya ni Ciwang o muda ptbalay kngkingal alang Truku ddgiyaq ni rmngaw ddbukung alang, mnhdu muda rmngaw elealang ka Ciwang do kana ddsnaw o madas puniq sbgay dha ni ptbalay quri Nihung da. Paah hiya siida bukung kana elealang Truku wada thiyi hyaan ni wada ini ptgjiyal quri Nihung da, yaasa wada dmuuy kneudus na muda saw nii ksgun ka Ciwang , kika ini ptgjiyalda. Asaw saw nii kika gisu ta dhuq mkngari meudus ka seejiq Truku.</FORM>
        <FORM kindOf="standard">Ciwang Umin 姬望 烏敏 Sbiyaw ita Troko o niqan kingal saw sklwion noda na,hiya o waowaseejiq balay taan, paro do mkla bi mmkay ni mmiyak. Siida pklog balay miyah kmrmox mkan dxgal Taywang ka knlwaan Nihong, dhiya o dmooy malo balayqngqaya ni hbaraw balay hiyi dha kmrmox tnan, qmita saw nii ma mha rmsong phoqil seejiq ka Ciwang do ini srwa pphoqil seejiq na tlayan ka hiya, Ciwang o asi nhari mosa rmngaw Haroq Nawi bokong ni aji dha tgjiyal seejiq Troko,kiya ni Ciwang o moda ptbalay kngkingal alang Troko ddgiyaq ni rmngaw ddbokong alang, mnhdo moda rmngaw elealang ka Ciwang do kana ddsnaw o madas poniq sbgay dha ni ptbalay qori Nihong da. Paah hiya siida bokong kana elealang Troko wada thiyi hyaan ni wada ini ptgjiyal qori Nihong da, yaasa wada dmooy kneodos na moda saw nii ksgon ka Ciwang , kika ini ptgjiyalda. Asaw saw nii kika giso ta dhoq mkngari meodos ka seejiq Troko.</FORM>
    </S>
</TEXT>