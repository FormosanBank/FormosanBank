<?xml version="1.0" ?>
<TEXT id="Wiki_Seediq_Ciwang_Umin" xml:lang="pwn" source="Paiwan Wikipedia, article: Ciwang_Umin" copyright="CC BY-SA" citation="Ciwang_Umin. (2024, November 18). In Wikipedia [Paiwan]. https://pwn.wikipedia.org/wiki/Ciwang_Umin" BibTeX_citation="@misc{Wiki_pwn_Ciwang_Umin, title = Ciwang_Umin, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Ciwang_Umin} }">
    <S id="0">
        <FORM>Ciwang Umin Sbiyaw ita Truku o niqan kingal saw sklwiun nuda na,hiya o wauwaseejiq balay taan, paru do mkla bi mmkay ni mmiyak. Siida pklug balay miyah kmrmux mkan dxgal Taywang ka knlwaan Nihung, dhiya o dmuuy malu balayqngqaya ni hbaraw balay hiyi dha kmrmux tnan, qmita saw nii ma mha rmsung phuqil seejiq ka Ciwang do ini srwa pphuqil seejiq na tlayan ka hiya, Ciwang o asi nhari musa rmngaw Haruq Nawi bukung ni aji dha tgjiyal seejiq Truku,kiya ni Ciwang o muda ptbalay kngkingal alang Truku ddgiyaq ni rmngaw ddbukung alang, mnhdu muda rmngaw elealang ka Ciwang do kana ddsnaw o madas puniq sbgay dha ni ptbalay quri Nihung da. Paah hiya siida bukung kana elealang Truku wada thiyi hyaan ni wada ini ptgjiyal quri Nihung da, yaasa wada dmuuy kneudus na muda saw nii ksgun ka Ciwang , kika ini ptgjiyalda. Asaw saw nii kika gisu ta dhuq mkngari meudus ka seejiq Truku. pnyahan kari Jiru Haruq, Iyuq Ciyang 2013</FORM>
    </S>
</TEXT>
