<?xml version="1.0" ?>
<TEXT id="Wiki_Seediq_Huling_balay" xml:lang="pwn" source="Paiwan Wikipedia, article: Huling_balay" copyright="CC BY-SA" citation="Huling_balay. (2024, December 07). In Wikipedia [Paiwan]. https://pwn.wikipedia.org/wiki/Huling_balay" BibTeX_citation="@misc{Wiki_pwn_Huling_balay, title = Huling_balay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Huling_balay} }">
    <S id="0">
        <FORM kindOf="original">= Huling balay = Huling Balay ga kiya ka dmayaw emptsamac smnegul, uxay uri o mhraw bi ssmac na huling. Phuling bi musa lmiqu maduk o, ida seejiq tnpusu Taywan ka mkla balay euda saw nii. Huling Balay nii ga wada paru bi dnayaw na quri emphuling seejiq tnpusu ni sdhuan bi tnealang ni tnsapah. Huling Balay ga asi ka "Huling Tnpusu Tawan", Seejiq o thnganan dha "Huling Balay" msa ka Huling Tnpusu Tawan nii. Alang Rudan Seejiq sbiyaw, dqrijil ga asi ka mkla tminun, dsnaw ga asi ka mkla tmsamac . Kari ssruun hini sayang ga, quri kari pnyahan nhuling balay. Tmsamac ka dsnaw balay ga asi ka musa mtmay llmiqu dgiyaq, niqan ka tmlnga, niqan ka tmdangaw ni niqan ka phuling uri. Manu ka phuling ksun ga asi ka tmabug nanaq huling balay, "sbiyaw han o ini ta phuling ka ita Seejiq" msa ka rdrudan snaw dealang, pniyah bi inu ka huling balay Seejiq sayang hug? Msa ka kari rdrudan alang. Sbiyaw han ga mnniq lhngaw huling ka dhuling balay, huling lmiqu ka dhiya ni mkan seediq uri. Mqpuruh mhraw ssamac ka dhiya euqun dha, ana nanaq saw bowyak, ana nanaq saw miric , ida dha ini baka mhraw, sdurang dha qmraq euqun dha. Qmita saw nii ka rdudan do lmnglung balay "nasi ta pniqan huling balay ni dmudug ta huling mowsa phuling lmiqu do, musa ta saw phuya hug?" Msa pprngaw ka dhiya. Kiya ni smkagul tru mslikaw balay ttalang na rrisaw ka rdrudan alang, mowsa gmruus kmeuruy lhngaw huling. Tnama mkaraw babaw qhuni ni sdhiyaq qmiri dhyaan, skraki dha peiyah gmruus dmijil uruk dha. Mnegaaw mdungus bi kingal jiyax, gmabul qyqaya mmowsa mrmux lhngaw huling ka dtru rrisaw nii, mapa hlama tnkanan ka kingal risaw, rmabang bi slikaw tnnalang na. Spowsa dha mhraw ssamac euqun ka tama ni bubu huling lmiqu han ni, wada nhari mrmux lhngaw huling hiya ka dha ini apa ana manu na risaw. Asi pngkingal qmraq uruk huling, rmuxun dha ruwan towkan mapa, kiya ni phiyug baga ni pkla risaw ga mapa hlama tnkanan. Wada tbiyax mquri alang qduriq ka tru risaw. Risaw gaga mapa hlama tnkanan ka mghici balay, ini qbsiyaq tnnalang qndriqan dha do, mquri tgeisil qduriq ka risaw ga mapa hlama tnkanan gaga, iyux bi psdurang huling lmiqu, duri ni sqada na kleelug qndriqan na ka hlama tnkanan napa na, skraki na huling lmiqu. Ada ka ga ssapa tbiyax tmalang na risaw ka uruk huling lmiqu, nii kleelug mrrngac ka uruk huling, qmbahang rngac uruk dha ka tama ni bubu huling lmiqu do, snegul bukuy mhraw tru risaw ni, mabang hbaraw ka huling lmiqu miyah dmurang dhiya. Rngiyun dha daruk bowyak ka hlama tnkanan ni qdanan dha leelug eseisil, smknux knsknxan daruk bowyak ka huling lmiqu do, mquri leelug qndanan dha hlama tnkanan dmurang ni pgeeluk mkan hlama tnkanan hiya da. Mnkan do wada qtulan hlama tnkanan ka gupun dha, ungac dha rrqnan ni ini tduwa tbrihun uri. Manu ka tru risaw nii do, wada tqqaras mapa dha uruk huling lmiqu bitaq dhuq alang. Siida tna mssli tmaga rhngun alang kana ka seejiq dealang, kana ka seejiq alang o mjiras mlawa dhiya, qlangan dha kska ka tru risaw ni dha uruk huling lmiqu, saw hari ka mpsmsung qqaras. Paah sayang dha uruk huling lmiqu nii ka pusu bi huling ta balay ita Seejiq msa, kndadax hiya siida tmabug huling ka rdrudan ta, kndadax hini prajing phuling samac uri da. Bukuy ka mniqan ta harung da, kiya ka steumal dha phuling smbu samac , paru balay dnyagan na ita Seejiq ka huling nii, kiya ka ksun ta "huling balay" sayang. Pnyahan pnataas</FORM>
        <FORM kindOf="standard">= Holing balay = Holing Balay ga kiya ka dmayaw emptsamac smnegol, oxay ori o mhraw bi ssmac na holing. Pholing bi mosa lmiqo madok o, ida seejiq tnposo Taywan ka mkla balay eoda saw nii. Holing Balay nii ga wada paro bi dnayaw na qori empholing seejiq tnposo ni sdhoan bi tnealang ni tnsapah. Holing Balay ga asi ka "Holing Tnposo Tawan", Seejiq o thnganan dha "Holing Balay" msa ka Holing Tnposo Tawan nii. Alang Rodan Seejiq sbiyaw, dqrijil ga asi ka mkla tminon, dsnaw ga asi ka mkla tmsamac . Kari ssroon hini sayang ga, qori kari pnyahan nholing balay. Tmsamac ka dsnaw balay ga asi ka mosa mtmay llmiqo dgiyaq, niqan ka tmlnga, niqan ka tmdangaw ni niqan ka pholing ori. Mano ka pholing kson ga asi ka tmabog nanaq holing balay, "sbiyaw han o ini ta pholing ka ita Seejiq" msa ka rdrodan snaw dealang, pniyah bi ino ka holing balay Seejiq sayang hog? Msa ka kari rdrodan alang. Sbiyaw han ga mnniq lhngaw holing ka dholing balay, holing lmiqo ka dhiya ni mkan seediq ori. Mqporoh mhraw ssamac ka dhiya eoqon dha, ana nanaq saw bowyak, ana nanaq saw miric , ida dha ini baka mhraw, sdorang dha qmraq eoqon dha. Qmita saw nii ka rdodan do lmnglong balay "nasi ta pniqan holing balay ni dmodog ta holing mowsa pholing lmiqo do, mosa ta saw phoya hog?" Msa pprngaw ka dhiya. Kiya ni smkagol tro mslikaw balay ttalang na rrisaw ka rdrodan alang, mowsa gmroos kmeoroy lhngaw holing. Tnama mkaraw babaw qhoni ni sdhiyaq qmiri dhyaan, skraki dha peiyah gmroos dmijil orok dha. Mnegaaw mdongos bi kingal jiyax, gmabol qyqaya mmowsa mrmox lhngaw holing ka dtro rrisaw nii, mapa hlama tnkanan ka kingal risaw, rmabang bi slikaw tnnalang na. Spowsa dha mhraw ssamac eoqon ka tama ni bobo holing lmiqo han ni, wada nhari mrmox lhngaw holing hiya ka dha ini apa ana mano na risaw. Asi pngkingal qmraq orok holing, rmoxon dha rowan towkan mapa, kiya ni phiyog baga ni pkla risaw ga mapa hlama tnkanan. Wada tbiyax mqori alang qdoriq ka tro risaw. Risaw gaga mapa hlama tnkanan ka mghici balay, ini qbsiyaq tnnalang qndriqan dha do, mqori tgeisil qdoriq ka risaw ga mapa hlama tnkanan gaga, iyox bi psdorang holing lmiqo, dori ni sqada na kleelog qndriqan na ka hlama tnkanan napa na, skraki na holing lmiqo. Ada ka ga ssapa tbiyax tmalang na risaw ka orok holing lmiqo, nii kleelog mrrngac ka orok holing, qmbahang rngac orok dha ka tama ni bobo holing lmiqo do, snegol bokoy mhraw tro risaw ni, mabang hbaraw ka holing lmiqo miyah dmorang dhiya. Rngiyon dha darok bowyak ka hlama tnkanan ni qdanan dha leelog eseisil, smknox knsknxan darok bowyak ka holing lmiqo do, mqori leelog qndanan dha hlama tnkanan dmorang ni pgeelok mkan hlama tnkanan hiya da. Mnkan do wada qtolan hlama tnkanan ka gopon dha, ongac dha rrqnan ni ini tdowa tbrihon ori. Mano ka tro risaw nii do, wada tqqaras mapa dha orok holing lmiqo bitaq dhoq alang. Siida tna mssli tmaga rhngon alang kana ka seejiq dealang, kana ka seejiq alang o mjiras mlawa dhiya, qlangan dha kska ka tro risaw ni dha orok holing lmiqo, saw hari ka mpsmsong qqaras. Paah sayang dha orok holing lmiqo nii ka poso bi holing ta balay ita Seejiq msa, kndadax hiya siida tmabog holing ka rdrodan ta, kndadax hini prajing pholing samac ori da. Bokoy ka mniqan ta harong da, kiya ka steomal dha pholing smbo samac , paro balay dnyagan na ita Seejiq ka holing nii, kiya ka kson ta "holing balay" sayang. Pnyahan pnataas</FORM>
    </S>
</TEXT>