<?xml version="1.0" ?>
<TEXT id="Wiki_Seediq_Bowyak_Utux" xml:lang="trv" source="Seediq Wikipedia, article: Bowyak_Utux" copyright="CC BY-SA" citation="Bowyak_Utux. (2025, May 05). In Wikipedia [Seediq]. https://trv.wikipedia.org/wiki/Bowyak_Utux" BibTeX_citation="@misc{Wiki_trv_Bowyak_Utux, title = Bowyak_Utux, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Bowyak_Utux} }">
    <S id="0">
        <FORM kindOf="original">Niqan kingal seejiq , hangan na o Bayan. Yasa ini kla maduk ka hiya do phlisan dha ni syaxan dha. Niqan kingal jiyax,mseupu seejiq malah tahut ka Bayan nii. Kiya ni asi tai ungat qtaan ka Bayan . Mskluwi bi kana ka seejiq tnhiyan na hiya. Kla balay bi wada qrapun utux ka Bayan nii da. Dhuq alang utux siida ka Bayan do dsun dha maduk bbuyu.Nii qmburang bowyak utux ka deutux siida, dmhaw nanak qmita ka Bayan, hbaraw bi ka qmburang, wada kana ka biyax dha ni wada hmrinas ka jiyax uri da. Kiya ni ungat ana kingal ka nangal dha. Wada bi ka Bayan binaw, asi na qgupi baga kana ka bowyak utux. Pnais bi htngay ka towkan napa na. Mgmlux ini keisug ka Bayan nii. Kla su ha qpatur bkiluh ka bowyak utux nii. Paah siida tndhuun bi qmita deutux ka Bayan dni hadun dha alang na nanak. Mqaras bi smtrung hyaan ka kana seejiq alang ni nklwiun dha bi qmita ka Bayan nii da.</FORM>
        <FORM kindOf="standard">Niqan kingal seejiq , hangan na o Bayan. Yasa ini kla madok ka hiya do phlisan dha ni syaxan dha. Niqan kingal jiyax,mseopo seejiq malah tahot ka Bayan nii. Kiya ni asi tai ongat qtaan ka Bayan . Msklowi bi kana ka seejiq tnhiyan na hiya. Kla balay bi wada qrapon otox ka Bayan nii da. Dhoq alang otox siida ka Bayan do dson dha madok bboyo.Nii qmborang bowyak otox ka deotox siida, dmhaw nanak qmita ka Bayan, hbaraw bi ka qmborang, wada kana ka biyax dha ni wada hmrinas ka jiyax ori da. Kiya ni ongat ana kingal ka nangal dha. Wada bi ka Bayan binaw, asi na qgopi baga kana ka bowyak otox. Pnais bi htngay ka towkan napa na. Mgmlox ini keisog ka Bayan nii. Kla so ha qpator bkiloh ka bowyak otox nii. Paah siida tndhoon bi qmita deotox ka Bayan dni hadon dha alang na nanak. Mqaras bi smtrong hyaan ka kana seejiq alang ni nklwion dha bi qmita ka Bayan nii da.</FORM>
    </S>
</TEXT>