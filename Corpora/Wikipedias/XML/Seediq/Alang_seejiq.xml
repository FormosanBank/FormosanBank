<?xml version="1.0" ?>
<TEXT id="Wiki_Seediq_Alang_seejiq" xml:lang="pwn" source="Paiwan Wikipedia, article: Alang_seejiq" copyright="CC BY-SA" citation="Alang_seejiq. (2024, December 07). In Wikipedia [Paiwan]. https://pwn.wikipedia.org/wiki/Alang_seejiq" BibTeX_citation="@misc{Wiki_pwn_Alang_seejiq, title = Alang_seejiq, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Alang_seejiq} }">
    <S id="0">
        <FORM kindOf="original">Manu ka alang? saw ita truku o mseupu da kingal alang ,mseupu musa bbuyu ni mqaras kika ksun alang.paah laqi bilaq mndakil ku alang "Ihunang"ka yaku ,aji hmut knsuyang qtaan ka alang mu hiya.suyang bi ka bgihur na ni mtasaw bi ka qsiya yayung uri,malu bi saan rmigaw ka dgiyaq ni yayung hiya.Dgiyaq bukuy alang mu o mgpajiq mubung ppngpung dgiyaq sgnaah ta paah dgiyaq qmitaq o knmalu qtaan ni malu bi saan steetu uri.kska dgiyaq hiya o lala bi klgan samat,kiya o niqan mirit,pada,rapit,bgilaq,qowlit,bowyaw,rungay ni qqbhni .Tai saw dhuq ka krpuhan ni misanmnhdu mtbiyax qmpahan do omttqnay musa bbuyu ka kana snaw alang mktru bitaq mkempitu jiyax,miyah sapah da dhyia o msshjil balay htngay towkan ka napa dha dhuq sapah.mseupu nami mqaras mkan kana alang. saw nii knkla kndsan hnici rudan nami sbiyaw ni kndsan "qmpringan gaya"ksun rudan.saw nii o malu balay ni mseupu nami kingal alang.gaga pdalih "Ihunang"hiya ka suyang bi saan misux asu ,saw smeisug ni malu bi suxan asu,kiya o Yayung Syukuran ksun.laqi snaw truku o asi ka mkla maduk kika mtduwa mstrung kuyuh .laqi kuyuh o asi mkla mseusa kika mtduwa musa sjiqun.Kiya do o smluhay balay pstalang buji kana ka laqi snaw sayang .asi ka mdka kndsan seejiq kika duwa mseupu kana.saw nii ka alang,lala bi seejiq ,lala bi klgan dha.mqaras ku mntucing ku alang nii ungat bi bngux ni suyang balay ka hngak.Seejiq alang mddayaw balay ni mggkla balay ka ggtgut.nasi niqan msula ka kingal ruwan sapah mseupu dmayaw ka kingal alang. Kmsteita bi seejiq pnaah isil alang uri.</FORM>
        <FORM kindOf="standard">Mano ka alang? saw ita troko o mseopo da kingal alang ,mseopo mosa bboyo ni mqaras kika kson alang.paah laqi bilaq mndakil ko alang "Ihonang"ka yako ,aji hmot knsoyang qtaan ka alang mo hiya.soyang bi ka bgihor na ni mtasaw bi ka qsiya yayong ori,malo bi saan rmigaw ka dgiyaq ni yayong hiya.Dgiyaq bokoy alang mo o mgpajiq mobong ppngpong dgiyaq sgnaah ta paah dgiyaq qmitaq o knmalo qtaan ni malo bi saan steeto ori.kska dgiyaq hiya o lala bi klgan samat,kiya o niqan mirit,pada,rapit,bgilaq,qowlit,bowyaw,rongay ni qqbhni .Tai saw dhoq ka krpohan ni misanmnhdo mtbiyax qmpahan do omttqnay mosa bboyo ka kana snaw alang mktro bitaq mkempito jiyax,miyah sapah da dhyia o msshjil balay htngay towkan ka napa dha dhoq sapah.mseopo nami mqaras mkan kana alang. saw nii knkla kndsan hnici rodan nami sbiyaw ni kndsan "qmpringan gaya"kson rodan.saw nii o malo balay ni mseopo nami kingal alang.gaga pdalih "Ihonang"hiya ka soyang bi saan misox aso ,saw smeisog ni malo bi soxan aso,kiya o Yayong Syokoran kson.laqi snaw troko o asi ka mkla madok kika mtdowa mstrong koyoh .laqi koyoh o asi mkla mseosa kika mtdowa mosa sjiqon.Kiya do o smlohay balay pstalang boji kana ka laqi snaw sayang .asi ka mdka kndsan seejiq kika dowa mseopo kana.saw nii ka alang,lala bi seejiq ,lala bi klgan dha.mqaras ko mntocing ko alang nii ongat bi bngox ni soyang balay ka hngak.Seejiq alang mddayaw balay ni mggkla balay ka ggtgot.nasi niqan msola ka kingal rowan sapah mseopo dmayaw ka kingal alang. Kmsteita bi seejiq pnaah isil alang ori.</FORM>
    </S>
</TEXT>