<?xml version="1.0" ?>
<TEXT id="Wiki_Seediq_Rklit_kusuy_kmsrabang" xml:lang="pwn" source="Paiwan Wikipedia, article: Rklit_kusuy_kmsrabang" copyright="CC BY-SA" citation="Rklit_kusuy_kmsrabang. (2024, November 18). In Wikipedia [Paiwan]. https://pwn.wikipedia.org/wiki/Rklit_kusuy_kmsrabang" BibTeX_citation="@misc{Wiki_pwn_Rklit_kusuy_kmsrabang, title = Rklit_kusuy_kmsrabang, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Rklit_kusuy_kmsrabang} }">
    <S id="0">
        <FORM>Rklit kusuy kmsrabang Mgrbu bi rmawah bling sapah ka rklit kusuy, qmita hbaraw balay ka mneudus blbilaq, lmnglung ka rklit kusuy, jiyax sayang o aji ta empkeuray, tayal bi knnalu ki da msa. Ida ki mlatat rhngun ka rklit kusuy do, qmita kingal sbirat ni wada paru jiras na mnganhar ni asi ksnguhi mnkluwi ka sbirat. Mmkan bi siida ka rklit kusuy, qmita kingal rqnux bilaq ga ska qqhuni, mkmkan tgparu hari samat ka rklit kusuy, kiya do hcian na hika sbirat ni mquri rqnux bilaq hiya tmalang musa. Qmita rklit kusuy ka rqnux bilaq do ki tnalang na ni ki jiras na ptqlahang na kana samat, &quot;gisu hini rklit kusuy da,qduriq nhari.&quot; msa. Wada mrmux ska qqhuni ka rqnux bilaq do wada asi lu ini sklai rklit kusuy da, lmnglung eusa na embrinah miying sbirat duri ka rklit kusuy siida, jima wada qduriq ka sbirat da, duri ni kana mneudus ska rnaaw o embahang pntqlahang rqnux bilaq do wada tgliing kana da. Jiyax sayang, rklit kusuy o meuray duri ka embuyas na. Laqi, iya balay prgi ka rklit kusuy kmsrabang nii.</FORM>
    </S>
</TEXT>
