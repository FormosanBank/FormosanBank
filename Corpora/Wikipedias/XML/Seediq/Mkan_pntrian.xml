<?xml version="1.0" ?>
<TEXT id="Wiki_Seediq_Mkan_pntrian" xml:lang="trv" source="Seediq Wikipedia, article: Mkan_pntrian" copyright="CC BY-SA" citation="Mkan_pntrian. (2025, May 05). In Wikipedia [Seediq]. https://trv.wikipedia.org/wiki/Mkan_pntrian" BibTeX_citation="@misc{Wiki_trv_Mkan_pntrian, title = Mkan_pntrian, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Mkan_pntrian} }">
    <S id="0">
        <FORM kindOf="original">Mkan pntrian 婚宴 Mkan pntrian o uqan mstrung risaw ni wauaw siida.mkan rayi aji uri o uqan pnegrayi sun uri. jiyax mkan pntrian o tgkingal sun paru bi uqan Truku sbiyaw, kmeaguh kana dlutut risaw ni wauwa miyah mseupu mkan pntrian ka jiyax nii. Duri ni mnda pnerngagan psrahuq kari miyah qmita wauwa siida, mgay 2 aji uri o 3 babuy ka risaw pneysa rudan wauwa , qdalun na dlutut dha ka wauwa. Lutut risaw ka muyak babuy ka, ini ptlngi ka lutut wauwa, nasi 30 ka lutut wauwa o malan 10 duri ka nasug pniqan, mseupu do 40 pniqan da. Ngalun na ka 30 pniqan seasug na dlutut na. Msngari na ka 10 pniqan do psiyuk NA risaw kika. Ngalun risaw ka 10 pniqan nii ttuun dha ni seasug na lutut dha miyah teumal mkan pntrian nii, ana yaa pnbilaq ka nasug dha o mqaras bi ka lnglungan dha. Empaarayi ka snaw hlmadan wauwa o rsuhan dgiyaq risaw mnangal wauwa ni biqan na pdagit. Pusu n aka rsuhan dgiyaq sun o plealay bi tgkingal kntan nuduh siyang speekan dha snaw hlmadan wauwa. Pusu na ka mgay pdagit o biqan na kingal pucing ka snaw hlmadan wauwa. Mkkbaki ni mkkpayi kana ka rudan, mkkrayi kana ka snaw hlmadan wauwa ka mkan pntrian siida. Mnhdu muda kana ka saw euda pntrian do seapa paga risaw ka wauwa ni mqaras bi wada na dsun sapah na da.</FORM>
        <FORM kindOf="standard">Mkan pntrian 婚宴 Mkan pntrian o oqan mstrong risaw ni waoaw siida.mkan rayi aji ori o oqan pnegrayi son ori. jiyax mkan pntrian o tgkingal son paro bi oqan Troko sbiyaw, kmeagoh kana dlotot risaw ni waowa miyah mseopo mkan pntrian ka jiyax nii. Dori ni mnda pnerngagan psrahoq kari miyah qmita waowa siida, mgay 2 aji ori o 3 baboy ka risaw pneysa rodan waowa , qdalon na dlotot dha ka waowa. Lotot risaw ka moyak baboy ka, ini ptlngi ka lotot waowa, nasi 30 ka lotot waowa o malan 10 dori ka nasog pniqan, mseopo do 40 pniqan da. Ngalon na ka 30 pniqan seasog na dlotot na. Msngari na ka 10 pniqan do psiyok NA risaw kika. Ngalon risaw ka 10 pniqan nii ttoon dha ni seasog na lotot dha miyah teomal mkan pntrian nii, ana yaa pnbilaq ka nasog dha o mqaras bi ka lnglongan dha. Empaarayi ka snaw hlmadan waowa o rsohan dgiyaq risaw mnangal waowa ni biqan na pdagit. Poso n aka rsohan dgiyaq son o plealay bi tgkingal kntan nodoh siyang speekan dha snaw hlmadan waowa. Poso na ka mgay pdagit o biqan na kingal pocing ka snaw hlmadan waowa. Mkkbaki ni mkkpayi kana ka rodan, mkkrayi kana ka snaw hlmadan waowa ka mkan pntrian siida. Mnhdo moda kana ka saw eoda pntrian do seapa paga risaw ka waowa ni mqaras bi wada na dson sapah na da.</FORM>
    </S>
</TEXT>