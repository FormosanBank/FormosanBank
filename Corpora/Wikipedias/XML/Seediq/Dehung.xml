<?xml version="1.0" ?>
<TEXT id="Wiki_Seediq_Dehung" xml:lang="trv" source="Seediq Wikipedia, article: Dehung" copyright="CC BY-SA" citation="Dehung. (2025, May 05). In Wikipedia [Seediq]. https://trv.wikipedia.org/wiki/Dehung" BibTeX_citation="@misc{Wiki_trv_Dehung, title = Dehung, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Dehung} }">
    <S id="0">
        <FORM kindOf="original">== Dehung == Rudan ku hari, stgesa ku bubu mu, klaun mu mesa, &quot;Asi ka sklwiyan mbruwa ma sqyexan quyux, kika tnais ba qtaan mnheru kndalax dheran; kuxul ba skdiyan Seediq. Malu riyung shpure qsiya, mahun begu.&quot; mesa. Saya de, pgmaxul daha camac ma siyang, sama mahun begu ma, hndure ka pskluwan daha mekan duri di. Kndala ku naq slaqi saapa ku tama mu rudan musa neepah ma, musa lmiqu; seeban ku na pala pungu klaali, kanna ka di baki ma pai mu mssnegul. Meniq texal, musa knbgurah neepah ka dheya. Saapa ku tama mu rudan musa dmayang. Knbrawan ba ka bbrhengil msnegul kndkilan. Ani si, spooda na gamil truma smeqic, ini ku na shbliti peni. Ya ani hari maxal daha kana ka di baki ma pai, knkkere ba musa tmatak dmayang. Ini geqi hida nana, knpruwan so ba eluw paru mtlibu ddaan ka gnnayang daha. Madis hlmadac ma kaqul ka statak daha.Sngayan daha ciida, mangal nngalan daha balung qbheni, beyuq walu ka sqdiyan ku daha. Mekan miyan hndayu hlama butur ka ceka naali; tena naq hnpure begu camac ka bubu rudan stuuman ppuqun, mtlubu miyan suupu mekan ido. Wada mkteru hari ali ka tntakan daha, mbruwa paru ma mtqiliq paru ka karac bero bobo mnekan. Uxe ta mpdehuk alang, nugaaguh ta qduriq quri behing mkkesa mpplawa. Moda miyan eluw icil musa behing, knpruwan ba ka dehung, kana qelung ddaan mgnetun na tama rudan. Mqaras ba lmamu ka tama ruda. Pdooyan ku na yaku ka mntena ba trasi biciq qtaan ka kingal dehung, &quot;Malu stuuman pure begu wa!&quot; mesa. Ini klai ka rudu tdiyung meniq ssiyo qhuni baro; bhangan ni hmrengang quri yami ka tama rudan. Ini klgelu mheyu ma, &quot;Iya squwaq!&quot; kesun ku na slhaling mrengo. Bsiyaq bale ka mnheyu miyan hiya; melux miyan maku mthedu snqyaxan qyux paru. Dehuk miyan behing, ini klai wada tuting knuwan ka trasi na dehung; wano naq qmuru papak na ni mu dooyan di. Dehuk ku rudan hari de, stgesa ku bubu mu, klaun mesa asi ka mbruwa sqyexan kika tnais ba qtaan mdakil ka dehung.Kuxul ba skdiyan daha shpure tuuman begu. Trumaan ku bubu ma yuxan na ku lukus mu mhuriq. Pmahan ku begu camac gnmaxan papak dehung dnoi mu. Mttilux hei ma ma ini ku tgkela mtaqi di mesa.</FORM>
        <FORM kindOf="standard">== Dehong == Rodan ko hari, stgesa ko bobo mo, klaon mo mesa, &quot;Asi ka sklwiyan mbrowa ma sqyexan qoyox, kika tnais ba qtaan mnhero kndalax dheran; koxol ba skdiyan Seediq. Malo riyong shpore qsiya, mahon bego.&quot; mesa. Saya de, pgmaxol daha camac ma siyang, sama mahon bego ma, hndore ka psklowan daha mekan dori di. Kndala ko naq slaqi saapa ko tama mo rodan mosa neepah ma, mosa lmiqo; seeban ko na pala pongo klaali, kanna ka di baki ma pai mo mssnegol. Meniq texal, mosa knbgorah neepah ka dheya. Saapa ko tama mo rodan mosa dmayang. Knbrawan ba ka bbrhengil msnegol kndkilan. Ani si, spooda na gamil troma smeqic, ini ko na shbliti peni. Ya ani hari maxal daha kana ka di baki ma pai, knkkere ba mosa tmatak dmayang. Ini geqi hida nana, knprowan so ba elow paro mtlibo ddaan ka gnnayang daha. Madis hlmadac ma kaqol ka statak daha.Sngayan daha ciida, mangal nngalan daha balong qbheni, beyoq walo ka sqdiyan ko daha. Mekan miyan hndayo hlama botor ka ceka naali; tena naq hnpore bego camac ka bobo rodan stooman ppoqon, mtlobo miyan soopo mekan ido. Wada mktero hari ali ka tntakan daha, mbrowa paro ma mtqiliq paro ka karac bero bobo mnekan. Uxe ta mpdehok alang, nogaagoh ta qdoriq qori behing mkkesa mpplawa. Moda miyan elow icil mosa behing, knprowan ba ka dehong, kana qelong ddaan mgneton na tama rodan. Mqaras ba lmamo ka tama roda. Pdooyan ko na yako ka mntena ba trasi biciq qtaan ka kingal dehong, &quot;Malo stooman pore bego wa!&quot; mesa. Ini klai ka rodo tdiyong meniq ssiyo qhoni baro; bhangan ni hmrengang qori yami ka tama rodan. Ini klgelo mheyo ma, &quot;Iya sqowaq!&quot; keson ko na slhaling mrengo. Bsiyaq bale ka mnheyo miyan hiya; melox miyan mako mthedo snqyaxan qyox paro. Dehok miyan behing, ini klai wada toting knowan ka trasi na dehong; wano naq qmoro papak na ni mo dooyan di. Dehok ko rodan hari de, stgesa ko bobo mo, klaon mesa asi ka mbrowa sqyexan kika tnais ba qtaan mdakil ka dehong.Koxol ba skdiyan daha shpore tooman bego. Tromaan ko bobo ma yoxan na ko lokos mo mhoriq. Pmahan ko bego camac gnmaxan papak dehong dnoi mo. Mttilox hei ma ma ini ko tgkela mtaqi di mesa.</FORM>
    </S>
</TEXT>