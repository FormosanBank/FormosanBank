<?xml version="1.0" ?>
<TEXT id="Wiki_Seediq_Quri_gaya_mdkrang" xml:lang="trv" source="Seediq Wikipedia, article: Quri_gaya_mdkrang" copyright="CC BY-SA" citation="Quri_gaya_mdkrang. (2025, May 05). In Wikipedia [Seediq]. https://trv.wikipedia.org/wiki/Quri_gaya_mdkrang" BibTeX_citation="@misc{Wiki_trv_Quri_gaya_mdkrang, title = Quri_gaya_mdkrang, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Quri_gaya_mdkrang} }">
    <S id="0">
        <FORM kindOf="original">Quri gaya mdkrang 喪禮規則 Gaya quri mdkrang(mangal tunux pais) pusu balay o stndahu ka nii. Pusu seusa mdkrang 出草的原因 Pusu seusa mdkrang o (1)smiyuk pkpeysan rudan, kiya ka hnici kari rudan ni asi ka daan,(2)kksnaw balay, kiya o tteumal qmpringan dmbbrax ni pptasan pnglux dsnaw nii,(3).pnrungan kari, kiyao paah snhangan taxa saw nii, (4).msneiying bais stmaaun,(5) lmiwaq mnarux meeru aji ksbaan tnukuy aangal lala uqun, (6)euda hakaw utux babaw mhuqil. musa mdkrang(brah 100 sngari hngkawas miyah ka Nihung do wada laxan ka gaya nii). Gaya mdkrang 出草的規則 Taxa bi hiyi duma(saw skSita Duku), mthbaraw musa ka kana, mdudul o mrhug alang aji o mduuy qsiya alang hiya psramal.(mdakar mseusa,marah tahut, tmikan ni hmlama dsun) musa bbuyu mspi ni psisil mn3, malu o musa, naqih o embrinah, muda mkrabi elug siida o &quot;prgnabaw,&quot; mgrbu kjiyax pdaling alang peysan do hciyun biyi ka 1 risaw ni smkagul empskeuruy,nii o asi ka mnangal tunux pais,(mlukus&quot;srbuxan)&quot; bsqaran puniq,buun buji aji uri o smbrangan ka pais, snagan ayug ka luqi ni psaun &quot;tneetu &quot;ka tunux ni speapa risaw,&quot;mkeelug muyas mkleeug hmdhik&quot;ni msqar puniq quri alang (pxal o 1 tunux,mn3 o 3 tunux pais nangal, ini dhuq alang ka dhiya na o saan pstrung plukus&quot;srbuxan&quot;kulaw elug ka mnangal tunux, pdalih alang do mneelug mqaras muyas mkleelug ka mnusa mdkrang. Dhuq alang do skuwak babaw mnarux seejiq ka pucing mnangtal tunux pais do malu ka mnarux da. Dsun sapah mnangal ka tunux pais ni qdalan egaw ni siyang ni hlnma ni srgrig mqaras 1 rabi, saw saman do dsun sapah dmnudul,kiya o sapah mrhug alang aji o mduuy qsiya. Saw saman duri o pdaun peekan siyang ni kpuan dha mimah sinew, babaw na do saun pgska pttama paga kana quluh tunux smudal ni psrgan sirug tneetu gamil kdang, phiyug brqiya snalu browling ka alang nii ni smapuh smagi utux pais ka mdudul. Kari musa mdkrang mangal kkeudus muda hakaw utux Snhiyun bi rudan Truku sbiyaw ka musa mdkrang ga pusu na bi o muda hakaw utux mangal duri kneudus saw nii ka kari ruda Truku Yudaw Pisaw(91), (1)msnqbubur empkeudus kika musa mdkrang. (2) Msnhiyi (kari rudan)yaasa mha meudus duri ka qbubur kika musa mangal tunux pais. (3).Snaw: Muda Hakaw Utux siida, utux nengalan tunux pais ka weela hyaan muda Hakaw Utux mtaril dhuq tuxan. (4).Msnhiyi ka musa mdkrang. (5). Kuyuh: Muda pusu Hakaw Utux ptrima baga siida, sriyu paah hiqur ka dara, kika tduwa muda Hakaw Utux.( 6). Asi ka mkla bi tminun bitaq kla miri.</FORM>
        <FORM kindOf="standard">Qori gaya mdkrang 喪禮規則 Gaya qori mdkrang(mangal tonox pais) poso balay o stndaho ka nii. Poso seosa mdkrang 出草的原因 Poso seosa mdkrang o (1)smiyok pkpeysan rodan, kiya ka hnici kari rodan ni asi ka daan,(2)kksnaw balay, kiya o tteomal qmpringan dmbbrax ni pptasan pnglox dsnaw nii,(3).pnrongan kari, kiyao paah snhangan taxa saw nii, (4).msneiying bais stmaaon,(5) lmiwaq mnarox meero aji ksbaan tnokoy aangal lala oqon, (6)eoda hakaw otox babaw mhoqil. mosa mdkrang(brah 100 sngari hngkawas miyah ka Nihong do wada laxan ka gaya nii). Gaya mdkrang 出草的規則 Taxa bi hiyi doma(saw skSita Doko), mthbaraw mosa ka kana, mdodol o mrhog alang aji o mdooy qsiya alang hiya psramal.(mdakar mseosa,marah tahot, tmikan ni hmlama dson) mosa bboyo mspi ni psisil mn3, malo o mosa, naqih o embrinah, moda mkrabi elog siida o &quot;prgnabaw,&quot; mgrbo kjiyax pdaling alang peysan do hciyon biyi ka 1 risaw ni smkagol empskeoroy,nii o asi ka mnangal tonox pais,(mlokos&quot;srboxan)&quot; bsqaran poniq,boon boji aji ori o smbrangan ka pais, snagan ayog ka loqi ni psaon &quot;tneeto &quot;ka tonox ni speapa risaw,&quot;mkeelog moyas mkleeog hmdhik&quot;ni msqar poniq qori alang (pxal o 1 tonox,mn3 o 3 tonox pais nangal, ini dhoq alang ka dhiya na o saan pstrong plokos&quot;srboxan&quot;kolaw elog ka mnangal tonox, pdalih alang do mneelog mqaras moyas mkleelog ka mnosa mdkrang. Dhoq alang do skowak babaw mnarox seejiq ka pocing mnangtal tonox pais do malo ka mnarox da. Dson sapah mnangal ka tonox pais ni qdalan egaw ni siyang ni hlnma ni srgrig mqaras 1 rabi, saw saman do dson sapah dmnodol,kiya o sapah mrhog alang aji o mdooy qsiya. Saw saman dori o pdaon peekan siyang ni kpoan dha mimah sinew, babaw na do saon pgska pttama paga kana qoloh tonox smodal ni psrgan sirog tneeto gamil kdang, phiyog brqiya snalo browling ka alang nii ni smapoh smagi otox pais ka mdodol. Kari mosa mdkrang mangal kkeodos moda hakaw otox Snhiyon bi rodan Troko sbiyaw ka mosa mdkrang ga poso na bi o moda hakaw otox mangal dori kneodos saw nii ka kari roda Troko Yodaw Pisaw(91), (1)msnqbobor empkeodos kika mosa mdkrang. (2) Msnhiyi (kari rodan)yaasa mha meodos dori ka qbobor kika mosa mangal tonox pais. (3).Snaw: Moda Hakaw Utox siida, otox nengalan tonox pais ka weela hyaan moda Hakaw Utox mtaril dhoq toxan. (4).Msnhiyi ka mosa mdkrang. (5). Koyoh: Moda poso Hakaw Utox ptrima baga siida, sriyo paah hiqor ka dara, kika tdowa moda Hakaw Utox.( 6). Asi ka mkla bi tminon bitaq kla miri.</FORM>
    </S>
</TEXT>