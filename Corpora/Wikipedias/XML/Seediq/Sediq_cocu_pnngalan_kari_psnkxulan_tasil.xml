<?xml version="1.0" ?>
<TEXT id="Wiki_Seediq_Sediq_cocu_pnngalan_kari_psnkxulan_tasil" xml:lang="trv" source="Seediq Wikipedia, article: Sediq_cocu_pnngalan_kari_psnkxulan_tasil" copyright="CC BY-SA" citation="Sediq_cocu_pnngalan_kari_psnkxulan_tasil. (2025, May 05). In Wikipedia [Seediq]. https://trv.wikipedia.org/wiki/Sediq_cocu_pnngalan_kari_psnkxulan_tasil" BibTeX_citation="@misc{Wiki_trv_Sediq_cocu_pnngalan_kari_psnkxulan_tasil, title = Sediq_cocu_pnngalan_kari_psnkxulan_tasil, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Sediq_cocu_pnngalan_kari_psnkxulan_tasil} }">
    <S id="0">
        <FORM kindOf="original">patas sspuwan 299 pneyyah patas: Qnpringan tnpusu sediq. Mniq alang sediq Tehuyey, niqan kingal msskuxul ka qridil mi snaw, Hangan snaw u Pasuya, Hangan qridil u Sanmry. Bukuy daw wada mrdan mnarux ka Pasuya da. Niqan kingal diyax, qnlqihan bay lnglungan na muyas uyas ciid ka Sanmey, tnays bay qmita mnrdan Pasuya, skluwi balay ka hiya. Bawa na u diyun Pasuya, mksa dhuq kingal lhngaw Tasan, mtuhuy mniq hini ka kndusan dha. Qnbsiyaqan kngkingal lntudan diyax, madas sinaw payay musa qmita sapah ka hiya. Wa mtuhuy Pasuya ka hiya, enca rmngaw ka tnsapah Sanmay. Qtaan u kingal nanaq! Binaw ini bay rngaw uri. Babaw na kngkwasan, tnrabu kingal laqi ka Sanmey da! Msupu miya tqita tnsapah ka dhiya. Mnhapuy kingal handay damac ka bubu Sanmay, wada qduun mkan kana ka hnpuyan mnniq babaw eqan idaw, kiya ini bay qtai ka Pasuya. Kingal nanaq u tnmkuan bawa bubu ka laqi u kiya ka laqi labu. Tmkuan bawa bubu rudan daw wada knpyiyux pusu wamin da!</FORM>
        <FORM kindOf="standard">patas sspowan 299 pneyyah patas: Qnpringan tnposo sediq. Mniq alang sediq Tehoyey, niqan kingal msskoxol ka qridil mi snaw, Hangan snaw o Pasoya, Hangan qridil o Sanmry. Bokoy daw wada mrdan mnarox ka Pasoya da. Niqan kingal diyax, qnlqihan bay lnglongan na moyas oyas ciid ka Sanmey, tnays bay qmita mnrdan Pasoya, sklowi balay ka hiya. Bawa na o diyon Pasoya, mksa dhoq kingal lhngaw Tasan, mtohoy mniq hini ka kndosan dha. Qnbsiyaqan kngkingal lntodan diyax, madas sinaw payay mosa qmita sapah ka hiya. Wa mtohoy Pasoya ka hiya, enca rmngaw ka tnsapah Sanmay. Qtaan o kingal nanaq! Binaw ini bay rngaw ori. Babaw na kngkwasan, tnrabo kingal laqi ka Sanmey da! Msopo miya tqita tnsapah ka dhiya. Mnhapoy kingal handay damac ka bobo Sanmay, wada qdoon mkan kana ka hnpoyan mnniq babaw eqan idaw, kiya ini bay qtai ka Pasoya. Kingal nanaq o tnmkoan bawa bobo ka laqi o kiya ka laqi labo. Tmkoan bawa bobo rodan daw wada knpyiyox poso wamin da!</FORM>
    </S>
</TEXT>