<?xml version="1.0" ?>
<TEXT id="Wiki_Seediq_Finland" xml:lang="trv" source="Seediq Wikipedia, article: Finland" copyright="CC BY-SA" citation="Finland. (2025, May 05). In Wikipedia [Seediq]. https://trv.wikipedia.org/wiki/Finland" BibTeX_citation="@misc{Wiki_trv_Finland, title = Finland, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Finland} }">
    <S id="0">
        <FORM kindOf="original">= Finland = Gaga kska Owcow ka Finland, 64 00 N, 26 00 E ka gaga na nniqan. Kana ka knlbangan na o 338,145 sq km (hangan na o Tg65) (knlbanga dxgal o 303,815 sq km, knlbangan qsiya o 34,330 sq km). Kana ka sejiqun o niqan 5,498,211 hiyi. Gaga Helsinki ka pusu alang paru, jiyax 6 idas 12 ka jiyax skrayan klwaan. Manu ka dxgal Finland ga wada sugan 7.50% ka dxgal qpahan, 72.90% ka dxgal bbuyu, rahuq dxgal do niqan 19.60% na. Bukung klwaan ta sayang o kiya ka Sauli Niinistö, pnaah hngkawas2012 idas 3 jiyax 1pnrajing kmlawa klwaan. cinkhulan sa knita' sa brbiru' Rikisi Kngkawas 1809, Poarwo gikay u Orosu tikwo hongtey Yarisanta 1su ka kaymu. Jweytey kwowang Ayriko cyosu kngkawas 1154 ka madas Kiristokyo miyah Hunran. Kari Jweytey ka ida tukingal bay kari srngaw singcng, pnspuwan cyawyu, kiya mi kari Hunran dhuq 19 seyki mrana na ka Hunran mincu cuyi, kiya mi tukingal bnkuwan minjoku ka susu &quot;Karawara&quot; u mnhdu pkla cida daw hana spruwan qmita. Kngkawas 1808 mccbu ka Hunran cida, Jweyteyn u mccbu Orosu mi wada ini baka ka Jweyteyn, wada yahun qmlahang Orosu sahwang Yarisanta 1su ka Hunran, kndadax cida daw, ptalax Jweyteyn ka Hunran, muOrosu tikwo ckcka cucu takongkwo, kiya mi sahwang ka ngalan taking beytaq kngkawas 1917. Kngkawas 1917 idas 12 diyax 6 Orosu kwo Puarsuweyko koming (idas 10 koming) ini qbsiyaq, wada pusa kari dukuricu ka Hunran. Kngkawas 1918 u mnuda mntxan tnayis bay mccbu ka ckcka dha kokaniyi. Tumndha mccbu Jeynseykay iyax cida, mndha mccbu Suryeyn ka Hunran: 1939-1940 mccbu misan mi 1941-1944 u lmutuc mccbu, lmutuc mccbu pa kiya ka Hunran tumal Doicu Paparosa singtong canyi, kngkawas 1941 idas 6 diyax 25, Doicu knrmux Suryeyn mkturu diyax daw wada pusa kari mccbu Suryeyn ka Hunran, dmudul heytay 47 knbkiyan knhbrawan knrmux Suryeyn, iyax cida u wada ngalun dungan ka dxral nlkan mccbu misan cida, alaw knphiyu &quot;beyhing Hunran&quot;, kndudul knrmux Kareyria ka Hunran, idas 9 dmuwi ucilung Awnyeycya mi mcbu Pitorocawocuko, binaw mniq Moarmansuko cida daw, mthtur ka heytay Hunran mi Doicu da. Kngkawas 1944 idas 6 pa tbrinah cnbu Hunran ka Suryeyn, mniq Weypaw-Pitorocawocuko kosu wada snburah ini baka ka heytay Hunran, cida u mniq Aysaniya ini baka uri ka heytay Doicu, kiya mi mniq iads 9 msupu Suryeyn ppatas psdhu malix mccbu, spuda nripan quri Mngcyun mi Suryeyn cida, dmudul mccbu rapuran ka Hunran, wada lwaqun Hunran kndadax nniqan tudaya Hunran ka heytay Doicu. Kngkawas 1947 mi kngkawas 1948 cida u wada msupu ppatas patas pnsdhuwan ka Hunran mi Suryeyn pwaya quri Hunran u niqan sqpah na quri Suryeyn mi quri shtur dha ka Hunran, spuda patas pnpatas pnsdhuwan dha kngkawas 1940 u wada shtur ka biyax Hunran da mi, ou bay dxral tunarac Hunran u wada pddyakan Suryeyn. So uxay kndudul yahun qmlahang Suryeyn ka Hunran, Hunran mi Jweynteyn, Awtiri mntna wada phiyu mucongrikwo, kiya mi ini sruwa tumal Peyyey mi Hwayey. Kngkawas 1991 cida wada mttalax ka txtaxa mnniq Suryeyn, balay bay wada malu nanaq murux kuricu mi waycyaw cngco, kiya mi kngkawas 1995 wada tumal Omng. Seyji Cngcu ticu na Hunran pa Hunran gikay ka pusu bay, ana so niqan beyhing biyax na quri waycyaw ka soto (spuda keyngpo Hunran, niqan biyax na ptalax gikay ka soto, kiya mi dmudul pssli burah gikay syeynkyo). Ou bay biyax mqlahang koka u wisu diyun congri Hunran mi dnudul na neyko, congri u unuwan kndadax gikay. Neyko u congri taxa mi congyang cnghu mi knkingal bucyo bu mi suhwa cangkwan ka pnspuwan niya. &quot;Keyngpo Hunran &quot;pnwaya, 200 hiyi ka kingal gikay ka rihwa cikwan Hunran. Gikay u malu knpriyux smalu keyngpo, ptalax neyko mi ini sruwa ndanan pusa kari soto; binaw uka brahan knpriyux sndhu kari suhwa. Neyko mi ana ima txtaxa gying u malu pusa kari kaygi smalu waya. 4 kngkawas mtxan ka gying, spuda piri taypyawcu umaw. Hunran Sohuy Mincu tang, Cngtong Hunranjn tang, Hunran Mincu Ryeynho tang ka pusu bay cngtang Huran saya. Mniq kngkawas 2019 idas 4 diyax 14 mnuda seyngkyo Huran gikay cida, Somin tang ka mbiyax tikuh mi wada mtubeyhing bay tang, kiya mi idas 6 diyax 6 u msupu Congcyeyn tang, Ryuso Ryeynmong, Cwoyi Ryeynmong mi Jweyteyn joku jnmin tang phiyu cucng ryeynmong, Somin tangcusi Anti Rinney ka phyuwan congri Hunran. Suhwa tisi psnakan kingal seykining minsu mi singsu suhwa cngyi hwating, kiya mi kingal seymung bay seykining kongcong mi quri singcng susong na singcng hwating. Hunran u taru Hwasi koka, hwating pa psnakan tihwang hoing, ticyu sangsu hawing mi tubaraw bay hoing. Singcng cyuhwa Hunran u wisu muda tuddha ci singcng ticu, kiya ka congyang seyhu mi sucn seyhu. Malu nanaq spuda lnglungan dha dmuwi splawa &quot;cngsu&quot; ka dhiya uri. Ddiyun kokong hbangan sucn u ya bay kana ddiyun kokong dmka hbangan. Pnyahan hbangan sucn pa kndadax nngalan jeyking sucn, mi niqan ka pniyah dnyawan Congyang seyhu, mi nngalan hbangan kndadax icil. Mniq kngkawas 2017 cida u niqan 311 ka kana sucn Hunran, sucn pa to bay so ini khrinas 6000 knhbrawan hiyi. Uxay wana sucn nanaq, niqan ka ddha tuckcka cng singcng cyeyko. Sucn u pspuwan 70 ka cusingcngcyu, kiya mi 19 tubaraw singcngcyu. Kana so cusingcngcyu mi singcngcyu u pniyah cngyeyn sucn ka miyah qmlahang nanaq, wana tikuh hari ka biyax dha singcng. Binaw Awran Cucucyu pa spuda dha pnwaya yingky ka uuda dha phiyu Cucucuy seyhu mi Cucucuy gikay. Sediq Sami u mniq Rapuran cyu tudaya mquri qpahun kari mi bungka u phiyu dmka cucu ka nniqan Sediq Tnpusu Sami. Mnniqan 12 snghun ka Hunran. Kngkawas 1997 tbrnahun pnuayus ka singcngcyu babaw na cida daw wada lihun 6 balay da. Putting hiti kngkawas 2009 cida u wada plixun kana ka snghun, kiya mi kndadax 2010 prading pnuayus 20 ka singcngcyu. Kngkawas 2011 idas 1 diyax 1, wada pspuwan ka nniqan narac burah mi nniqan burah, singcngcyu u wada knpriyux 19. Kiya mi Awran seyhu pa mangal knbeyhing bay cucu. Cyunsu Hunran kwohwang cyun u cuyey mpheytay (kiya kana Cyukwan mi cisu jnyeyn), Canpey ucwang ruryang u 34700, ckcka niyi u 25% knhbrawan ka cuyey mpcaping. Hunran pa niqan pnwaya lmawa mpcaping, qulung so dhuq 18 kngkawas ka snaw Hunran kongmin u kasi ka mpcaping 6 idas dhuq 12 idas, kiya mi malu ka mqpah 12 idas minus huwu uri. Mnhdu pcaping daw smruwa nanaq Hayway weyho huwu ka spruwan dha balay, weyho butay mniq jeyngseykay muda qpahun Ryeynhoko, Peywey mi Omong summing. Kngkawas pa ya bay niqan 650 knhbrawan qridin umaw smruwa musa mpcaping, kiya mi pusa hangan na u kngkawas nduyay niyi u kndudul mrana, qridin smruwa kana cyeynsey puping mi tocongping ka canto butay. Rucyu Hunran u kiya kana ka kawtu ringhwo yeycancyun, kiya mi dyawan balay tnualang kwohwangpu. Kwohwangcyu Hunran u qmlahang bay kana dxral koka, quri so cyunsu canrwey pa dmuwi qpruwan mi dxral lmiqu, mi ou bay langu qsiya muda pthtur mpiyah knprmux na, ini satang mniq ayus hmtur payis miyah cnbu. Sediq Hunran u pdkanun ka kana ddiyun hbangan kwohwang pa rmabang bay kana Omong. Cyunsu rirwen Hunran u quri so cweynhwangwey hwangso kaynyeyn. Dungus na cweynhwangwey sunca pa kiya ka seyhu mi keyjay knkana qnpringan u tumal ckcka hwangso cihwa. Hunran kwohwangcyun pa kwohwang congsuring (saya u rucyun sangcyang Timo Ciweyning) ka dmudul, quri so cyunsu cuhwey ka congsuring u msdurux mquri soto Hunran seykining. Kwohwangcyu u psnakan rucyun, haycyun mi kongcyun. Hunran ayus hwangweytwey u nneyupu, binaw mniq so ddiyun kwohwang cida daw pqriyun kingal qnpringan kwohwang da. Ana so ini tumal peyyey niya n aka Hunran, binaw wada tumal peyyey hwanying butay, mi Omong tocyeyntwey mi Peyyey hoping hwopan kwansi cihwa ka Hunran. Kngkawas 2014 u wada psdhu matas patas Peyyey peywangru, kiya mi wada sndhu malu bay pnluban ryeynmong ka Hunran mi Peyyey. Kngkawas 2015 cida u Hunran mi Peyyey u wada mnhdu ppsruwa kingal kari quri mtbiyax balay cida pa meysa dnyawan Peyyey butay ka Tongtawcu koka u smruwa patas pnsdhuwan, kiya wada krinah knsdhu balay ka pnluban dha. Hunran u quri so Ahuhan mi Kosowo pa ida kiya ka mbiyax bay tumal. Kngkawas cnduray niyi u Hunran ka mquri so ckcka Syuriya, Irako mi kmciyuk Isurankwo mccbu u mbiyax bay pkla nniqan na hiya nanaq saya mi dungus ndanan na ckcka niyi. Kngkawas 2015 idas 5 cida Huran kwohwangcyu u wada padas 100 knbkiyan patas dnurun quri kana dsnaw koka Hunran, pklaun dha mniq mccbu cida u hnyuwan mi seykining dha. puda iyax sucyey hwanwey u ngalan dha wisu psraman mccbu ka Hunran, binaw seuhu Hunran pusa kari pa so niyi muda wa bnkuwan ida nanaq uuda kiya, ana so uxay bay mnuda mntxan so niyi ka rikisi Hunran. Nniqan Kana balay knrbangan dxral Hunran u 338,000 pinghwang kongri, tu8 knbeyhing kana koka Oco. Qnthyaqan bay turuma mi tudaya pa dhuq 1,157 kongri, knbbrangan bay tuiril mi tunarac pa 542 kongri. Nglan dha &quot;Cyeyntaw cukwo&quot; mi &quot;Cyeynhu cukwo&quot; ka Hunran: Mndungus bay spuwan kana ka langu qsiya u 188,000 knou (knrbangan na u hmrinas 500 pinghwang meyta) mi 179,000 knou ka tawyu. Mbrnux balay ka dxral Hunran, Nniqan tudaya Rapur wa mniq ayus Hunran mi Nwowey ka dudux dwiyaq Haartiya u wa mniq Nwowey duriq icil knbaraw bay haypa u 1,365 meyta, wa mniq duriq icil Hunran ka haypa 1,328 sttu dwiyaq, kiya ka puting kndudux bay Hunran. Knbbaraw bay yayung Hunran pa yayung Kaymi, knbbaraw na u 550 kongri. Uxay wana langu qsiya, kana koka u qpringan bay tqapur llmiqu, kiya ka pndkanan kana dxral u 69%. Malu phmaun ka dxral u ini kou, kiya kana pndkanan dxral 8% balay. Tawyu u wisu mniq tuiril truma ka ou bay, wa mniq ckcka iyax Hunran taru mi Awran cyuntaw cutaw ka cyuntawhay. Hunran u wa mniq tudaya muxun nniqan, mskuy ka misan, mncun knskuy balay, rbawan ka muxun hari. Nniqan Hunran u iyax peywey 60° dhuq 70°, niqan 1/4 nniqan ka mniq ckcka peycicweyn, tudaya balay ka nniqan pa rbawan u niqan 73 diyax ka hidaw u ini tuting trahuc tipingsyeyn, misan cida u niqan 51 diyax ka ini hdawi hidaw. Hunran pa niqan kana nbabaw dxral weytu tudha ka sotu Hoarsinci, msnun sotu Pingta Reykoyaweyko. Keyjay Hunran u kiya ka kawtu kongyeyhwa, jiyuhwa ka sucang cingciti, jncyun cancu rmabang bay pndkanan nngalan Omong, mntna hari mtsiyaw na koka Jweyteyn. Pusu bay dmkuh keyjay dha ka quri qpahun smmalu, pusu bay u qhuni, xiluy, kongcng, tyeynsyun mi tyeyncu kongyey ka pusu. Hunran tongsin canyey u Nokiya ka niqan bay hangan mi niqan bay knkla dha, Hunran u mntna knhbrawan sediq koka ka dmuwi wangci wangru mi knou bay knhbrawan koka dmuwi qnawal ddilun. Snparu bay quri mawyi ka Hunran, Ya bay 1/3 GDP ka pniyah cuko. Niqan nanaq ka qhuni dha mi tikuh kwangcan, weynjayryaw, nengweyn mi quri so kongyey cucyeyn u sntama cinko kana. Hunran mi kana keyjay jeynseykay u niqan balay pnluban na kana, quri so kwomin sngcan congcu 1/3 ka kwoci mawyi. Msupu Omong mawyi u kiya ka 60% kana bay comawyi na. Pusu na balay waymaw hwopan ka Doyicu, Orosiya, Juytyeyn, Ingkoku, Amirika, Horan mi Cyokoku. Mawyi cngco pusu bay u snalu Omong ka waya niyi, Hunran mniq ckcka Omong pa quri so nongyey cngco mi ida nanaq lmutuc ndanan cbiyaw dmkuh bay jiyu mawyi. Hunran u mniq kngkawas 1999 ka tumal dmuwi pila Omong ticu, saya u murux nanaq dmuwi oyeyn koka Peyo ka Hunran. Alaw ka quri karac mi dxral, qpahun ppwalang Hunran u wana balay mttuku ddiyun dha nanaq. Rinmuyey ka pusu bay dmkuh quri cuko, malu sbuway nongcwenjn umaw tudha qqpahun. Quri so rusuq kongyi ka Hunran u niqan bay hangan jeynseykay, xxiluy curi kongyi u mndungus bay uri. Alaw ka ou bay ka hnriyan qhuni, qqiya sapah mi seykey mi qpahun smmalu u niqan bay hhangan jeynseykay ka Hunran, 20 sucicu cida Hunran nseykey ka qqiya sapah qtan saya u so bay nsyeyntay balay. Knhbrawan sediq Spuda tuhiti bay kngkawas 2017 knhbrawan sediq Hunran pnusa hangan congsin sucyu, ya bay niqan 552 knbkiyan ka knhbrawan sediq. Niqan dha kari ka srwanan seyhu: 88.3% knhbrawan hiyi ka dmuwi kari tnpusu dha nanaq kari Hunran mi 5.3% knhbrawan hiyi ka dmuwi kari tnpusu dha kari Jweytyeyn. Ini khbaraw hiyi ka sediq Sami, sediq Orosu, sediq Yodaya mi Tatan joku. Mccbu mmisan u ya bay niqan 12% knhbrawan hiyi u kasi ka dyaun sanun psramal nniqun dha. Mccbu pririh, quri uka qpahun mi Hunran ida mdukuricu ini kdhu lnglungan dha ka duma u mnuda hbaraw bay yimin ka mnniq kngkawas 1970 mlatac Hunran. Kiya mi beytaq kngkawas 1990 cida, alaw ka wada kasi krana ka keyjay dha mi seyji mi sehuy huri u mndhu bay uri, prading psmruwa mangal sediq mqraqil mi sediq tnhdilan. Kari Kari quri pnwaya seyhu Hunran u kari Hunran mi kari Jweytyeyn. Mniq kana koka Hunran pa kari Hunran ka pusu bay mpdudul niya, kari Jweytyeyn u wa diyun bay mniq tuiril mi tuhunac nniqan mksiyaw ucilung mi Awran cucucyu. Hunran u niqan 88.3% knhbrawan hiyi ka dmuwi kari tnpusu dha nanaq kari Hunran, kari niyi pa kari Ulaar yusi so kingal nanaq kluwanan quri kari Hunran uri. Kari Hunran ka ckcka kari Omong u spac uxay Ino yusi ka kari Hunran. Mntna mslutuc kari Huran mi msdalih ka kari Kareyria mi kari Aysaniya, msthiyaq hari pnluban ka kari Sami mi kari Syongyari. Hunran pa niqan 5.3% knhbrawan hiyi ka dmuwi kari tnpusu dha kari Jweytyeyn (Hunran Jweytyeyn joku). Kari Peyo mi kari Kareyria u niqan nanaq knsbliqan dha qmita ka seyhu. Mniq tudaya Hunran duma alang mkbrnux u kari Sami ka kari ddiyun seyhu uri, ya bay niqan 7000 knhbrawan hiyi sediq Sami ka wada psdhuwan sa Sediq Tnpusu. Ya balay 1/4 kari tnpusu sediq Sami u ou klwanan kari Sami mi tkkingal kluwanan ka kari dha. Kari srngaw dha kari Sami mniq Hunran pa niqan kari tudaya Sami, kari Inari Sami mi kari Sukoarto Sami. Mniq Hunran u niqan 5000 dhuq 6000 knhbrawan hiyi sediq ka rmngaw kari Romu. Kari Romu mi kari Hunran tmbawa mniq ckcka keyngpo u wada psdhuwan smruwa uri. Mniq Hunran u dmuwi ddha kluwanan kari tmbawa: Hunran tmbawa (niqan 4000 dhuq 5000 knhbrawan hiyi sediq ka dmuwi) mi kari Hunran Jweyteyn tmbawa (ya bay niqan 150 hiyi ka dmuwi). Ya balay niqan 800 hiyi sediq Hunran Tatan ka rmngaw kari Tatan, pusu bay diyax pnyahan dha miyah Hunran ka dhiya pa ida mniq qnlhangan Sahwang jidayi kngkawas 1870 dhuq kngkawas 1920 cida. Ini khbaraw minjoku (quri so Hunran Jweyteyn joku, sediq Sami mi sediq Hunran Romu) u biyax dha pa wada qlhangan mniq ckcka keyngpo. Knhbrawan bay sediq dmuwi ka kari tnhdilan minjoku u kari Orosiya (1.4%), kari Aysaniya (0.9%), kari Arapo (0.4%), kari Swomariya (0.3%) mi kari Eygo (0.3%). Kari Eygo ka qtanan bay laqi muyas ttiping tuturu kngkawas slhayan dhuq turima kngkwa (tu9 kngkawas dhuq tu11 knkawas) ka pisyo kari icil (mniq duma sapah pyasan pisyo kari icil u malu muda umaw ini pntna kari uri) Kari Doicu, kari Hwaransi mi kari Orosiya pa malu kndadax slhayan tu8 uri (kngkawas 14) prading ngalun tudha kari icil smluhay. Snhiyan Iyux tqlahang congcyaw jiyu koka ka Hunran, nasi so ini scuqi bay smliq waya horicu ka ndanan, malu snhiyi ana ini pntna snhiyan ka an aim, ana ini pdayi smruwa seyhu. Kiristokyo pa kndadax 12 seyki prading swarang muyax Hunran, binaw dhuq 19 seyki cida snhiyan dha cbiyaw pa, mniq tnualang mpqpah pnwalang u ida nanaq shiti ini awah ka Kiristokyo brah cida na. Puting hiti kngkawas 2019 cida knhbrawan sediq Hunran 68.6% ka sinjya Hunran Huing Sinyi huy (Rutocong). Knhbrawan sinjya pnrhulan Rutocong u ya bay pndkanan 1% hiyi ka kawas kawas kndudun mlih. Tudha knhbrawan hiyi sinjya pnrhulan u Tongcngkyo, ya bay pndkanan kana 1.1% sediq Hunran ka knhbrawan sinjya dha. Mniq ckcka keyngpo u wa spatas ka pnwaya quri snpruwan dha qmita pnrhulan Rutocong, kiya mi quri so pnrhulan Tongcng pa wada ssalu waya snpruwan dha qmita uri. Qqita dha ddha niyi pa nirih sa snhiyan koka ka spruwan dha qmita, binaw mniq pnwaya horicu u wada dha spruwan uri biyax congcyaw snhiyan jiyu, ana ima kana sediq u malu ka snluhay snhiyan quri ini pntna snhiyan uri. Ini snluhay snhiyan ana manu niya u wisu kawas kawas kndudul mrada uri. Dhuq puting hiti kngkawas 2018 cida pa pndkanan na Ini snluhay snhiyan u 27.4% (ya bay knkana duma ini klayi ka snhiyan dha uri). Ya bay niqan ka 47000 knhbrawan hiyi sediq Hunran u, msdalih pndkanan 1% kana knhbrawan sediq Hunran pa, snluhay snhiyan pnsliyan quri Usyuncyey undo, kiya mi ini uda ppatas balay ka pnsliyan niyi. Bungka Qnlqilan bay ka karac Hunran, ndanan dha u niqan ka koka icil miyah knrmux niya na, tokubeycu ka nniqan dha mi ndanan dha, kiya ka wada so niqan bay toso ka sicu minjoku mi bungka. Sicu dsediq Hunran u ini pskuraw, ini psparu ka uuda dha uri, binaw balay bay kcka qchur dha u htngayan balay smdhu minjoku dha nanaq, snturung cyeyncyohwa ka saya pa, ini knhmuc so qluluy mnrdang msnul, kiya mi mdhu bay qmlahang pnsltudan bungka dha nanaq. Sisu cingsun Sisu (kari Hunran) cingsun ka bungka nHunran, mqriqu bay sbrahun kari icil, binaw malu srngaw sa mdhu lnglungan, pskingan lnglungan, mbiyax lnglungan mi ini kboli snturung mqraqin. Kari Sisu pa wada dha thnganan quri qqiya ana manu Hunran uri, mray so rulu haya Sisu snalu dha nanaq Hunran mi kingal thnganan Sisu ka beyhing pwoping asu. Niqan ka snruwan kari, mqrinuc bay ka Hunran cbiyaw, uka brahan psdkanun ssiyaw koka ka tyeynjan cuyeyn dha, kiya ka sndhu so saya niyi tukubeycu bungka. Alaw ka uka hari ka cuyeyn sanun cuko, kiya ka wana &quot;dmuwi hweycu knpriyux GDP&quot;, ptura sprun qmita ka niqan knkla na sediq, kyoiku ka spruwan bay uuda syakay Hunran. Yisu Hbaraw bay niqan hhangan yisucya ka Hunran: Spruwan bay ingyeycya Sipeyryosu ka mtrawah smmalu uyas minjoku burah bnkwanan, wada dha ngalun sa tama uyas minjoku Hunran; kari sweycya Ayriasu Rongroto pa pssli mku mttuku bay sklwiun rakaw minjoku ndanan uyas &quot;Karowara&quot; ka wada spruwan bay sucyey wenswey susu; niqan bay hhangan mpsalu sapah Aarwaar Aarto pa dmuwi bttuku bay tnpusu ida ncbiyaw Hunran rangman hongko ka seykey quri syeyntay cuyi ckcka cyeyncu seykey caryo tusu icu. Niqan hbraw bay uka mklanan yisucya uri. So tukubeycu na bay pa, quri so ptura bay minjoku dha nanaq Hunran ka seyki hongko, so ka mkmaxal kngkawas kongyipin mi sapah smnalu u; spuda qnita jidayi sediq saya u, ida so bburah knmalu, niqan bay lngelungan ka ssmnluwan. Smnalu pnuda bawa Hunran seykey tasu pa to bay so msnlxan knmalu ddyuwan ka seykey hongko, knmalu bay jayryaw mi mndungus qtan qnpah kiya ka niqan bay malu hhangan jeynseykay. Wenswey Malu ta so niyi rmngaw patas kari Hunran u Mikaayar Akorikora mniq congcyaw kayko cida, wada sbrahun kari Hunran ka Kari Utux Baraw patan Burah pnsdhuwan u kiya ka pcriyu. Binaw dhuq 19 seyki mi Hunran minjoku rangman cuyi brah u uka hari ka spruwan smnru ssmnalu. Kiya ka niqan sntangan niya musa smli uyas Hunran mi Kareyria kiya mi mku smalu Hunran minjoku cucu &quot;Karowara&quot;. Kndadax hiya cida hbaraw bay sujn mi syawswocya ka prading dmuwi kari Hunran muda smmalu, ckcka hini niqan bay hangan ka mpbatas pa niqan Araykosisu Kiwey mi Ayyino Reyno. Mniq knptutuy minjoku iyax cida u hbaraw bay mpbatas pa dmuwi kari Jweyteyn matas, mray so minjoku mbatas uyas Yohani Rutoweyko Runeypeyri mi Sakorisu Topeyryosu. Dukuricu ka Hunran daw, miyah dungan ka tqapur syeyntay cuyi mpbatas, kiya mi niqan ka niqan bay hhangan niya pa dmuwi kari Hunran matan ka Mika Waartari mi dmuwi kari Jweyteyn matas ka Idito Sotokorang. Huransu Aymiar Siranpa u mniq kngkawas 1939 cida pa wada mangal Nopeyar wensweycyang. Babaw Tumndha mccbu daw pdkaun ka Hunran wenswey mi kocicawryo u krinah bay mquri tukubeycu minjoku dha nanaq ka Hunran, niyi u Weyyino Rinna ka mirih niya. Kiya ka &quot;Karowara&quot; mi Waarri uri mi, dmuwi kari Jweyteyn matas ka Tuwey Yangsong pa mpbatas ou bay wada brahan kari icil ka bnatas niya. Niqan hhangan ka syeyntay mpbatas u kiya ka Ato Pasirinna, Iarka Reymeysu, Kari Hwotakayning, Sohuy Awkosaning mi Yari Toarwo. Spruwan dha bay ka Hunran wensweycyang u kawas kawas muway snadu quri knmalu bay patas bnatas. Kyoiku Pntnaun qmita ka koka Omong pa, uka hari slhayan ppyasan ka mniq Hunran, laqi mpuyas u kasi ka mdungus bay mpitu kngkawas daw kiya ka musa sapah pyasan. Sapah pyasan u knhbrawan hiyi ka msupu qmlahang. Uxay wana skari Hunran, tmsa kari Eygo uri ka sapah pyasan, so bbeyhing hari laqi u smluhay kari Hwaransi mi kari Orosiya, duma sapah pyasan u tmasa quri kari kluwanan icil uri. So rrisaw mi wouwa ka mpuyas pa, pkrana pslhayun kingal kari kluwanan icil dungan. Cirupyeyn &quot;Waterfront Cities Of The World&quot; ka rmngaw kari, sediq Hunran u ini skuxul pskuhaw knklanan. Mray so, ana so knbsyaqan pkkla ka dangi uri pa, ini dha hari klayi ka pyasan na mi knklanan niya. Quri so pnwaya kyoiku tnualang dha pa uxay cinging cuyi uri, spuda nanaq knkla na mi, tntaxa hiyi mptusa ka laqi muyas ou kngkawas, msupu laqi mpuyas mdhu kndkilan. Sapah Rudan Kurusumasu Niqan sediq pa ngalun dha wa mniq nniqan Hunran dwiyaq Birac ka Rudan Kurusumasu. Mniq kngkawas 1927 cida, niqan ka kingal radiyo Hunran tyeyntay pusa kari, Rudan Kurusumasu mi 2 knbkiyan syun rqnux pa wa msupu mniq tnuayus Hunran mi Suryeyn Rapuran sng &quot;dwiyaq Birac&quot; hiya, alaw ka niqan &quot;Birac&quot;, Rudan Kurusumasu pa kiya ka malu mniq Peyci mbahang kana lnglungan txtaxa laqi jeyseykay. Kndadax hiya cida, kari pnngalan kari &quot;dwiyaq Birac&quot; ka wada ngalun aalang Rudan Kurusumasu. Mniq kngkawas pinganyey cida, mptaqi ka llaqi han u qyanun dha siyaw rqda qnabil ka bbaraw ucux kucusta, kiya mi madas sngtangan mtmay snpiyan, Rudan Kurusumasu u kman daw tapa xima huda bnbilan syun rqnux, spuda na rqda qnabil psuwan kana bbaraw ucux kucusta txtaxa dlaqi ka omiyagey kurusumasu. Qlingun bay srngaw kari ka, kana jeynseykay hbaraw bay koka ka pusa kari mi ngalan dha pusu tnualang Rudan Kurusumasu, kiya kana Amirika Arasuka, Kanada, Nowey, Korinran. Sangna bungka Wada mbarah smalu waya Sangnayu ka sediq Hunran, kiya ka pntura bay koka Hunran mncahaya. Niqan ka kari knkla ruda Hunran: Knama phiyu Sangna, thiti phiyu sapah. Sangna ka ini kou mtmay knkari jeynseykay u kingal knkari Hunran. Pnsltudan Sapah Sangna cbiyaw pa snalu qhuni, ckcka hiya u kiya kana ka cngcihwang, trmanan mi ppryuxan lukus. Sapah Sangna jidayi saya daw mniq so seykey u wada knpriyux balay da, duma sapah Sangna mniq nganguc u, niqan ka dmuwi rusuq caykwang. Kana koka Hunran pa niqan ini pntna kluwanan bbeyhing mi ttiping Sangnasu, pdkanun ka knkingal sapah u kiya ka niqan sapah Sangna. Niqan ka ndhiya nanaq tnsapah mi, niqan ka trwahun dmuwi kana sediq uri. Mniq pusu pnyahan Hunran pa, Sangna bungka u niqan ou waya, mray so snaw mi qridin msupu tuhuy Sangna u, mncun dha srwanun, qmita duima ka msupu hiya mi kngkawas uri mi tndadan, uka brahan pskngalan kingal kari rmngaw. Mncun msupu ka snaw mi qridin, mncun psnakan muda ka snaw mi qridin. Kiya mi, mniq cngcihwang mlukus pa ya bay ngalun sa smliq waya qmita, mray so mniq kongkong Sangna u spatas paya hmtur plukus yongcwang. Tiyu Mniq Hunran pa niqan duma sqrasun dha tiyu undo. Mntna hari so pangcyo ka Hunsu reycyo ka kkomin undo Hunran, kiya mi knhbrawan bay sediq sdmhaw qmita u boru huda. Mniq kngkawas 2016 Jeynseykay boru huda cinpyawsay u, Hunran mi Kanada hiti bay pnsung cida pa, niqan 69% knhbrawan sediq Hunran ka qmita treybi pnsung cida. Niqan ka qrasun dha kluwanan tiyu u kiya ka tyeyncing, weyyey hwaswey, tyawtay hwaswey, mtur boru mi rancyo. Ana so mniq sdhmawan qmita boru huda ka knhbrawan bay qrasun tiyu kluwanan, binaw cucyo ka mniq tumal sediq knbeyhing bay pnsliyan tiyu kluwanan, kiya spruwan dha balay tiyu kluwanan Hunran uri. Spuda so txtaxa knou mnangal snadu mi kingpay mita pa, Hunran ka mniq rbawan Orinpiko rikisi u niqan bay bnrihan na koka. Hunran u tnna mniq kngkawas 1908 cida, ida wisu qlhangan Orosu tikwo trahuc na cucu takongkwo cida, tumntxan muda murux koka tumal Orinpiko undokay. Mniq kngkawas 1912 rbawan Orinpiko undokay u, muwaya bay mangal hangan &quot;Sediq Skaya&quot; ka Hanneysu Korayhomayning wada mbiyax mangal turu kingpay. Mniq Tumndha mccbu brah pa mniq Undokay Orinpiko u niqan bay bnrihan na koka ka Hunran. Kngkawas 1924 rbawan Orinpiko undokay cida, Hunran u 320 knbkiyan knhbrawan hiyi ka kana koka dhiya; kiya mi quri so nngalan dha snadu u day nibang. Kngkawas 1920 mi kngkawan 1930 cida, Hunran mptalang marasong u wada mbiyax bay undukay Orinpiko, Pawo Nuarmi ka mniq iyax kngkawas 1920 dhuq kngkawas 1928 pa wada mbiyax mi mangal 9 Orinpiko undokay kingpay, kiya mi iyax kngkawas 1921 dhuq kngkawas 1931 cida pa, wada smurus kwanhwang ciru. Nuarmi u knttu ngalan dha spruwan bay mita undoing Hunran mi rikisi knspruwan bay taxa tyeyncing undoing. Knbkuy kngkawas pa dsnaw mi dqridin undoing Hunran u mniq qmada pyawcyang kluwanan pa niqan knmalu bay ndanan dha. Quri so kluwanan qmada pyawcyang niyi u wada mnangal 9 kingpay Orinpiko undokay ka Hunran, mn5 Jeyseykay cinpyawsay kwancyun mi mn24 smurus jeynseykay ciru. Pnyahan pnatas CIA 外交部 (參考自</FORM>
        <FORM kindOf="standard">= Finland = Gaga kska Owcow ka Finland, 64 00 N, 26 00 E ka gaga na nniqan. Kana ka knlbangan na o 338,145 sq km (hangan na o Tg65) (knlbanga dxgal o 303,815 sq km, knlbangan qsiya o 34,330 sq km). Kana ka sejiqon o niqan 5,498,211 hiyi. Gaga Helsinki ka poso alang paro, jiyax 6 idas 12 ka jiyax skrayan klwaan. Mano ka dxgal Finland ga wada sogan 7.50% ka dxgal qpahan, 72.90% ka dxgal bboyo, rahoq dxgal do niqan 19.60% na. Bokong klwaan ta sayang o kiya ka Saoli Niinistö, pnaah hngkawas2012 idas 3 jiyax 1pnrajing kmlawa klwaan. cinkholan sa knita' sa brbiro' Rikisi Kngkawas 1809, Poarwo gikay o Oroso tikwo hongtey Yarisanta 1so ka kaymo. Jweytey kwowang Ayriko cyoso kngkawas 1154 ka madas Kiristokyo miyah Honran. Kari Jweytey ka ida tokingal bay kari srngaw singcng, pnspowan cyawyo, kiya mi kari Honran dhoq 19 seyki mrana na ka Honran minco coyi, kiya mi tokingal bnkowan minjoko ka soso &quot;Karawara&quot; o mnhdo pkla cida daw hana sprowan qmita. Kngkawas 1808 mccbo ka Honran cida, Jweyteyn o mccbo Oroso mi wada ini baka ka Jweyteyn, wada yahon qmlahang Oroso sahwang Yarisanta 1so ka Honran, kndadax cida daw, ptalax Jweyteyn ka Honran, moOroso tikwo ckcka coco takongkwo, kiya mi sahwang ka ngalan taking beytaq kngkawas 1917. Kngkawas 1917 idas 12 diyax 6 Oroso kwo Poarsoweyko koming (idas 10 koming) ini qbsiyaq, wada posa kari dokorico ka Honran. Kngkawas 1918 o mnoda mntxan tnayis bay mccbo ka ckcka dha kokaniyi. Tomndha mccbo Jeynseykay iyax cida, mndha mccbo Soryeyn ka Honran: 1939-1940 mccbo misan mi 1941-1944 o lmotoc mccbo, lmotoc mccbo pa kiya ka Honran tomal Doico Paparosa singtong canyi, kngkawas 1941 idas 6 diyax 25, Doico knrmox Soryeyn mktoro diyax daw wada posa kari mccbo Soryeyn ka Honran, dmodol heytay 47 knbkiyan knhbrawan knrmox Soryeyn, iyax cida o wada ngalon dongan ka dxral nlkan mccbo misan cida, alaw knphiyo &quot;beyhing Honran&quot;, kndodol knrmox Kareyria ka Honran, idas 9 dmowi ocilong Awnyeycya mi mcbo Pitorocawocoko, binaw mniq Moarmansoko cida daw, mthtor ka heytay Honran mi Doico da. Kngkawas 1944 idas 6 pa tbrinah cnbo Honran ka Soryeyn, mniq Weypaw-Pitorocawocoko koso wada snborah ini baka ka heytay Honran, cida o mniq Aysaniya ini baka ori ka heytay Doico, kiya mi mniq iads 9 msopo Soryeyn ppatas psdho malix mccbo, spoda nripan qori Mngcyon mi Soryeyn cida, dmodol mccbo raporan ka Honran, wada lwaqon Honran kndadax nniqan todaya Honran ka heytay Doico. Kngkawas 1947 mi kngkawas 1948 cida o wada msopo ppatas patas pnsdhowan ka Honran mi Soryeyn pwaya qori Honran o niqan sqpah na qori Soryeyn mi qori shtor dha ka Honran, spoda patas pnpatas pnsdhowan dha kngkawas 1940 o wada shtor ka biyax Honran da mi, oo bay dxral tonarac Honran o wada pddyakan Soryeyn. So oxay kndodol yahon qmlahang Soryeyn ka Honran, Honran mi Jweynteyn, Awtiri mntna wada phiyo mocongrikwo, kiya mi ini srowa tomal Peyyey mi Hwayey. Kngkawas 1991 cida wada mttalax ka txtaxa mnniq Soryeyn, balay bay wada malo nanaq morox korico mi waycyaw cngco, kiya mi kngkawas 1995 wada tomal Omng. Seyji Cngco tico na Honran pa Honran gikay ka poso bay, ana so niqan beyhing biyax na qori waycyaw ka soto (spoda keyngpo Honran, niqan biyax na ptalax gikay ka soto, kiya mi dmodol pssli borah gikay syeynkyo). Oo bay biyax mqlahang koka o wiso diyon congri Honran mi dnodol na neyko, congri o onowan kndadax gikay. Neyko o congri taxa mi congyang cngho mi knkingal bocyo bo mi sohwa cangkwan ka pnspowan niya. &quot;Keyngpo Honran &quot;pnwaya, 200 hiyi ka kingal gikay ka rihwa cikwan Honran. Gikay o malo knpriyox smalo keyngpo, ptalax neyko mi ini srowa ndanan posa kari soto; binaw oka brahan knpriyox sndho kari sohwa. Neyko mi ana ima txtaxa gying o malo posa kari kaygi smalo waya. 4 kngkawas mtxan ka gying, spoda piri taypyawco omaw. Honran Sohoy Minco tang, Cngtong Honranjn tang, Honran Minco Ryeynho tang ka poso bay cngtang Horan saya. Mniq kngkawas 2019 idas 4 diyax 14 mnoda seyngkyo Horan gikay cida, Somin tang ka mbiyax tikoh mi wada mtobeyhing bay tang, kiya mi idas 6 diyax 6 o msopo Congcyeyn tang, Ryoso Ryeynmong, Cwoyi Ryeynmong mi Jweyteyn joko jnmin tang phiyo cocng ryeynmong, Somin tangcosi Anti Rinney ka phyowan congri Honran. Sohwa tisi psnakan kingal seykining minso mi singso sohwa cngyi hwating, kiya mi kingal seymong bay seykining kongcong mi qori singcng sosong na singcng hwating. Honran o taro Hwasi koka, hwating pa psnakan tihwang hoing, ticyo sangso hawing mi tobaraw bay hoing. Singcng cyohwa Honran o wiso moda toddha ci singcng tico, kiya ka congyang seyho mi socn seyho. Malo nanaq spoda lnglongan dha dmowi splawa &quot;cngso&quot; ka dhiya ori. Ddiyon kokong hbangan socn o ya bay kana ddiyon kokong dmka hbangan. Pnyahan hbangan socn pa kndadax nngalan jeyking socn, mi niqan ka pniyah dnyawan Congyang seyho, mi nngalan hbangan kndadax icil. Mniq kngkawas 2017 cida o niqan 311 ka kana socn Honran, socn pa to bay so ini khrinas 6000 knhbrawan hiyi. Uxay wana socn nanaq, niqan ka ddha tockcka cng singcng cyeyko. Socn o pspowan 70 ka cosingcngcyo, kiya mi 19 tobaraw singcngcyo. Kana so cosingcngcyo mi singcngcyo o pniyah cngyeyn socn ka miyah qmlahang nanaq, wana tikoh hari ka biyax dha singcng. Binaw Awran Cococyo pa spoda dha pnwaya yingky ka ooda dha phiyo Cococoy seyho mi Cococoy gikay. Sediq Sami o mniq Raporan cyo todaya mqori qpahon kari mi bongka o phiyo dmka coco ka nniqan Sediq Tnposo Sami. Mnniqan 12 snghon ka Honran. Kngkawas 1997 tbrnahon pnoayos ka singcngcyo babaw na cida daw wada lihon 6 balay da. Potting hiti kngkawas 2009 cida o wada plixon kana ka snghon, kiya mi kndadax 2010 prading pnoayos 20 ka singcngcyo. Kngkawas 2011 idas 1 diyax 1, wada pspowan ka nniqan narac borah mi nniqan borah, singcngcyo o wada knpriyox 19. Kiya mi Awran seyho pa mangal knbeyhing bay coco. Cyonso Honran kwohwang cyon o coyey mpheytay (kiya kana Cyokwan mi ciso jnyeyn), Canpey ocwang roryang o 34700, ckcka niyi o 25% knhbrawan ka coyey mpcaping. Honran pa niqan pnwaya lmawa mpcaping, qolong so dhoq 18 kngkawas ka snaw Honran kongmin o kasi ka mpcaping 6 idas dhoq 12 idas, kiya mi malo ka mqpah 12 idas minos howo ori. Mnhdo pcaping daw smrowa nanaq Hayway weyho howo ka sprowan dha balay, weyho botay mniq jeyngseykay moda qpahon Ryeynhoko, Peywey mi Omong somming. Kngkawas pa ya bay niqan 650 knhbrawan qridin omaw smrowa mosa mpcaping, kiya mi posa hangan na o kngkawas ndoyay niyi o kndodol mrana, qridin smrowa kana cyeynsey poping mi tocongping ka canto botay. Rocyo Honran o kiya kana ka kawto ringhwo yeycancyon, kiya mi dyawan balay tnoalang kwohwangpo. Kwohwangcyo Honran o qmlahang bay kana dxral koka, qori so cyonso canrwey pa dmowi qprowan mi dxral lmiqo, mi oo bay lango qsiya moda pthtor mpiyah knprmox na, ini satang mniq ayos hmtor payis miyah cnbo. Sediq Honran o pdkanon ka kana ddiyon hbangan kwohwang pa rmabang bay kana Omong. Cyonso rirwen Honran o qori so cweynhwangwey hwangso kaynyeyn. Dongos na cweynhwangwey sonca pa kiya ka seyho mi keyjay knkana qnpringan o tomal ckcka hwangso cihwa. Honran kwohwangcyon pa kwohwang congsoring (saya o rocyon sangcyang Timo Ciweyning) ka dmodol, qori so cyonso cohwey ka congsoring o msdorox mqori soto Honran seykining. Kwohwangcyo o psnakan rocyon, haycyon mi kongcyon. Honran ayos hwangweytwey o nneyopo, binaw mniq so ddiyon kwohwang cida daw pqriyon kingal qnpringan kwohwang da. Ana so ini tomal peyyey niya n aka Honran, binaw wada tomal peyyey hwanying botay, mi Omong tocyeyntwey mi Peyyey hoping hwopan kwansi cihwa ka Honran. Kngkawas 2014 o wada psdho matas patas Peyyey peywangro, kiya mi wada sndho malo bay pnloban ryeynmong ka Honran mi Peyyey. Kngkawas 2015 cida o Honran mi Peyyey o wada mnhdo ppsrowa kingal kari qori mtbiyax balay cida pa meysa dnyawan Peyyey botay ka Tongtawco koka o smrowa patas pnsdhowan, kiya wada krinah knsdho balay ka pnloban dha. Honran o qori so Ahohan mi Kosowo pa ida kiya ka mbiyax bay tomal. Kngkawas cndoray niyi o Honran ka mqori so ckcka Syoriya, Irako mi kmciyok Isorankwo mccbo o mbiyax bay pkla nniqan na hiya nanaq saya mi dongos ndanan na ckcka niyi. Kngkawas 2015 idas 5 cida Horan kwohwangcyo o wada padas 100 knbkiyan patas dnoron qori kana dsnaw koka Honran, pklaon dha mniq mccbo cida o hnyowan mi seykining dha. poda iyax socyey hwanwey o ngalan dha wiso psraman mccbo ka Honran, binaw seoho Honran posa kari pa so niyi moda wa bnkowan ida nanaq ooda kiya, ana so oxay bay mnoda mntxan so niyi ka rikisi Honran. Nniqan Kana balay knrbangan dxral Honran o 338,000 pinghwang kongri, to8 knbeyhing kana koka Oco. Qnthyaqan bay toroma mi todaya pa dhoq 1,157 kongri, knbbrangan bay toiril mi tonarac pa 542 kongri. Nglan dha &quot;Cyeyntaw cokwo&quot; mi &quot;Cyeynho cokwo&quot; ka Honran: Mndongos bay spowan kana ka lango qsiya o 188,000 knoo (knrbangan na o hmrinas 500 pinghwang meyta) mi 179,000 knoo ka tawyo. Mbrnox balay ka dxral Honran, Nniqan todaya Rapor wa mniq ayos Honran mi Nwowey ka dodox dwiyaq Haartiya o wa mniq Nwowey doriq icil knbaraw bay haypa o 1,365 meyta, wa mniq doriq icil Honran ka haypa 1,328 stto dwiyaq, kiya ka poting kndodox bay Honran. Knbbaraw bay yayong Honran pa yayong Kaymi, knbbaraw na o 550 kongri. Uxay wana lango qsiya, kana koka o qpringan bay tqapor llmiqo, kiya ka pndkanan kana dxral o 69%. Malo phmaon ka dxral o ini koo, kiya kana pndkanan dxral 8% balay. Tawyo o wiso mniq toiril troma ka oo bay, wa mniq ckcka iyax Honran taro mi Awran cyontaw cotaw ka cyontawhay. Honran o wa mniq todaya moxon nniqan, mskoy ka misan, mncon knskoy balay, rbawan ka moxon hari. Nniqan Honran o iyax peywey 60° dhoq 70°, niqan 1/4 nniqan ka mniq ckcka peycicweyn, todaya balay ka nniqan pa rbawan o niqan 73 diyax ka hidaw o ini toting trahoc tipingsyeyn, misan cida o niqan 51 diyax ka ini hdawi hidaw. Honran pa niqan kana nbabaw dxral weyto todha ka soto Hoarsinci, msnon soto Pingta Reykoyaweyko. Keyjay Honran o kiya ka kawto kongyeyhwa, jiyohwa ka socang cingciti, jncyon canco rmabang bay pndkanan nngalan Omong, mntna hari mtsiyaw na koka Jweyteyn. Poso bay dmkoh keyjay dha ka qori qpahon smmalo, poso bay o qhoni, xiloy, kongcng, tyeynsyon mi tyeynco kongyey ka poso. Honran tongsin canyey o Nokiya ka niqan bay hangan mi niqan bay knkla dha, Honran o mntna knhbrawan sediq koka ka dmowi wangci wangro mi knoo bay knhbrawan koka dmowi qnawal ddilon. Snparo bay qori mawyi ka Honran, Ya bay 1/3 GDP ka pniyah coko. Niqan nanaq ka qhoni dha mi tikoh kwangcan, weynjayryaw, nengweyn mi qori so kongyey cocyeyn o sntama cinko kana. Honran mi kana keyjay jeynseykay o niqan balay pnloban na kana, qori so kwomin sngcan congco 1/3 ka kwoci mawyi. Msopo Omong mawyi o kiya ka 60% kana bay comawyi na. Poso na balay waymaw hwopan ka Doyico, Orosiya, Joytyeyn, Ingkoko, Amirika, Horan mi Cyokoko. Mawyi cngco poso bay o snalo Omong ka waya niyi, Honran mniq ckcka Omong pa qori so nongyey cngco mi ida nanaq lmotoc ndanan cbiyaw dmkoh bay jiyo mawyi. Honran o mniq kngkawas 1999 ka tomal dmowi pila Omong tico, saya o morox nanaq dmowi oyeyn koka Peyo ka Honran. Alaw ka qori karac mi dxral, qpahon ppwalang Honran o wana balay mttoko ddiyon dha nanaq. Rinmoyey ka poso bay dmkoh qori coko, malo sboway nongcwenjn omaw todha qqpahon. Qori so rosoq kongyi ka Honran o niqan bay hangan jeynseykay, xxiloy cori kongyi o mndongos bay ori. Alaw ka oo bay ka hnriyan qhoni, qqiya sapah mi seykey mi qpahon smmalo o niqan bay hhangan jeynseykay ka Honran, 20 socico cida Honran nseykey ka qqiya sapah qtan saya o so bay nsyeyntay balay. Knhbrawan sediq Spoda tohiti bay kngkawas 2017 knhbrawan sediq Honran pnosa hangan congsin socyo, ya bay niqan 552 knbkiyan ka knhbrawan sediq. Niqan dha kari ka srwanan seyho: 88.3% knhbrawan hiyi ka dmowi kari tnposo dha nanaq kari Honran mi 5.3% knhbrawan hiyi ka dmowi kari tnposo dha kari Jweytyeyn. Ini khbaraw hiyi ka sediq Sami, sediq Oroso, sediq Yodaya mi Tatan joko. Mccbo mmisan o ya bay niqan 12% knhbrawan hiyi o kasi ka dyaon sanon psramal nniqon dha. Mccbo pririh, qori oka qpahon mi Honran ida mdokorico ini kdho lnglongan dha ka doma o mnoda hbaraw bay yimin ka mnniq kngkawas 1970 mlatac Honran. Kiya mi beytaq kngkawas 1990 cida, alaw ka wada kasi krana ka keyjay dha mi seyji mi sehoy hori o mndho bay ori, prading psmrowa mangal sediq mqraqil mi sediq tnhdilan. Kari Kari qori pnwaya seyho Honran o kari Honran mi kari Jweytyeyn. Mniq kana koka Honran pa kari Honran ka poso bay mpdodol niya, kari Jweytyeyn o wa diyon bay mniq toiril mi tohonac nniqan mksiyaw ocilong mi Awran cococyo. Honran o niqan 88.3% knhbrawan hiyi ka dmowi kari tnposo dha nanaq kari Honran, kari niyi pa kari Ulaar yosi so kingal nanaq klowanan qori kari Honran ori. Kari Honran ka ckcka kari Omong o spac oxay Ino yosi ka kari Honran. Mntna mslotoc kari Horan mi msdalih ka kari Kareyria mi kari Aysaniya, msthiyaq hari pnloban ka kari Sami mi kari Syongyari. Honran pa niqan 5.3% knhbrawan hiyi ka dmowi kari tnposo dha kari Jweytyeyn (Honran Jweytyeyn joko). Kari Peyo mi kari Kareyria o niqan nanaq knsbliqan dha qmita ka seyho. Mniq todaya Honran doma alang mkbrnox o kari Sami ka kari ddiyon seyho ori, ya bay niqan 7000 knhbrawan hiyi sediq Sami ka wada psdhowan sa Sediq Tnposo. Ya balay 1/4 kari tnposo sediq Sami o oo klwanan kari Sami mi tkkingal klowanan ka kari dha. Kari srngaw dha kari Sami mniq Honran pa niqan kari todaya Sami, kari Inari Sami mi kari Sokoarto Sami. Mniq Honran o niqan 5000 dhoq 6000 knhbrawan hiyi sediq ka rmngaw kari Romo. Kari Romo mi kari Honran tmbawa mniq ckcka keyngpo o wada psdhowan smrowa ori. Mniq Honran o dmowi ddha klowanan kari tmbawa: Honran tmbawa (niqan 4000 dhoq 5000 knhbrawan hiyi sediq ka dmowi) mi kari Honran Jweyteyn tmbawa (ya bay niqan 150 hiyi ka dmowi). Ya balay niqan 800 hiyi sediq Honran Tatan ka rmngaw kari Tatan, poso bay diyax pnyahan dha miyah Honran ka dhiya pa ida mniq qnlhangan Sahwang jidayi kngkawas 1870 dhoq kngkawas 1920 cida. Ini khbaraw minjoko (qori so Honran Jweyteyn joko, sediq Sami mi sediq Honran Romo) o biyax dha pa wada qlhangan mniq ckcka keyngpo. Knhbrawan bay sediq dmowi ka kari tnhdilan minjoko o kari Orosiya (1.4%), kari Aysaniya (0.9%), kari Arapo (0.4%), kari Swomariya (0.3%) mi kari Eygo (0.3%). Kari Eygo ka qtanan bay laqi moyas ttiping totoro kngkawas slhayan dhoq torima kngkwa (to9 kngkawas dhoq to11 knkawas) ka pisyo kari icil (mniq doma sapah pyasan pisyo kari icil o malo moda omaw ini pntna kari ori) Kari Doico, kari Hwaransi mi kari Orosiya pa malo kndadax slhayan to8 ori (kngkawas 14) prading ngalon todha kari icil smlohay. Snhiyan Iyox tqlahang congcyaw jiyo koka ka Honran, nasi so ini scoqi bay smliq waya horico ka ndanan, malo snhiyi ana ini pntna snhiyan ka an aim, ana ini pdayi smrowa seyho. Kiristokyo pa kndadax 12 seyki prading swarang moyax Honran, binaw dhoq 19 seyki cida snhiyan dha cbiyaw pa, mniq tnoalang mpqpah pnwalang o ida nanaq shiti ini awah ka Kiristokyo brah cida na. Poting hiti kngkawas 2019 cida knhbrawan sediq Honran 68.6% ka sinjya Honran Hoing Sinyi hoy (Rotocong). Knhbrawan sinjya pnrholan Rotocong o ya bay pndkanan 1% hiyi ka kawas kawas kndodon mlih. Todha knhbrawan hiyi sinjya pnrholan o Tongcngkyo, ya bay pndkanan kana 1.1% sediq Honran ka knhbrawan sinjya dha. Mniq ckcka keyngpo o wa spatas ka pnwaya qori snprowan dha qmita pnrholan Rotocong, kiya mi qori so pnrholan Tongcng pa wada ssalo waya snprowan dha qmita ori. Qqita dha ddha niyi pa nirih sa snhiyan koka ka sprowan dha qmita, binaw mniq pnwaya horico o wada dha sprowan ori biyax congcyaw snhiyan jiyo, ana ima kana sediq o malo ka snlohay snhiyan qori ini pntna snhiyan ori. Ini snlohay snhiyan ana mano niya o wiso kawas kawas kndodol mrada ori. Dhoq poting hiti kngkawas 2018 cida pa pndkanan na Ini snlohay snhiyan o 27.4% (ya bay knkana doma ini klayi ka snhiyan dha ori). Ya bay niqan ka 47000 knhbrawan hiyi sediq Honran o, msdalih pndkanan 1% kana knhbrawan sediq Honran pa, snlohay snhiyan pnsliyan qori Usyoncyey ondo, kiya mi ini oda ppatas balay ka pnsliyan niyi. Bongka Qnlqilan bay ka karac Honran, ndanan dha o niqan ka koka icil miyah knrmox niya na, tokobeyco ka nniqan dha mi ndanan dha, kiya ka wada so niqan bay toso ka sico minjoko mi bongka. Sico dsediq Honran o ini pskoraw, ini psparo ka ooda dha ori, binaw balay bay kcka qchor dha o htngayan balay smdho minjoko dha nanaq, sntorong cyeyncyohwa ka saya pa, ini knhmoc so qloloy mnrdang msnol, kiya mi mdho bay qmlahang pnsltodan bongka dha nanaq. Siso cingson Siso (kari Honran) cingson ka bongka nHonran, mqriqo bay sbrahon kari icil, binaw malo srngaw sa mdho lnglongan, pskingan lnglongan, mbiyax lnglongan mi ini kboli sntorong mqraqin. Kari Siso pa wada dha thnganan qori qqiya ana mano Honran ori, mray so rolo haya Siso snalo dha nanaq Honran mi kingal thnganan Siso ka beyhing pwoping aso. Niqan ka snrowan kari, mqrinoc bay ka Honran cbiyaw, oka brahan psdkanon ssiyaw koka ka tyeynjan coyeyn dha, kiya ka sndho so saya niyi tokobeyco bongka. Alaw ka oka hari ka coyeyn sanon coko, kiya ka wana &quot;dmowi hweyco knpriyox GDP&quot;, ptora spron qmita ka niqan knkla na sediq, kyoiko ka sprowan bay ooda syakay Honran. Yiso Hbaraw bay niqan hhangan yisocya ka Honran: Sprowan bay ingyeycya Sipeyryoso ka mtrawah smmalo oyas minjoko borah bnkwanan, wada dha ngalon sa tama oyas minjoko Honran; kari sweycya Ayriaso Rongroto pa pssli mko mttoko bay sklwion rakaw minjoko ndanan oyas &quot;Karowara&quot; ka wada sprowan bay socyey wenswey soso; niqan bay hhangan mpsalo sapah Aarwaar Aarto pa dmowi bttoko bay tnposo ida ncbiyaw Honran rangman hongko ka seykey qori syeyntay coyi ckcka cyeynco seykey caryo toso ico. Niqan hbraw bay oka mklanan yisocya ori. So tokobeyco na bay pa, qori so ptora bay minjoko dha nanaq Honran ka seyki hongko, so ka mkmaxal kngkawas kongyipin mi sapah smnalo o; spoda qnita jidayi sediq saya o, ida so bborah knmalo, niqan bay lngelongan ka ssmnlowan. Smnalo pnoda bawa Honran seykey taso pa to bay so msnlxan knmalo ddyowan ka seykey hongko, knmalo bay jayryaw mi mndongos qtan qnpah kiya ka niqan bay malo hhangan jeynseykay. Wenswey Malo ta so niyi rmngaw patas kari Honran o Mikaayar Akorikora mniq congcyaw kayko cida, wada sbrahon kari Honran ka Kari Utox Baraw patan Borah pnsdhowan o kiya ka pcriyo. Binaw dhoq 19 seyki mi Honran minjoko rangman coyi brah o oka hari ka sprowan smnro ssmnalo. Kiya ka niqan sntangan niya mosa smli oyas Honran mi Kareyria kiya mi mko smalo Honran minjoko coco &quot;Karowara&quot;. Kndadax hiya cida hbaraw bay sojn mi syawswocya ka prading dmowi kari Honran moda smmalo, ckcka hini niqan bay hangan ka mpbatas pa niqan Araykosiso Kiwey mi Ayyino Reyno. Mniq knptotoy minjoko iyax cida o hbaraw bay mpbatas pa dmowi kari Jweyteyn matas, mray so minjoko mbatas oyas Yohani Rotoweyko Roneypeyri mi Sakoriso Topeyryoso. Dokorico ka Honran daw, miyah dongan ka tqapor syeyntay coyi mpbatas, kiya mi niqan ka niqan bay hhangan niya pa dmowi kari Honran matan ka Mika Waartari mi dmowi kari Jweyteyn matas ka Idito Sotokorang. Horanso Aymiar Siranpa o mniq kngkawas 1939 cida pa wada mangal Nopeyar wensweycyang. Babaw Tomndha mccbo daw pdkaon ka Honran wenswey mi kocicawryo o krinah bay mqori tokobeyco minjoko dha nanaq ka Honran, niyi o Weyyino Rinna ka mirih niya. Kiya ka &quot;Karowara&quot; mi Waarri ori mi, dmowi kari Jweyteyn matas ka Towey Yangsong pa mpbatas oo bay wada brahan kari icil ka bnatas niya. Niqan hhangan ka syeyntay mpbatas o kiya ka Ato Pasirinna, Iarka Reymeyso, Kari Hwotakayning, Sohoy Awkosaning mi Yari Toarwo. Sprowan dha bay ka Honran wensweycyang o kawas kawas moway snado qori knmalo bay patas bnatas. Kyoiko Pntnaon qmita ka koka Omong pa, oka hari slhayan ppyasan ka mniq Honran, laqi mpoyas o kasi ka mdongos bay mpito kngkawas daw kiya ka mosa sapah pyasan. Sapah pyasan o knhbrawan hiyi ka msopo qmlahang. Uxay wana skari Honran, tmsa kari Eygo ori ka sapah pyasan, so bbeyhing hari laqi o smlohay kari Hwaransi mi kari Orosiya, doma sapah pyasan o tmasa qori kari klowanan icil ori. So rrisaw mi woowa ka mpoyas pa, pkrana pslhayon kingal kari klowanan icil dongan. Ciropyeyn &quot;Waterfront Cities Of The World&quot; ka rmngaw kari, sediq Honran o ini skoxol pskohaw knklanan. Mray so, ana so knbsyaqan pkkla ka dangi ori pa, ini dha hari klayi ka pyasan na mi knklanan niya. Qori so pnwaya kyoiko tnoalang dha pa oxay cinging coyi ori, spoda nanaq knkla na mi, tntaxa hiyi mptosa ka laqi moyas oo kngkawas, msopo laqi mpoyas mdho kndkilan. Sapah Rodan Korosomaso Niqan sediq pa ngalon dha wa mniq nniqan Honran dwiyaq Birac ka Rodan Korosomaso. Mniq kngkawas 1927 cida, niqan ka kingal radiyo Honran tyeyntay posa kari, Rodan Korosomaso mi 2 knbkiyan syon rqnox pa wa msopo mniq tnoayos Honran mi Soryeyn Raporan sng &quot;dwiyaq Birac&quot; hiya, alaw ka niqan &quot;Birac&quot;, Rodan Korosomaso pa kiya ka malo mniq Peyci mbahang kana lnglongan txtaxa laqi jeyseykay. Kndadax hiya cida, kari pnngalan kari &quot;dwiyaq Birac&quot; ka wada ngalon aalang Rodan Korosomaso. Mniq kngkawas pinganyey cida, mptaqi ka llaqi han o qyanon dha siyaw rqda qnabil ka bbaraw ocox kocosta, kiya mi madas sngtangan mtmay snpiyan, Rodan Korosomaso o kman daw tapa xima hoda bnbilan syon rqnox, spoda na rqda qnabil psowan kana bbaraw ocox kocosta txtaxa dlaqi ka omiyagey korosomaso. Qlingon bay srngaw kari ka, kana jeynseykay hbaraw bay koka ka posa kari mi ngalan dha poso tnoalang Rodan Korosomaso, kiya kana Amirika Arasoka, Kanada, Nowey, Korinran. Sangna bongka Wada mbarah smalo waya Sangnayo ka sediq Honran, kiya ka pntora bay koka Honran mncahaya. Niqan ka kari knkla roda Honran: Knama phiyo Sangna, thiti phiyo sapah. Sangna ka ini koo mtmay knkari jeynseykay o kingal knkari Honran. Pnsltodan Sapah Sangna cbiyaw pa snalo qhoni, ckcka hiya o kiya kana ka cngcihwang, trmanan mi ppryoxan lokos. Sapah Sangna jidayi saya daw mniq so seykey o wada knpriyox balay da, doma sapah Sangna mniq ngangoc o, niqan ka dmowi rosoq caykwang. Kana koka Honran pa niqan ini pntna klowanan bbeyhing mi ttiping Sangnaso, pdkanon ka knkingal sapah o kiya ka niqan sapah Sangna. Niqan ka ndhiya nanaq tnsapah mi, niqan ka trwahon dmowi kana sediq ori. Mniq poso pnyahan Honran pa, Sangna bongka o niqan oo waya, mray so snaw mi qridin msopo tohoy Sangna o, mncon dha srwanon, qmita doima ka msopo hiya mi kngkawas ori mi tndadan, oka brahan pskngalan kingal kari rmngaw. Mncon msopo ka snaw mi qridin, mncon psnakan moda ka snaw mi qridin. Kiya mi, mniq cngcihwang mlokos pa ya bay ngalon sa smliq waya qmita, mray so mniq kongkong Sangna o spatas paya hmtor plokos yongcwang. Tiyo Mniq Honran pa niqan doma sqrason dha tiyo ondo. Mntna hari so pangcyo ka Honso reycyo ka kkomin ondo Honran, kiya mi knhbrawan bay sediq sdmhaw qmita o boro hoda. Mniq kngkawas 2016 Jeynseykay boro hoda cinpyawsay o, Honran mi Kanada hiti bay pnsong cida pa, niqan 69% knhbrawan sediq Honran ka qmita treybi pnsong cida. Niqan ka qrason dha klowanan tiyo o kiya ka tyeyncing, weyyey hwaswey, tyawtay hwaswey, mtor boro mi rancyo. Ana so mniq sdhmawan qmita boro hoda ka knhbrawan bay qrason tiyo klowanan, binaw cocyo ka mniq tomal sediq knbeyhing bay pnsliyan tiyo klowanan, kiya sprowan dha balay tiyo klowanan Honran ori. Spoda so txtaxa knoo mnangal snado mi kingpay mita pa, Honran ka mniq rbawan Orinpiko rikisi o niqan bay bnrihan na koka. Honran o tnna mniq kngkawas 1908 cida, ida wiso qlhangan Oroso tikwo trahoc na coco takongkwo cida, tomntxan moda morox koka tomal Orinpiko ondokay. Mniq kngkawas 1912 rbawan Orinpiko ondokay o, mowaya bay mangal hangan &quot;Sediq Skaya&quot; ka Hanneyso Korayhomayning wada mbiyax mangal toro kingpay. Mniq Tomndha mccbo brah pa mniq Undokay Orinpiko o niqan bay bnrihan na koka ka Honran. Kngkawas 1924 rbawan Orinpiko ondokay cida, Honran o 320 knbkiyan knhbrawan hiyi ka kana koka dhiya; kiya mi qori so nngalan dha snado o day nibang. Kngkawas 1920 mi kngkawan 1930 cida, Honran mptalang marasong o wada mbiyax bay ondokay Orinpiko, Pawo Noarmi ka mniq iyax kngkawas 1920 dhoq kngkawas 1928 pa wada mbiyax mi mangal 9 Orinpiko ondokay kingpay, kiya mi iyax kngkawas 1921 dhoq kngkawas 1931 cida pa, wada smoros kwanhwang ciro. Noarmi o kntto ngalan dha sprowan bay mita ondoing Honran mi rikisi knsprowan bay taxa tyeyncing ondoing. Knbkoy kngkawas pa dsnaw mi dqridin ondoing Honran o mniq qmada pyawcyang klowanan pa niqan knmalo bay ndanan dha. Qori so klowanan qmada pyawcyang niyi o wada mnangal 9 kingpay Orinpiko ondokay ka Honran, mn5 Jeyseykay cinpyawsay kwancyon mi mn24 smoros jeynseykay ciro. Pnyahan pnatas CIA 外交部 (參考自</FORM>
    </S>
</TEXT>