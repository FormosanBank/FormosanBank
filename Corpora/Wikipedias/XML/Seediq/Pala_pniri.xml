<?xml version="1.0" ?>
<TEXT id="Wiki_Seediq_Pala_pniri" xml:lang="pwn" source="Paiwan Wikipedia, article: Pala_pniri" copyright="CC BY-SA" citation="Pala_pniri. (2024, December 07). In Wikipedia [Paiwan]. https://pwn.wikipedia.org/wiki/Pala_pniri" BibTeX_citation="@misc{Wiki_pwn_Pala_pniri, title = Pala_pniri, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Pala_pniri} }">
    <S id="0">
        <FORM kindOf="original">= Pala pniri = Ini pntena hari kari na tninun nii, mneyah Tgdaya de Pala Puniri si, mneyah Truku de Pala ksukus, kari Toda de Pala qnapang mesa ka dheya, anu kndalax so ucuicin qntaan daha so dngus snalu rudan daha, kiya ini hari pntena tnngayan daha. Ani si klaun daha ka kari asi kesa pniri ka kana. Pala pniri nii de ririh so tgparu tninun ka kesun pala pniri nii. Tgberah ma tg bukuy na ini pntena ka rako na duri. naqah hari tunun, egu bale ka kusuc na berah duri, kiya so sntunux hari meepah tminun nii. Ani si malu bale qtaan ka tnnunan na, anu egu bale doriq prparu ma dorip bcbiciq qnapang nahiya, malu bale qtaan. Ini pntena hari kari na tninun nii, mneyah Tgdaya de Pala Puniri si, mneyah Truku de Pala ksukus, kari Toda de Pala qnapang mesa ka dheya. Malux so kiya ka kari daha, klaun mude anu kari rudan Tgdaya de qlaun daha, daun daha pqiri mknedux ka bnaruy daha ka ware bgurah nii, kiya saadux ka ware de malu daan miri ma malu qtaan meyah baro ka tniri na denu mesa. Kari na rudan Truku de Pala ksukus sika dheya, anu egu bale kusuc berah ka tminun Pala ksukus nii, egu ksukus de dugus na de naqah hari tunun ma, maha egu naq ka rako na duri, ki kesun Pala ksukus. Kari rudan Toda de Pala qnapang mesa ka dheya, anu egu riyung ka qnapang na doriq mesa, doriq paru ma doriq biciq, ga tunun hini kana mesa. Kiya ka klaun ta kndalax so ucuicin qntaan daha so dngus snalu rudan daha ka tmngayan pala nii. So egu klegan ka dungus lnengo daha. Pala pniri nii malu bale qtaan ka snalu na lukus. Duma seediq de asi daha slumei daha pala pungu ma hbikun daha ma, mlukus kingal lukus baro de malu duri. duma naq de slmeun daha lukus baro ma, tminun kingal skato Dungan de malu duri qtaan. Duma seediq duri mangal pala pniri nii smalu ptgic daha duri. ado so kuhur daha de plukus kiya duri. Pnyahan pnatas Puniri &gt;,未出版.</FORM>
        <FORM kindOf="standard">= Pala pniri = Ini pntena hari kari na tninon nii, mneyah Tgdaya de Pala Poniri si, mneyah Troko de Pala ksokos, kari Toda de Pala qnapang mesa ka dheya, ano kndalax so ocoicin qntaan daha so dngos snalo rodan daha, kiya ini hari pntena tnngayan daha. Ani si klaon daha ka kari asi kesa pniri ka kana. Pala pniri nii de ririh so tgparo tninon ka keson pala pniri nii. Tgberah ma tg bokoy na ini pntena ka rako na dori. naqah hari tonon, ego bale ka kosoc na berah dori, kiya so sntonox hari meepah tminon nii. Ani si malo bale qtaan ka tnnonan na, ano ego bale doriq prparo ma dorip bcbiciq qnapang nahiya, malo bale qtaan. Ini pntena hari kari na tninon nii, mneyah Tgdaya de Pala Poniri si, mneyah Troko de Pala ksokos, kari Toda de Pala qnapang mesa ka dheya. Malox so kiya ka kari daha, klaon mode ano kari rodan Tgdaya de qlaon daha, daon daha pqiri mknedox ka bnaroy daha ka ware bgorah nii, kiya saadox ka ware de malo daan miri ma malo qtaan meyah baro ka tniri na deno mesa. Kari na rodan Troko de Pala ksokos sika dheya, ano ego bale kosoc berah ka tminon Pala ksokos nii, ego ksokos de dogos na de naqah hari tonon ma, maha ego naq ka rako na dori, ki keson Pala ksokos. Kari rodan Toda de Pala qnapang mesa ka dheya, ano ego riyong ka qnapang na doriq mesa, doriq paro ma doriq biciq, ga tonon hini kana mesa. Kiya ka klaon ta kndalax so ocoicin qntaan daha so dngos snalo rodan daha ka tmngayan pala nii. So ego klegan ka dongos lnengo daha. Pala pniri nii malo bale qtaan ka snalo na lokos. Doma seediq de asi daha slomei daha pala pongo ma hbikon daha ma, mlokos kingal lokos baro de malo dori. doma naq de slmeon daha lokos baro ma, tminon kingal skato Dongan de malo dori qtaan. Doma seediq dori mangal pala pniri nii smalo ptgic daha dori. ado so kohor daha de plokos kiya dori. Pnyahan pnatas Poniri &gt;,未出版.</FORM>
    </S>
</TEXT>