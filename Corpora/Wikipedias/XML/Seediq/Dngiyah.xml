<?xml version="1.0" ?>
<TEXT id="Wiki_Seediq_Dngiyah" xml:lang="pwn" source="Paiwan Wikipedia, article: Dngiyah" copyright="CC BY-SA" citation="Dngiyah. (2024, December 07). In Wikipedia [Paiwan]. https://pwn.wikipedia.org/wiki/Dngiyah" BibTeX_citation="@misc{Wiki_pwn_Dngiyah, title = Dngiyah, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Dngiyah} }">
    <S id="0">
        <FORM kindOf="original">dngiyah 客床 Smmalu sapah ka rudan Truku sbiyaw o asi angal qngqaya llingay dalih smlaan sapah hiya, musa miying saw mha malu bi smluun sapah ka qhuni, qrul ni djima. Seuxal balay o dmuuy qrul ka erut , qhuni o ngalan dha gasil ,gmbari ni kneuruh, gnabil o gtuan qhuni rqling yaa bi kingal tnxaalaun kndxan, saw nii kndxan o niqan bi qqlahang ghtur eiyah kmrmux pais ni ssbu puniq pais , djima o dmuxan dha dnamux , ungat pntyusan ka ruwan sapah, asi saw rangah ka ruwan na, mtmay ta ruwan o asi qtai kana ka srkaw tqian, qtaan ka srakaw tama nii srakaw bubu gaga pskaan rqda embbrah, gaga qayay srakaw tama ni bubu o niqan srakaw kneiyax msuwil ptqiun hiya ka laqirbnaw ni tleengan malah tahut misaw uri, ga narat ruwan sapah o niqan srakaw dngiyah sun, ssrakaw dngiyah nii o niqan ini bi pndka djiyun srakaw ka nii, kiya o daan mtaqi lupung mniyah, aji uri o lupung saw mtneuda ni muda mkrabi sapah nii, kingal duri o lupung saw rsrisaw ni wauwa miyah mseupu mrrawa srakaw dngiyah nii kingal knmanan, smkuxul bi miyah mtaqi srakaw dngiyah nii ka risaw ni wauwa msslupung, yaasa mtduwa meemur hiya nmrapas hiya kingal rabi, kiya ka kiya ni srakaw dnngiyah nii o thngayan gaya Truku sbiyaw ini bi seeliq mkala kari ka dhiya, miisug gaya, nasi mnda kala kari ka ana ima o asi rngaw rudan dha nhari balay powda gaya, smmalu kmrut kingal babuy ka risaw ngalan na psahug rudan wauwa, nasi ini si haya do, mangal luqih ka musa bbuyu, musa dkrang uri o miisug gliqun pais ka tunux dha, aji uri o qmpah qmpahan daya uri o muda mangal luqih ni musa bbuyu ini nangal ana kingal samat uri. manu saw meemur srakaw dngiyah nii ka rsrisaw ni wauwa ga qmlahang ka lnglungan dha, aaji angal luqih kana kingal ruwan sapah dha. Kika srakaw dngiyah o thngayan Gaya pusu rudan sbiyaw.</FORM>
        <FORM kindOf="standard">dngiyah 客床 Smmalo sapah ka rodan Troko sbiyaw o asi angal qngqaya llingay dalih smlaan sapah hiya, mosa miying saw mha malo bi smloon sapah ka qhoni, qrol ni djima. Seoxal balay o dmooy qrol ka erot , qhoni o ngalan dha gasil ,gmbari ni kneoroh, gnabil o gtoan qhoni rqling yaa bi kingal tnxaalaon kndxan, saw nii kndxan o niqan bi qqlahang ghtor eiyah kmrmox pais ni ssbo poniq pais , djima o dmoxan dha dnamox , ongat pntyosan ka rowan sapah, asi saw rangah ka rowan na, mtmay ta rowan o asi qtai kana ka srkaw tqian, qtaan ka srakaw tama nii srakaw bobo gaga pskaan rqda embbrah, gaga qayay srakaw tama ni bobo o niqan srakaw kneiyax msowil ptqion hiya ka laqirbnaw ni tleengan malah tahot misaw ori, ga narat rowan sapah o niqan srakaw dngiyah son, ssrakaw dngiyah nii o niqan ini bi pndka djiyon srakaw ka nii, kiya o daan mtaqi lopong mniyah, aji ori o lopong saw mtneoda ni moda mkrabi sapah nii, kingal dori o lopong saw rsrisaw ni waowa miyah mseopo mrrawa srakaw dngiyah nii kingal knmanan, smkoxol bi miyah mtaqi srakaw dngiyah nii ka risaw ni waowa msslopong, yaasa mtdowa meemor hiya nmrapas hiya kingal rabi, kiya ka kiya ni srakaw dnngiyah nii o thngayan gaya Troko sbiyaw ini bi seeliq mkala kari ka dhiya, miisog gaya, nasi mnda kala kari ka ana ima o asi rngaw rodan dha nhari balay powda gaya, smmalo kmrot kingal baboy ka risaw ngalan na psahog rodan waowa, nasi ini si haya do, mangal loqih ka mosa bboyo, mosa dkrang ori o miisog gliqon pais ka tonox dha, aji ori o qmpah qmpahan daya ori o moda mangal loqih ni mosa bboyo ini nangal ana kingal samat ori. mano saw meemor srakaw dngiyah nii ka rsrisaw ni waowa ga qmlahang ka lnglongan dha, aaji angal loqih kana kingal rowan sapah dha. Kika srakaw dngiyah o thngayan Gaya poso rodan sbiyaw.</FORM>
    </S>
</TEXT>