<?xml version="1.0" ?>
<TEXT id="Wiki_Seediq_Cyusing_dxgal_quri_tgtruma" xml:lang="trv" source="Seediq Wikipedia, article: Cyusing_dxgal_quri_tgtruma" copyright="CC BY-SA" citation="Cyusing_dxgal_quri_tgtruma. (2025, May 05). In Wikipedia [Seediq]. https://trv.wikipedia.org/wiki/Cyusing_dxgal_quri_tgtruma" BibTeX_citation="@misc{Wiki_trv_Cyusing_dxgal_quri_tgtruma, title = Cyusing_dxgal_quri_tgtruma, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Cyusing_dxgal_quri_tgtruma} }">
    <S id="0">
        <FORM kindOf="original">= South Korea = Gaga kska Yacow ka Korea, south, 37 00 N, 127 30 E ka gaga na nniqan. Kana ka knlbangan na o 99,720 sq km (hangan na o Tg109) (knlbanga dxgal o 96,920 sq km, knlbangan qsiya o 2,800 sq km). Kana ka sejiqun o niqan 50,924,172 hiyi. Gaga Seoul ka pusu alang paru, jiyax 15 idas 8 ka jiyax skrayan klwaan. Manu ka dxgal Korea, south ga wada sugan 18.10% ka dxgal qpahan, 63.90% ka dxgal bbuyu, rahuq dxgal do niqan 18% na. Bukung klwaan ta sayang o kiya ka Hwang Kyo-ahn, pnaah hngkawas2016 idas 12 jiyax 9pnrajing kmlawa klwaan. cinkhulan sa knita' sa brbiru' = Hankoku = Hangan qnlhangan Pusu tyawmu: Han (splawa) Tahanminkoku ka pusa kari u dhiya ka murux muru way mndungus bay cngcweyn, dyiya nanaq tmhangan dhiya pa &quot;Hankoku&quot; , mnangal hangan ncbiyaw Sanhan, ngalan dha &quot;Peyhan&quot; ka Coseyng mincu cuyi jnmin konghekwo ; Coseyng mincu cuyi jnmin konghekwo uri pa pusa kari u dhiya ka murux muru way mndungus bay cngcweyn, dyiya nanaq tmhangan dhiya pa &quot;Coseyng&quot; , kiya mi splawa dha &quot;Tuhunac Coseyng&quot; ka Tahanminkwo, . Cyoka jnmin konghekwo ka mniq kngkawas 1992 tuhuy Hankoku cyeyncyaw brah han pa, ida dha ngalan Coseyng mincu cuyi jnmin konghekwo ka murux muru way mndungus bay cngcweyn, ini dha srwani murux mndungus qnlhangan ka Tahan Minkwo, splawa dha &quot;Tuhunac Coseyng&quot;; beytaq kngkawas 1992 cida wada cyeyncyaw ka ddha qnlhangan niyi daw, kiya hana dmuwi &quot;Hankoku&quot; lmawa. Rikisi Pusu tyawmu: Rikisi Coseyng pantaw mi rikisi Tahanminkoku. Psanak qmlahang brah cida ka Tuhunac Hankoku mi Tudaya Coseyng Spuda kawku mkla, mniq cbiyaw bay cida pa tna niqan sediq mniq Coseyng pantaw. Heyori Syangyeyncyun Pingjang, Congcingnantaw kongco Scwangri mi hniti nniqan Mayeynri, Congcinpeytaw Sangsri lmutuc sndiyal ptura Smudal btasil jiday Coseyng pantaw tuhunac mi tudaya pa to bay niqan sediq mniq kana. Rikisi Coseyng pantaw pa pnrdingan bay qnlhangan pnwaya pquli ka Cbiyaw bay Coseyng. Kngkawas 1932 cida, cyangkun Kawri Ricngkuy ka pspaux Kawri cngcweyn knpriyux Yeyn phiyu qnlhangan, hangan rikisi u &quot;Coseyng wangcaw&quot;. Muru snhiyan Jucyaw qmlangan qnlhangan ka Coseyng wangcaw, Jucya ssyang ka rmirih Bukyo sndhu qqlahang dha qnkhangan. Scong tawang ccida, keyjay wangcaw, bungka, cyunsu, keci mi knkana uuda u wada kndudul mrana kana. Yeynwenw ka bnrnahan dha pa kiya ka wada psbalay bay bungka knkana dsediq qnlhangan uri. Babaw psnakan qmlahang ka Tuhunac Hankoku mi Tudaya Coseyng daw, wada muda snpusal mincu mi tucay qmlahang ka Hangkoku. Tukingal konghekwo u mniq Ricngwan tucay qmlahang kiya, dhuq kngkawas 1960 cida wada pspuruq ka 419 keming, kiya ka phiyu mincu ka Tudha konghekwo. Nniqan lnlingay Pusu tyawmu: Lnlingay Hankoku. Hangkoku pa wa mniq tunarac daya Asia na tuhunac Coseyng pantaw, mkngahu ucilung ka turu lingay tndxral dha, tudaya u mslutuc tndxral Coseyng, tuiril u niqan Ucilung Mcayis mi mksipaw dha Cyokoku, tunarac mi tunarac hunac pa niqan Ucilung Tunarac mi msdalih Tanah Tunux, kana bay knrbangan tndxral u 10 knbkiyan pinghwang kongri, ya bay 45% knkana knlbangan pantaw. Lipax lnlingay Nniqan lnlingay Hankoku pa tudaya u baraw mi tuhunac u ruma, tunarac u baraw mi tuiril u ruma, kcka na hiya pa 2/3 ka lmiqu. Kndadax tudaya prading dwiyaq Hwangrong msdurux tunarac mkngahu ucilung na dwiyaq tudu Taypay ka knbbaraw bay dwiyaq tudu Hankoku, knbrawan niya pa 500km, pndkanan ka knbaraw dwiyaq u 1000m, kiya ka wada sndhu Han pantaw tuhunac na tudu. Alaw buwan mneyras ucilung tunarac, dwiyaq tudu Taypay tunarac u ddoras katu mi bbtasil tiping taw, uka hari ddoran mi kkatu ka tuiril mi tuhunac, niqan mbbrnux mi ou msdalih ucilung tawyu mi tiping kangwan. Wa mniq tudaya tudu ddwiyaq Taypay ka dwiyaq Sweyyey ka tubaraw bay tuhranan hidaw lmiqu Hankoku, knbaraw niya u 1708 m, alaw dudux dwiyaq pa kngkawas u 5~6 idas ka bungan huda kiya ka niqan bay hhangan niya. Kcka Tudu ddwiyaq Tapay pa mhiyu 5 mntna kvbaraw ddwiyaq wada splawa Utaysan, knbaraw na bay ddwiyaq ka Huyruhong haypa 1563 m. Alaw lipax lnlingay Hankoku, yayung Hankoku pa to bay kndadax tudaya mquri tuhunac mi uxay daw kndadax tuhranan hidaw mquri tupryaxan hidaw qluhuy quri ucilung. Rotongcyang ka knbeyhing bay yayung Kankoku, speyyah tudaya tudu ddwiyaq Taypay mquri Tacyo dhuq tuhunac Husan mquri ucilung Tahan, knbbaraw u 525 km. Knbbaraw Hancyang u 514 km ka tudha knbeyhing yayung Hankoku. Mmuda sotu Hankoku Soar ka Hancyang u kndadax cbiyaw pa kiya ka pkrana knudus dha kndusanseyng sediq Hankoku. Kkarac Hankoku pa kkarac mnwentay tarusing hhuriq mi hujetay hhuriq. Tnkawas pa tura bay ka srwasaw, rbawan, krpuhan, misan, llbu ka diyax ssrwasaw mi kkrpuhan; rrbawan u mtilux bay mi hhriqan; mmisan u mskuy mi kndnguwan. Rrbawan ka Hankoku u to bay hmrinas 30℃ ka kntlxan karac kana nniqan. Mskuy ka karac mmisan. Tukcka nniqan kskuy bay karac u kndhuq -20℃ knskuy niya. Soar u pnsdkanan niya idas kingal knskuy ka kngkawas karac pa 7℃ dhuq 1℃. Soar u idas 8 cida pnsdkanan na kntlxan karac u 22℃ dhuq 30℃. Nniqan tuhunac mkngahu ucilung na kntlxan mmisan u mtilux hari kiya, kiya u nniqan tukcka lmiqu u mskuy bay ka karac. Cuyeyn ida nkiya Kari bay kluwanan kwangcan cuyeyn niya ka Hankoku, binaw niqan bnrihan na kmari ka kwangwu pa tikuh bay. Pusu bay kongyey yeynryaw u sntama cinko, pnyahan dha nanaq ka 10% balay. Alaw ini ttuku ka babaw congsngtay haysyang cnci, beytaq say aka Hankoku pa ini sdiyal qnpahan gasoring. Pusu bay nengyeyn kwangcan ka mey uka qrngun, binaw tikuh ka snkuwan dha. Pusu balay knou snkuwan dha ka Hankoku pa king, giying, tong, mu, cyeyn, sin, mey, wu, ti, si. Snkuwan dha uxay xxiluy kluwanan kwangwu Hankoku pa mndungus balay. Btunux congcing, yunmu, btunux yun mi dxral kawring ka ou bay snkuwan dha. Horicu Pusu tyawmu: Keyngpo Hankoku mi Hoing keyngpo Hankoku. Keyngpo Kngkawas 1948 cida, wada pkla tukingal keyngpo kiya mi muru pnwaya keyngpo muda phiyu qnlhangan. Babaw pnhiyu qnlhangan iyax kcka mkmaxal kngkawas, mnuda mn9 snbarah smmalu ka keyngpo Hankoku. Knburah bay keyngpo snbrahan pa mniq kngkawas 1987 na tu6 konghekwo. &quot;Keyngpo Hankoku&quot; pa kiya ka knkana kari pnrdingan, 130 qnay tyawkwan mi 6 ka nmalan pnwaya, pnsnakan ka congkang, biyax mi qqpahun kongmin, kwohuy, seyhu, hoing, hoing keyngpo, qmlahang seyngkyo, qmlahang nanaq tnualang, keyjay mi snburah smmalu keyngpo 10 spuwan, pusu, pusu bay u niqan &quot;pusu biyax sediq qnlhangan&quot;, muru muda &quot; 3 biyax psnakan&quot; mi &quot; pnwaya soto congsin&quot;, malan ka biyax mincu sediq qnlhangan, mi muru muda sinsa smliq waya keyngpo pnwaya quri 4 pusu bay bntasan. Kiya mi lxan sngtangan ddaun pa kiya ka knkana pusu biyax sediq qnlhangan, sancweyn hunri, smatang snblayaq mincu tongyi ka tuhunac mi tudaya, smatang snblayaw ka kwoci mi msupu ppwaluk, muru waya qmlahang qnlhangan mi qnlhangan ka seykining pkmalu ddaun qnlhangan mi kndusan sediq qnlhangan. Pnwaya suhwa Pnwaya suhwa Hankoku pa pnspuwan knbaraw hoing, beyhing hoing, keyngpo hoing, kawtng hoing, nniqan hoing mi quri so tukubeycu hoing, kiya u pnwaya mn3 pcahu ka mnhdu pcahu. Seyji Pusu tyawmu: Seyji Hankoku. Cngti Hankoku u pnsliyan singcng, smmalu waya mi suhwa 3 biyax. Kndadax 20 seyki kngkkawas 60 dhuq saya, wada mndungus bay pkranan mtrawah pnwaya mincu ka Hankoku. Kngkawas 1987 cida, muwaya bay mntxan muda pnstna trawah seyngkyo soto ka Hankoku, wada mqnlhangan tu3 mincuhwa tuhranan hidaw Asia uri. &quot;Cngti curyawci&quot; mi ncupan Amirika Congyang Cingpawcyu na &quot;Mtqiri klwanan kaykwang&quot; pa wada dha ngalan qnlhangan mincu ka Hankoku. Pusu tyawmu: Soto Hankoku, kwowu congri Hankoku mi congyang singcng cikwan Hankoku. Singcng Ciko Singcng pumn muru muda pnwaya soto ka Hankoku, kiya ka pusu bay ticu 3 biyax pnsnakan na Hankoku. Soto Hankoku pa pnhyuwan spuda kana sediq qnlhangan muda sdurux seyngkyo, 5 kngkawas ka diyax snpngan. Alaw muda qndahang ana ima txtaxa qnbsyaqan dmuwi biyax qnlhangan, &quot;keyngpo Hankoku&quot; pa muda smmalu waya naqah muda mndha ka soto. Soto Hankoku u spuda 15 dhuq 30 hiyi sediq pssli kwowu huyyi muda singcngcweyn. Hankoku saya pa congyang singcng cikwan u kiya ka knkana 17 pu, 3 cu, 17 ting, 2 ing, 5 su, 6 ingkay; kana bay u 50 ka ciko. Kngkawas 1988 cida, Hankoku u wada dha sbrahan smmalu ka &quot;waya qqmlahang nanaq ka tunniqan tnualang&quot;; kngkawas 1991 ka mnuda seyngkyo tunniqan gikay; kngkawas 1995 ka mnuda seyngkyo taw cusu mi sucang. Pusu tyawmu: Kwohuy Hankoku. Smmalu waya Ciko Kwohuy Hankoku ka pnwaya kingal yeyn cikwan smmalu waya Hankoku, muru muda pnwaya horicu kasi ka niqan hmrinas 200 hiyi giying ka mssli, mntxan snpngan diyax u 4 kngkawas, kcka hmrinas 80% hiyi giying pa spuda sediq qnlhangan ka muda seyngkyo phiyu, msngari hmrinas 5% hiyi ka giying u spuda pnwaya piri rmirih pnhiyu. Kwohuy ciko Hankoku pa kiya ka taxa hiyi gicyo, 2 hiyi huku gicyo mi lhayan eyngkay. Kwohuy gicyo Hankoku mi huku gicyo pa spuda giying ini pkla hangan muda seyngkyo phiyu, seykining dmudul kaygi kwohuy. Naqah hmrinas 2 kngkawas ka snpngan diyax gicyo. Gicyo mi huku gicyo pa qpahun dha u dukuricu ntumal na cngtang, kiya mi ana uxay kwanyeyn seyhu. Pusu tyawmu: Beyhing hoing Hankoku. Suhwa Ciko Suhwa ciko Hankoku pa dukuricu quri ciko singcng mi smmalu wayaHankoku. Hoing Hankoku u psnakan Beyhing hoing, knbaraw hoing mi knkana llhayan cwanri hoing, tnsapah hoing mi quri kcka singcng hoing na tnualang hoing tu3 kluwanan. Pusu tyawmu: Cngtang Hankoku mi seyngkyo Hankoku. Cngtang mi seyngkyo Muru muda pnwaya knou tang ka Hankoku. Pusu bay cngtang saya pa niqan Nxan tonghetang, Kupu mincutang. Nxan tonghetang mi Kupu mincutang ka ddha knbeyhing bay cngtang Hankoku, dmudul kana seyji Hankoku. Pusu tyawmu: Singcng cyuhwa Hankoku. Singcng cyuhwa Quri so rikisi, jnwen mi lnlingay pa, Hankoku u luhay psnakan nniqan Kwantong, Sotu cweyn, Tatyeyn cweyn, nniqan Hunan, nniqan Ringnan mi nniqan Cico 6 knbeyhing nniqan. Nniqan Kwantong ka tuhranan hidaw Hankoku nniqan tuhranan hidaw nniqan Takwanring, kiya ka lwanan dha Hankoku Cyangyeyntaw. Nniqan Hunan ka tuhunac Cincyang na lwanan Cweyro nantaw mi Cweyro peytaw. Nniqan Ringnan ka tudu ddwiyaq tiping bhuway na nniqan tuhunac Curing mi Nyawring, kiya ka Cingsang nantaw mi Cingsang peytaw. Tatyeyn cweyn pa kiya ka Congcing nantaw mi Congcin g peytaw. Sotucweyn mi nniqan Cico u psnakan tmiyu Cingcitaw mi Cicotaw. Kana dniyi dnuwi hmrinas 1000 kngkawas ka srngaw nniqan mi tnuayus singcng cyuhwa pa uxay so mntnna balay. Kana qnlhangan Hankoku saya pa psnakan kingal tuku beycu su , kingal tuku beycu qmlahang nanaq su , 6 ka kwangyu su , tubaraw 8 niyi u spuda congyang sdurux qmlahang na cusyasu, 8 ka taw mi kingal tuku beycu qmlahang nanaq taw ; tubaraw niyi pa ici singcngcyu ka &quot;Kwangyu qmlahang nanaq pnsliyan&quot;, kana bay u niqan 17. Kwangyu qmlahang nanaq pnsliyan trahuc na tudha bnkuwan singcngcyu u lwanan &quot;Mkrdingan qmlahang nanaq pnsliyan&quot; , knkana bay qnlhangan u niqan 73 ka Qmlahang nanaq su , 86 ka Cyun , 69 ka Nniqan qmlahang nanaq . Trahuc Mkrdingan qmlahang nanaq pnsliyan pa psnakan Myeyn, Yi, Tong; kiya mi psnakan Ri, Dong mi kntruma na bay ka Pan. Pusu tyawmu: Keyjay Hankoku mi Pnskraya sklwiun Hancyang. Keyjay Hankoku ka ntumal 20 qnlhangan uri na mtqiri klwanan pusu cingciti, kiya ka niqan mndungus bay pnwaya sucang cingci na cinghe cucu qnlhangan ikayhwa. Quri so sncan congcu kcka qnlhangan spuda kwoci huyryu smpu pa mniq tu11 bnkuwan mtqiri klwanan, spuda syangtuy biyax mbari cupyaw smpu u tu13 bnkuwan mtqiri klwanan. 4 syawrong Asia uri ka Hankoku, kiya ka kcka nxan 11 qnlhangan murux bay taxa qnlhangan ikayhwa. Kwoci mawyi mniq Hakoku GDP u niqan knbeyhing bay dndulan niya, kiya ka kana nmtqiri klwanan tu7 knbeyhing cuko qnlhangan mi tu7 knbeyhing cinko qnlhangan. Kndadax kngkawas 2002 idas 10 cida tuhuy Curi ppatas pnsdhuwan tukingal mtrawah mawyi syeyting daw, saya u wada lmutuc tuhuy Amirika (Han Mey mtrawah mawyi syeyting), Omong (Han O mtrawah mawyi syeyting), Kanada (Han Ka mtrawah mawyi syeyting), Cyokoku (Cyo Han mtrawah mawyi syeyting) pusu bay qnlhangan mi cingciti ppatas pnsdhuwan mtrawah mawyi syeyting. Keyjay Hankoku ka so snkaya mrana pa lwanan dha &quot;Hancyang pnskraya sklwiun&quot;. Kngkawas 1953 cida, jncyun GNP sediq Hankoku pa wana bay 67 pila Amirika, dhuq kngkawas 2007 daw dhuq 20045 pila Amirika; kiya ka wada muqnlhangan ikayhwa, wada mrana 298 pey. Mniq quri pkranan keyjay na Hankoku pa ini bay qndhqi lmngelung ka mnhdu mccbu Hancan cida. Mkrdingan ssmluwan dha Hankoku pa wada sliqun kcka mccbu Hancan da, hmrinas mk10 kbkuy knbkiyan sediq qnlhangan Hankoku ccida u mniq kcka mqrinuc mi uka qpahun tnbyakan. Kngkawas 1963 cida, Pucngsi ka dmuwi biyax daw, ngalan niya knbeyhing bay ddaun ka pkranan keyjay, spuda kwocing Hankoku prading muda keyjay Hankoku ptrawah 5 kngkawas keykaku. Cinjong Qntan: Hankoku inhang. Cinjongyey Hankoku pa pnspuwan congyang inhang mi inhang mi uxay inhang cinjongyey na Hankoku. Hankoku inhang ka ngalan congyang inhang seykining muda kbangan cngce Hankoku, kiya mi muda smmalu pila mi pstalang hbangan pila Hankoku. Uxay wana Hankoku inhang nanaq, Hankoku u niqan ou cngcesing inhang, mray so canyey inhang, congsyaw ciyey inhang, sweycan syeyhuy inhang uri na. Pusu bay knkana qnlhangan sangyey inhang Hankoku pa kiya ka knkana Hanya inhang, Kwomin inhang, Yori inhang, Sinhan inhang uri. Kcka niyi u pnhiyu kngkawas 1897 cida ka Sinhan inhang, kiya ka rikisi Hankoku mwaya bay sangyey inhang, kiya mi knbeyhing bay inhang Hankoku saya ka Kwomin inhang. Pnhiyu kngkawas 1897 cida ka Sinhan inhang, kiya ka rikisi Hankoku mwaya bay mincyeyn inhang, wa mniq Soar Hankoku ssiyaw tuhunac beyhing rhngun ka congpu niya. Hankoku cyawyiso (lxan kari u KRX) ka murux bay cngcweyn cyawyiso Hankoku, wa phyuwan Husan Kwangyu su Hankoku ka congpu niya, kngkawas 2005 idas 1 cida pnneyyah pnspuwan phiyu Hankoku cngcweyn cyawyiso (KSE), Hankoku cihwo cyawyiso (KOFEX) mi Hankoku cwangyeypan sucang (KOSDAQ), kiya mi pusu cusu ka Hankoku conghe kucya cusu. Ppanan rulu Pusu tyawmu: Ppanan rulu Hankoku. Hankoku pa kndadax kngkawas 1967 prading muda smmalu kawsu kongru, lmutuc Soar mi Jncwan mi Cingjn na Husan, Cing Hu kawsu kongru ka ptmay Hankoku &quot;jidayi kawsu kongru&quot;. Pnuda rmrinas mk10 kngkawas ka smmalu, Hankoku saya pa wada smluwan msdurux mquri hunac mi daya; msdurux mquri iril mi narac knkana qnlhangan na kawsu kongru wangru &quot;kingal diyax kndusan cweyn&quot;. Sediq qnlhangan Hakoku pa malu spuda kawsu kongru mniq kingal diyax dhuq knkingal alang mkbrnux Hangkoku. Hankoku saya pa niqan 32 ka kawsu kongru, knkana knbrawan niya u 4044 km, 51 ka elu qnlhangan, knkana knbbaraw niya u 13432 km. Dhuq kngkawas 2012 idas 9 mnhdu, elu kisya sitong Hankoku pa knkana bay u niqan 90 ka elu kisya, knkana knbrawan niya u 3569.5 km, kcka hiya huseyng u 1904.4 km, deyngkihwa elu kisya u 2385.2 km. Pusu bay sanan trdu asu Hankoku pa trdunan asu Husan, trdunan asu Jncwan, trdunan asu Cyunsan, trdunan asu Masan, trdunan asu Mupu, trdunan asu Putting, trdunan asu Tonghay, trdunan asu Weysan, trdunan asu Riswey mi trdunan asu Cico. Pusu tyawmu: Heneng Hankoku. Nengyeyn Knbeyhing bay qnlhangan dmuwi nengyeyn ka Hankoku, kiya knkana mtqiri klwanan dmuwi nengyeyn 2.1%, mniq tu8. 95% deyngki Hankoku pa to bay pneyyah Hankoku tyeynri kongse ka bnuway, pusu bay ka puniq psdeyngki mi hetyeyn. Kngkawas 2012 cida kcka dnuwi nengyeyn Hankoku pa meytan ka 28%, yeynyo u 41%, gasu u 17%, heneng u 12%, malu caysng nengyeyn u 1%. Alaw ka ini ttuku ka nengyeyn cuyeyn, 97% na ddiyun nengyeyn Hankoku pa sntama cinko. Hankoku ka mtqiri klwanan tu2 knbeyhing yihwa tyeynjanci qnlhangan cinko mi tu2 meytan knbeyhing qnlhangan ciko. Dduwi gasoring Hankoku u tu7 bnkuwan mtqiri klwanan. Kngkawas 2007 cida ddiyun txtaxa sediq kmgkawas pa 16 tong, tu5 bnkuwan mtqiri klwanan. Hankoku u niqan knbeyhing bay yeynyo cyakong kongyey, binaw kana yeynyo pa kasi ka cinko kana, alaw kcka qnlhangan Hankoku pa beytaq saya u ini sdiyan qnpahan gasoring niya na, kiya ka tu4 bnkuwan gasoring qnlhangan cinko ka Hankoku. Snparu bay qmita pnkranan heneng ka Hankoku, kiya ka kana mtqiri klwanan tu5 knbeyhing qnlhangan smmalu hetyeyn. Hankoku saya pa niqan 23 ka hehwanyingru, knkana bay u 10 oku wa deyngki kongryu na cwangci jongryang. Niyi ka knkana qnlhangan Hankoku deyngki cwangci jongryang na 22%. Seyhu Hankoku keykaku dhuq kngkawas 2035 cida hetyeyn u pkrnaun cwangci jongryang dhuq knkana qnlhangan cwangci jongryang na 29%. Tongsin Rikisi Hankoku pa, muwaya bay tongsyun sesu u kngkawas 1885 idas 9 diyax 28 cida, wada tumal ddiyun lmutuc Soar mi Jncwan na kingal 30 km knbbaraw wasil tyeynpaw ka Hankoku. Kngkawas 1896 cida, Coseyng wangkong muda pusa muwaya bay qqnawal. Qnawal ddiyun ssediq qnlhangan u kngkawas 1902 ka prading mtmay Hankoku. Kngkawas 1924 cida, Soar mi Cyokoku Snyang ka ptrawah kwoci qnawal thiyaq. Qqpahun mpsalu Qntan: Rulu kongyey Hankoku. Qqpahun mpsalu Hankoku ka pusu mpdudul canyey keyjay Hankoku, mnuda kngkawas 1961–1971 ka rawtong micising canyey, kngkawas 1972–1981 ka cupn micising conghwa kongyey, kngkawas 1982–1991 ka cisu micising canyey mi knkla micising canyey say aka knpriyux mi pkrana cyeyko. Hankoku pa mniq xiruy kang, smmalu asu, rulu, pantawti mi suma canpin uri ka qqpahun mpsalu uniqan mbiyax bay biyax dha pnsung kwoci, ou bay canpin u niqan tnpusu nanaq pinpay dha, mniq kcka kwoci canyey ka hnyuwan dha pa ini sangay mdakil. Pusu bay xihuy kang mbari msalu u Pusyang xiluy kang, Syeyntay xiluy kang, Tongkwo mpsalu kang uri, kcka Pusyang xiluy kang ka knkana mtqiri klwanan knbeyhing bay xiluy kang ciyey uri, kiya ka niqan bay biyax pnsung knkana mtqiri klwanan na mbbari qqpahun mpsalu xiluy kang uri. Hankoku ka qnlhangan mbiyax bay smmalu asu, knbsiyaq bay diyax tu1 knbeyhing bay knkana jeynmtqiri klwanan qnlhangan smmalu asu uri. Knkana mtqiri klwanan tu10 tubrah koba mpsalu asu pa niqan 7 ka na Hankoku, 6 ka bnkuwan tu1 dhuq tu6, kcka na hiya u Syeyntay congkong, Sansing congkong, Tayu msalu asu hayyang cusu huyse mi STX msalu asu hayyang ka knkana mtqiri klwanan sspac knbeyhing bay koba msalu asu. Hankoku pa mniq quri msalu knmalu bay asu u niqan bay biyax dha. Yihwa ida nkiya gasu asu mhaqun qqiya ka knklanan dha bay Syeyntay congkongyey; quri so asu hayyang kantan u, Sansing congkongyey ka mbiyax balay, nhiya kana ka 60% qpahun mtqiri klwanan; Tayu msalu asu hayyang cusu huyse ka mtqiri klwanan knbeyhing bay asu abura pusu bay mbbari msalu, ya bay niqan 10% knkana mtqiri klwanan na knbeyhing asu abura pa smnalu Tayu kojyo. Pusu tyawmu: Qqpahun ppnwalang Hankoku. Qqpahun ppnwalang Qqpahun ppnwalang Hankoku pa uka hari cuyeyn, dxral knlbangan ddiyun dha qmpah pa 1835.6 lituk (18.4% ka dxral pphmaun pnwalang), kiya ka knkana mtqiri klwanan txtaxa sediq tikuh bay knrbangan dxral qnlhangan uri. So kiya knou bay pnyahan pnhuma pnwalang Hakoku pa sntama qnlhangan icil cinko. Wana buwax mi bbunga qmuru ka kntuku nanaq, kiya mi quri so duma uqun 85% u kasi ka ciko. Kiya uri u Hankoku pa hmrinas 60% hiyi dapa, qqcurux mi pnyahan ucilung, 20% hiyi pnwalang, hiyi rrodux mi qququq mi miruku pa kasi ka sntama qnlhangan icil cinko, wana sato mi balung ka mndungus bay mttuku. Pusu tyawmu: Keci Hankoku. Keci Kcka 20 seyki, alaw qnlhangan Nihong mi mccbu Hankoku, keci Hankoku u kiya bay so uka blbalay. Mtmay kngkkawas 60 ccida, prading dmudul &quot;keci phiyu qnlhangan&quot; ka Hankoku, kngkawas 1966 cida wada phiyu muwaya bay conghesing heyeyn ciko Hankoku heswey cisu keyngkyoing. Spoda quri psdhu mi pstutuy keci qnlhangan dha nanaq, 20 seyki kngkkawas 80 ccida, wada balay bay dhuq kndadax madas cisu dhuq hmqangaw snbburuh cisu. Waycyaw Pusu tyawmu: Waycyaw Hankoku. Hangkoku pa kngkawas 2013 cida wada msupu mtqiri klwanan 192 qnlhangan psdhu pnluban waycyaw, kiya ka Ryeynhekwo, Sumaw cucu, Cinghecucu, Tongsyey 10 malan 3, 20 qnlhangan citwan na qnlhangan cngyeyn, kiya uri u Pnsliyan Yatay cinghe mi qnlhangan pnrdingan Tuhranan hidaw Asia honghuy uri, mbiyax bay dmudul mniq ddaun kwoci wutay. Hankoku ka kngkawas 1996–1997, kngkawas 2013–2014 Ryeynhekwo anrihuy huycangjn risukwo, kngkawas 2001 tu56 Reynhekwo taykay cusikwo. Wada mndungus bay muda kngkawas 2000 tu3 Ya O kaygi, kngkawas 2005 APEC kaygi, kiya mi kngkawas 2010 na 20 qnlhanagn citwan tu5 honghuy. Cyunsu Pusu tyawmu: Cyunsu Hankoku. Hankoku haycyun Sucong tawangci cyucucyeyn. Alaw quri kcka rikisi Hankoku pa mnuda balayqnrqilan mccbu mi Han pantaw na ptqraqil ka tuhunac mi tudaya, Hankoku GDP na 2.6% mi ddiyun seyhu na 15% u wada sduwi kwohwang cyeynse kana. Niqan tu6 mtqiri klwanan knbeyhing knhbrawan wisu heytay say aka Hankoku mi tu2 knbeyhing yupeyyi tuywu. Hankoku saya pa niqan 63 knbkiyan knhbrawas hiyi ka wasu hitay saya mi niqan 297 knbkiyan hiyi ka yupeyyi butay, pspuwan smpu knkana 5000 knbkiyan hiyi sediq ka Hankoku pa ririh sa knbeyhing bay spuwan ka niyi. Knhbrawan hiyi sediq Pusu tyawmu: Knhbrawan hiyi sediq Hankoku. Hankoku pa qnlhangan murux bay minjoku, kngkawas 2015 muda smpu knhbrawan hiyi sediq u 5106.9 knbkiyan hiyi sediq. Hankoku ka qnlhangan tubaraw bay jnko miti, kngkawas 2015 jnko mitu u ya bay mkpinghwang km 509 hiyi sediq, kiya ka kana myqiri klwanan qnlhangan knbeyhing bay jnko mitu uri. Ini pndungus ka pnsasu nniqan sediq ka Hankoku, to bay mniq alang mkbrnux ka sediq, cngsuhwaryu pa 82.5%. Kngkawas 2015 cida, kiya ka knkana Soar, Jncwan mi Cingcitaw ka knhbrawan hiyi sediq sotucweyn pa knkana bay u 2527.4 knbkiyan hiyi sediq, kiya ka knkana hiyi sediq na 49.5%. Maci Knkana hiyi sediq Hankoku wa mniq maci pa 91%, knbeyhing bay alang mkbrnux ka dlih 1,000 knbkiyan hiyi sediq, bnkuwan matas hunac niyi ka pusu bay alang mkbrnux kcka Hankoku: Kari Pusu tyawmu: Kari Hankoku. Ddiyun kari qnlhangan seyhu Hankoku ka kari Hankoku mi kari tnbbawa Hankoku. Kiya ka knkana mnniq Coseyng Pataw, kana mtqiri klwanan dmuwi kari Hankoku pa ya bay 7560 knbkiyan hiyi sediq. Dndulan Hankoku quri kwoci syakay seyji, hnyuwan keyjay hnyuwan keyjay ka ini sangay mkala, smluhay kari Hankoku ka sediq u ini sangay mrana uri. Hbaraw bay qnlhangan saya mniq pyasan tubeyhing mi pyasan tubaraw pa niqan tmsa kari Hankoku kana. Mniq qnlhangan Amirika, Nihong, Awco, malu ngalan skeyng mtmay pyasan tubeyhing na kingal kari qnlhangan kari qnlhangan Hankoku. Snhiyan Pusu tyawmu: Snhiyan Hankoku. Tnpusu snhiyan tndxral Hankoku ka Samankyo. Kiristokyo ka knbeyhing bay snhiyan Hankoku, ya bay niqan knkana sediq qnlhanganna 27.6%, yabay niqan 1356 knbkiyan hiyi sediq, kiya ka knkana 970 knbkiyan hiyi snhiyan Kiristo burahkyo mi 390 knbkiyan hiyui sediq Teynsukyo. Kngkawas 2015 beytaq saya, Kiristo burahkyo na sinjya u wisu kndudul rana, kiya mi sinjya Teynsukyo u kndudul mlih. Pnrhulan Cyoro ka knbeyhing bay Kiristokyo Hankoku, ya bay niqan 900 knbkiyan hiyi sediq sinjya mi 100 sngari kluwanan ka pnrhulan, kiya mi knbeyhing na pnrhulan u kiya ka knkana &quot;Tahan Yesukyo Cyorokay (Hetong)&quot;, &quot;Tahan Yesukyo Cyorokay (Tonghe)&quot;, &quot;Tahan Yesukyo Cyorokay (Kawsn)&quot;. Tyeyntawkyo na brah ka kcka 19 seyki siswey mquri tuhranan hidaw ccida mtmay Coseyng Pataw na Tosweykyo, kngkawas 1906 spuda Tongswey tu3 hiyi cyawcu Sunpingsi ka wada pryuxan cintay snhiyan. Syakay Kyoiku Pusu tyawmu: Kyoiku Hankoku. Kyoiku mniq Hankoku pa ngalan dha pkranan keyjay tu2 keyjay. 20 seyki tu60 kngkawas beytaq saya, keyjay syakay Hankoku pa so bay snkaya ini biyaq pnkranan ka keyjay Hankoku mi smlanan &quot;Pnsklwiyan Hancyang&quot;, mniq bukuy pndungus Hankoku pa, &quot;Kyoiku phiyu qnlhangan&quot; canrwey ka pusu bay dungus niya uri. &quot;Keyngpo Hankoku&quot; pa ptura bay pkla kana qnlhangan sediq u niqan pnsdkanan mangal biyax kyoiku. 20 seyki na tu80 kngkawas ccida, kyoiku kana kndusan u wada malan kcka &quot;keyngpo Hankoku&quot;. Iyux qmlahang biyax kyoiku qnlhangan sediq, wada smmalu mndungus bay horicu kyoiku ka Hankoku, kiya ka knkana &quot;Snrdingan waya kyoiku&quot;, &quot;Waya kyoiku llaqi tiring&quot;, &quot;Waya kyoiku tutiping, tukcka&quot;, &quot;Waya kyoiku tubaraw&quot; mi &quot;Waya kyoiku kana kndusan&quot;, so malu spuda pnwaya muda kyoiku kana kndusan ka txtaxa sediq. Cwanmey Patas singbung Hankoku pa niqan hmrunas 100 kngkawas ka rikisi niya. Kngkawas 1896 cida, Syutaypi ka pnhiyu smmalu na &quot;Dukuricu singbung&quot; ka Hankoku kngkawas cnduray tu1 mining singbung jiyi Hankoku . Pusu bay tu3 knbeyhing singbung pnsltudan meyti Hankoku saya pa (&quot;Coseyng jupaw&quot;, &quot;Congyang jupaw&quot;, &quot;Tuhranan hidaw Asia jupaw&quot;) mi Hanryeynse. &quot;Coseyng jupaw&quot; mi &quot;Tuhranan hidaw Asia jupaw&quot; pa pnhiyu smmalu babaw na 31 dukuricu undo kngkawas 1920, kiya ka knbsyaqan bay rikisi ddha singbung Hankoku. Hanryeynse u pnhiyu mniq kngkawas 1981 cida, kiya ka tongsyunse qnlhangan Hankoku. Muwaya bay ptreybi Hankoku ka pnhiyu kngkawas 1956 na kingal Soar nsediq nanaq mbbari ptreybi. Pusu bay ptreybi kana qnlhangan Hankokusaya pa kiya ka knkana Hankoku hwangsong kongse (KBS), Bungka pradiyo kojyo (MBC), SBS kuhun yosyeyn kojyo (SBS) mi Kyoiku hwangsong kongpawse (EBS). Syakay Qqlhangun Hankoku pa kndadax kngkkawas 1960 dhuq saya pa pllutuc pnwaya quri syakay qqlhangun. Mniq Cweyntohwan dmuwi biyax qmlahang ccida han pa, &quot;Qnlhangan huri&quot; na knklanan u mnduwa bay pprngawan. Pquri so duma qnlhangan ikayhwa pdkanun pnsung pa, mscuqi hari pnwaya syakay qqlhangun dha ka Hankoku, tmawa pdungus pkmalu dungan, binaw dmuwi llbu bay diyax dha muda pndungus pphiyu qnlhangan huri ka Hankoku. Syakay qqlhangun tisi Hankoku pa kiya ka knkana syakay pawsyeyn, kongkong cyoci mi syakay qqlhangun ka tu3 sqpah niya. Qpahun syakay qqlhangun pusu bay u syakayhwa na rdrudan, lqlaqi, qqridin mi sediq qrinuc huri ka pusu niya, liya ka knkana ssalu dha ngali pila ka sbuway kongkong hbangan hmrinas 65 kngkawas rdrudan, phiyu nniqan ssiling kari niqan lqlaqi, smmalu ddiyun lqlaqi tiring, smmalu sqlahang bubu mi lqlaqi, phiyu dmudul qqridin miying qqpahun, pnsliyan qqridin uri. Bungka Pusu tyawmu: Pnsltudan bungka Hankoku, bungka Hankoku, Hanryo mi Hankoku using bungka yican. Bungka Hankoku pa pneyyah pnsltudan bungka Hankoku. Babaw mccbu Hankoku daw, mpspayis ka tuhunac mi tudaya Coseyng pa wada ini pntna ka bungka saya tuhunac mi tudaya da, binaw bungka dha pnsltudan pa ida mntna mi psltudan dha bay lmutuc. Pnhiyu Smnluwan Pnhiyu smnluwan pnsltudan Hankoku pa niqan ou bay mntna bay pnhiyu smnluwan pnsltudan Cyokoku mi Nihong, wada runan ingyang, tukarac mi dxral wusing, bwihur qsiya, Bukyo, Tawkyo mi Jukyo. Ida nkiya ka pusu bay dungus niya pnhiyu smnluwan Hankoku. Pnhiyu smnluwan Hankoku pa ini hraw knbeyhing mi knpruwan, kiya mi quri snpruwan qmita ida nkiya ka dungus dha pnhiyu smnluwan, psbalay ida nkiya. Pnhiyu smnluwan pnsltudan Hankoku pa ini hari qtayi mniq knbeyhing mi kdari muda pskuraw pqita. Nniqan tqiyan u tiping hari kiya, slxan bay uri ka pncpingan. Spuda so qnita, tqiyan sediq niqan knkla mi mndungus bay qcahur sediq pa, pusu bay nniqan muyas mi pprngawan quri kari knkla, ini so ptura quri pncpingan. Babaw mnhdu mccbu Hancan daw, pnhiyu smnluwan Hankoku pa mtmay kingal knburah bay ratuc pnkranan. Ddha hiyi kndadax qnlhangan icil mnhdu muyas brinah Hankoku ka mphiyu smnluwan mniq iyax niyi dmudul pnhiyu smnluwan Hankoku dhuq sklwiun bay mi mndungus bay. Taxa u kndadax Hwaransi mnhdu muyas brinah Hankoku ka Cincongyey, taxa u kndadax Nihong mnhdu muyas brunah ka Cinsokn. Wenswey Pusu tyawmu: Han wenswey mi Hankoku wenswey. Patas bnatas cbiyaw bay wenswey Hankoku pa to bay wada psqmaun mccbu kana da, ini kou ka msngari mniq. Mnrading bay ncbiyaw uuyas ka wa spatas &quot;Qnlhangan tu3 yisu&quot; na &quot;Huycke&quot;, knnama bay Hansu ka &quot;Uyas mcays qduda&quot;. Tawcu Pusu tyawmu: Tawcu Coseyng. Cingcu Kawri na syangkan cingcu. Mniq xxiluy jitayi ka Hankoku pa kiya ka malu dmuwi rongyaw smmalu knmalu bay tawci. Qnlhangan tu3 ccida, wada mquri Nihong ka tawci Hankoku, kiya ka Nihong habung cbiyaw jitayi na syuhuyci. T9 seyki tnhiti, Tongyi sinrwo ka kndadax Cyokoku madas knkla smmalu weyc, wada knnama bay qnlhangan dmuwi knkla weyc uri. Eyga Pusu tyawmu: Eyga Hankoku mi bnkuwan eyga Hankoku. Kndadax tu19 seyki thiti cida, mwaya bay mtmay Hankoku dhuq saya, eyga Hankoku pa niqan hmrinas 100 kngkawas rikisi da. Geyki treybi Pusu tyawmu: Geyki treybi Hankoku mi bnkuwan geyki treybi Hankoku. Hancyu mniq kngkkawas 1980 muru dndulan mrakaw treybi ka mtutuy. Inggaku Pusu tyawmu: Pnsltudan inggaku Hankoku mi ryosing inggaku Hankoku. Tangtay inggaku Hankoku pa psnakan inggaku pnsltudan mi inggaku siyang. Inggaku pnsltudan pa ngalan dha &quot;Kwoyey&quot; uri, pusu bay u geyki muyas, pancang mi inggaku minus. Pplahan wangru Pusu tyawmu: Pplahan tyeyncu Hankoku. Qqpahun pplahan wangru mniq Hankoku ka qqpahun ini biyaw pnkranan niya, iyax kngkawas 1998–2008 cida, kngkawas u hmrinas 20% ka knranaryu, canyey kuymo mniq 10 kngkawas iyax cida mrana mk8. Bungka mmahan mi uuqan Pusu tyawmu: Hankoku ryawri. Hankoku ryawri pa uuqun niya u cingtan ka pusu. Idaw payay ka pusu bay uuqun sediq Hankoku. Prmaxan idaw dongburi btunux, idaw lnbuwan sama mtlawa, tayang moci cnyusan Hansu, idaw cnyusan pawcay, nduhan Hankoku ka pusu bay uuqun kddiyax Hankoku ryawri. Mniq Hankoku pa, hiyi dapa ka knkrayan bay hiyi, kiya mi siyang babuy mi hiyi rodux pa mhnuk briwan kiya. Tndxral nanaq Hankoku na hiyi dapa pa plwanan dha &quot;dapa Han&quot;. &quot;Dapa Han&quot; pa spuda ndwanan tmabu mi chiya bay uqun ka hiyi na, mniq Hankoku u mkray bay briwan ka hiyi dapa, kiya mi ngalan mndungus bay subway sediq uri. Bungka sinew Hankoku Pusu tyawmu: Bungka sinew Hankoku. Hankoku ka knbeyhing bay qnlhangan mbari sinaw mmahan, knou na nmahan txtaxa sediq pa mniq tubrah knkana mtqiri klwanan. Sinaw mtilux Hankoku ka qnlhangan kcka ou bay sinew mmahan bnriwan dha, kiya ka briwan bay sinaw kana mtqiri klwanan uri, kcka na Hankoku mniqan bay hangan ka sinew mtilux ka Cnru; kiya ka tubrah bay bnriwan sinaw knana mtqiri klwanan. Sinaw mtilux Hankoku pa so bburah bay mmahan, ini so kndux bay ka sinaw na, mhnuk briyan, mniq Oco mi Amirika u sinaw mbhuway sqrasun dha bay. Kngkawas 2008 cida, niqan bay hhangan ka Weyposte jiteyng Amirika pa wada dha spatas kcka ka sinaw mtilux Hankoku &quot;Soju&quot;. Uxay wana sinaw mtilux, sinaw qtan bay mniq Hankoku u niqan cingcyo, cwocyo, sinaw phpah, sinaw iyu. Biru mniq Hankoku u krinah sqrasan dha uri da. Hayte biru ka knbeyhing bay pnyahan mbbari biru Hankoku. Kngkawas 2005 cida, Hayte biru mi Cnru pa wada msupu dmi kiya ka Hayte Cnru citwan da. Bungka ociya Hankoku Pusu tyawmu: Bungka ociya Hankoku. Muwaya bay ociya Hankoku pa mniq Coseyng qnlhangan tu3 ccida nadas dha kndadax Cyokoku, mimah bay ociya ka rikisi dha sediq cbiyaw. Coseyng wangcaw tukcka bukuy ociya u prading mlih mniq Coseyng, binaw kngdadax 1980 dhuq saya, prading mtutuy mniq Hankoku Dungan ka ociya. Omiyagey ociya Hankoku ka ngalan waya ociya Hankoku pa niqan hmrinas 10 kbkuy kngkawas rikisi da. Tiyu Pusu tyawmu: Tiyu Hankoku. Seyhu Hankoku pa snbeyhing bay qmita tiyu qnlhangan sediq, dmudul bay pnkranan quri qqpahun tiyu, pstutuy knsdhu smmalu smnluwan tiyu, kndudul pkrana biyax qnlhangan pquri nganguc pnsung. Wada mndungus muda kngkawas 1988 rbawan Orinpiko undokay, kngkawas 2002 mtqiri klwanan pey pnsung mtur boru, kngkawas 2003 rbawan mtqiri klwanan pyasan tubeyhing undokay, kngkawas 2011 mtqiri klwanan tyeyncing cinpyawsay, kngkawas 2018 misan Orinpiko undokay uri mtqiri klwanan pnsung tiyu mi mnou bay muda Asia undokay, kiya mi wada mangal knmalu bay snadu uri. Pangcyo undo pnsung psboru mniq Hankoku ka sqrasun bay kana sediq. Hankoku pa kndadax kngkawas 1982 prading pssli cuyey pangcyotuy, niqan LG Swangc, NC Kongrong, Hanhwa Qdiraw, Kiya Tora, Sansing Rayung, Rote Beyhing sediq, Tosan Kumay, SK Huyrong, KT Wusu, Nayksn Ingsyong mk10 cuyey pangcyotuy. Kngkawas 2008 rbawan Orinpiko undokay, wada mangal pnsung pangcyo kwancyun ka Hankoku. Diyax smsung Pusu tyawmu: Diyax smsung Hankoku. Diyax smsung Hankoku pa psnakan &quot;Smsung sqrasun qnlhangan&quot;, &quot;Diyax splaws qnlhangan pqita hidaw&quot; mi &quot;Diyax sngayan kana&quot; tu3. Smsung 31 (Idas 3 diyax 1), Smsung pnwaya keyngpo (Idas 7 diyax 17), Smsung kwanghu (Idas 8 diyax 15), Smsung mtrawah karac (Idas 10 diyax 3) mi Diyax yeynwen (Idas 10 diyax 9) ka rrima &quot;Smsung sqrasun qnlhangan&quot;. &quot;Smsung sqrasun qnlhangan&quot; mniq Hankoku pa knkana qnlhangan sediq u kasi ka spruwan msupu mqaras kana ka diyax smsung niyi, Ini pntna smsung qnlhangan Cyokoku. Spuda pnwaya qnlhangan splawa Hankoku, knkingal sapah Hankoku mi mssipaw klelu dmudul kana sediq mniq &quot;Smsung sqrasun qnlhangan&quot;, Diyax Syeyncong (pkcka splawa) mi Diyax heytay qnlhangan pa pqqiya splawa Hankoku kana. Pnyahan pnatas CIA 外交部 (參考自</FORM>
        <FORM kindOf="standard">= Sooth Korea = Gaga kska Yacow ka Korea, sooth, 37 00 N, 127 30 E ka gaga na nniqan. Kana ka knlbangan na o 99,720 sq km (hangan na o Tg109) (knlbanga dxgal o 96,920 sq km, knlbangan qsiya o 2,800 sq km). Kana ka sejiqon o niqan 50,924,172 hiyi. Gaga Seool ka poso alang paro, jiyax 15 idas 8 ka jiyax skrayan klwaan. Mano ka dxgal Korea, sooth ga wada sogan 18.10% ka dxgal qpahan, 63.90% ka dxgal bboyo, rahoq dxgal do niqan 18% na. Bokong klwaan ta sayang o kiya ka Hwang Kyo-ahn, pnaah hngkawas2016 idas 12 jiyax 9pnrajing kmlawa klwaan. cinkholan sa knita' sa brbiro' = Hankoko = Hangan qnlhangan Poso tyawmo: Han (splawa) Tahanminkoko ka posa kari o dhiya ka morox moro way mndongos bay cngcweyn, dyiya nanaq tmhangan dhiya pa &quot;Hankoko&quot; , mnangal hangan ncbiyaw Sanhan, ngalan dha &quot;Peyhan&quot; ka Coseyng minco coyi jnmin konghekwo ; Coseyng minco coyi jnmin konghekwo ori pa posa kari o dhiya ka morox moro way mndongos bay cngcweyn, dyiya nanaq tmhangan dhiya pa &quot;Coseyng&quot; , kiya mi splawa dha &quot;Tohonac Coseyng&quot; ka Tahanminkwo, . Cyoka jnmin konghekwo ka mniq kngkawas 1992 tohoy Hankoko cyeyncyaw brah han pa, ida dha ngalan Coseyng minco coyi jnmin konghekwo ka morox moro way mndongos bay cngcweyn, ini dha srwani morox mndongos qnlhangan ka Tahan Minkwo, splawa dha &quot;Tohonac Coseyng&quot;; beytaq kngkawas 1992 cida wada cyeyncyaw ka ddha qnlhangan niyi daw, kiya hana dmowi &quot;Hankoko&quot; lmawa. Rikisi Poso tyawmo: Rikisi Coseyng pantaw mi rikisi Tahanminkoko. Psanak qmlahang brah cida ka Tohonac Hankoko mi Todaya Coseyng Spoda kawko mkla, mniq cbiyaw bay cida pa tna niqan sediq mniq Coseyng pantaw. Heyori Syangyeyncyon Pingjang, Congcingnantaw kongco Scwangri mi hniti nniqan Mayeynri, Congcinpeytaw Sangsri lmotoc sndiyal ptora Smodal btasil jiday Coseyng pantaw tohonac mi todaya pa to bay niqan sediq mniq kana. Rikisi Coseyng pantaw pa pnrdingan bay qnlhangan pnwaya pqoli ka Cbiyaw bay Coseyng. Kngkawas 1932 cida, cyangkon Kawri Ricngkoy ka pspaox Kawri cngcweyn knpriyox Yeyn phiyo qnlhangan, hangan rikisi o &quot;Coseyng wangcaw&quot;. Moro snhiyan Jocyaw qmlangan qnlhangan ka Coseyng wangcaw, Jocya ssyang ka rmirih Bokyo sndho qqlahang dha qnkhangan. Scong tawang ccida, keyjay wangcaw, bongka, cyonso, keci mi knkana ooda o wada kndodol mrana kana. Yeynwenw ka bnrnahan dha pa kiya ka wada psbalay bay bongka knkana dsediq qnlhangan ori. Babaw psnakan qmlahang ka Tohonac Hankoko mi Todaya Coseyng daw, wada moda snposal minco mi tocay qmlahang ka Hangkoko. Tokingal konghekwo o mniq Ricngwan tocay qmlahang kiya, dhoq kngkawas 1960 cida wada psporoq ka 419 keming, kiya ka phiyo minco ka Todha konghekwo. Nniqan lnlingay Poso tyawmo: Lnlingay Hankoko. Hangkoko pa wa mniq tonarac daya Asia na tohonac Coseyng pantaw, mkngaho ocilong ka toro lingay tndxral dha, todaya o mslotoc tndxral Coseyng, toiril o niqan Ucilong Mcayis mi mksipaw dha Cyokoko, tonarac mi tonarac honac pa niqan Ucilong Tonarac mi msdalih Tanah Tonox, kana bay knrbangan tndxral o 10 knbkiyan pinghwang kongri, ya bay 45% knkana knlbangan pantaw. Lipax lnlingay Nniqan lnlingay Hankoko pa todaya o baraw mi tohonac o roma, tonarac o baraw mi toiril o roma, kcka na hiya pa 2/3 ka lmiqo. Kndadax todaya prading dwiyaq Hwangrong msdorox tonarac mkngaho ocilong na dwiyaq todo Taypay ka knbbaraw bay dwiyaq todo Hankoko, knbrawan niya pa 500km, pndkanan ka knbaraw dwiyaq o 1000m, kiya ka wada sndho Han pantaw tohonac na todo. Alaw bowan mneyras ocilong tonarac, dwiyaq todo Taypay tonarac o ddoras kato mi bbtasil tiping taw, oka hari ddoran mi kkato ka toiril mi tohonac, niqan mbbrnox mi oo msdalih ocilong tawyo mi tiping kangwan. Wa mniq todaya todo ddwiyaq Taypay ka dwiyaq Sweyyey ka tobaraw bay tohranan hidaw lmiqo Hankoko, knbaraw niya o 1708 m, alaw dodox dwiyaq pa kngkawas o 5~6 idas ka bongan hoda kiya ka niqan bay hhangan niya. Kcka Todo ddwiyaq Tapay pa mhiyo 5 mntna kvbaraw ddwiyaq wada splawa Utaysan, knbaraw na bay ddwiyaq ka Hoyrohong haypa 1563 m. Alaw lipax lnlingay Hankoko, yayong Hankoko pa to bay kndadax todaya mqori tohonac mi oxay daw kndadax tohranan hidaw mqori topryaxan hidaw qlohoy qori ocilong. Rotongcyang ka knbeyhing bay yayong Kankoko, speyyah todaya todo ddwiyaq Taypay mqori Tacyo dhoq tohonac Hosan mqori ocilong Tahan, knbbaraw o 525 km. Knbbaraw Hancyang o 514 km ka todha knbeyhing yayong Hankoko. Mmoda soto Hankoko Soar ka Hancyang o kndadax cbiyaw pa kiya ka pkrana knodos dha kndosanseyng sediq Hankoko. Kkarac Hankoko pa kkarac mnwentay tarosing hhoriq mi hojetay hhoriq. Tnkawas pa tora bay ka srwasaw, rbawan, krpohan, misan, llbo ka diyax ssrwasaw mi kkrpohan; rrbawan o mtilox bay mi hhriqan; mmisan o mskoy mi kndngowan. Rrbawan ka Hankoko o to bay hmrinas 30℃ ka kntlxan karac kana nniqan. Mskoy ka karac mmisan. Tokcka nniqan kskoy bay karac o kndhoq -20℃ knskoy niya. Soar o pnsdkanan niya idas kingal knskoy ka kngkawas karac pa 7℃ dhoq 1℃. Soar o idas 8 cida pnsdkanan na kntlxan karac o 22℃ dhoq 30℃. Nniqan tohonac mkngaho ocilong na kntlxan mmisan o mtilox hari kiya, kiya o nniqan tokcka lmiqo o mskoy bay ka karac. Coyeyn ida nkiya Kari bay klowanan kwangcan coyeyn niya ka Hankoko, binaw niqan bnrihan na kmari ka kwangwo pa tikoh bay. Poso bay kongyey yeynryaw o sntama cinko, pnyahan dha nanaq ka 10% balay. Alaw ini ttoko ka babaw congsngtay haysyang cnci, beytaq say aka Hankoko pa ini sdiyal qnpahan gasoring. Poso bay nengyeyn kwangcan ka mey oka qrngon, binaw tikoh ka snkowan dha. Poso balay knoo snkowan dha ka Hankoko pa king, giying, tong, mo, cyeyn, sin, mey, wo, ti, si. Snkowan dha oxay xxiloy klowanan kwangwo Hankoko pa mndongos balay. Btonox congcing, yonmo, btonox yon mi dxral kawring ka oo bay snkowan dha. Horico Poso tyawmo: Keyngpo Hankoko mi Hoing keyngpo Hankoko. Keyngpo Kngkawas 1948 cida, wada pkla tokingal keyngpo kiya mi moro pnwaya keyngpo moda phiyo qnlhangan. Babaw pnhiyo qnlhangan iyax kcka mkmaxal kngkawas, mnoda mn9 snbarah smmalo ka keyngpo Hankoko. Knborah bay keyngpo snbrahan pa mniq kngkawas 1987 na to6 konghekwo. &quot;Keyngpo Hankoko&quot; pa kiya ka knkana kari pnrdingan, 130 qnay tyawkwan mi 6 ka nmalan pnwaya, pnsnakan ka congkang, biyax mi qqpahon kongmin, kwohoy, seyho, hoing, hoing keyngpo, qmlahang seyngkyo, qmlahang nanaq tnoalang, keyjay mi snborah smmalo keyngpo 10 spowan, poso, poso bay o niqan &quot;poso biyax sediq qnlhangan&quot;, moro moda &quot; 3 biyax psnakan&quot; mi &quot; pnwaya soto congsin&quot;, malan ka biyax minco sediq qnlhangan, mi moro moda sinsa smliq waya keyngpo pnwaya qori 4 poso bay bntasan. Kiya mi lxan sngtangan ddaon pa kiya ka knkana poso biyax sediq qnlhangan, sancweyn honri, smatang snblayaq minco tongyi ka tohonac mi todaya, smatang snblayaw ka kwoci mi msopo ppwalok, moro waya qmlahang qnlhangan mi qnlhangan ka seykining pkmalo ddaon qnlhangan mi kndosan sediq qnlhangan. Pnwaya sohwa Pnwaya sohwa Hankoko pa pnspowan knbaraw hoing, beyhing hoing, keyngpo hoing, kawtng hoing, nniqan hoing mi qori so tokobeyco hoing, kiya o pnwaya mn3 pcaho ka mnhdo pcaho. Seyji Poso tyawmo: Seyji Hankoko. Cngti Hankoko o pnsliyan singcng, smmalo waya mi sohwa 3 biyax. Kndadax 20 seyki kngkkawas 60 dhoq saya, wada mndongos bay pkranan mtrawah pnwaya minco ka Hankoko. Kngkawas 1987 cida, mowaya bay mntxan moda pnstna trawah seyngkyo soto ka Hankoko, wada mqnlhangan to3 mincohwa tohranan hidaw Asia ori. &quot;Cngti coryawci&quot; mi ncopan Amirika Congyang Cingpawcyo na &quot;Mtqiri klwanan kaykwang&quot; pa wada dha ngalan qnlhangan minco ka Hankoko. Poso tyawmo: Soto Hankoko, kwowo congri Hankoko mi congyang singcng cikwan Hankoko. Singcng Ciko Singcng pomn moro moda pnwaya soto ka Hankoko, kiya ka poso bay tico 3 biyax pnsnakan na Hankoko. Soto Hankoko pa pnhyowan spoda kana sediq qnlhangan moda sdorox seyngkyo, 5 kngkawas ka diyax snpngan. Alaw moda qndahang ana ima txtaxa qnbsyaqan dmowi biyax qnlhangan, &quot;keyngpo Hankoko&quot; pa moda smmalo waya naqah moda mndha ka soto. Soto Hankoko o spoda 15 dhoq 30 hiyi sediq pssli kwowo hoyyi moda singcngcweyn. Hankoko saya pa congyang singcng cikwan o kiya ka knkana 17 po, 3 co, 17 ting, 2 ing, 5 so, 6 ingkay; kana bay o 50 ka ciko. Kngkawas 1988 cida, Hankoko o wada dha sbrahan smmalo ka &quot;waya qqmlahang nanaq ka tonniqan tnoalang&quot;; kngkawas 1991 ka mnoda seyngkyo tonniqan gikay; kngkawas 1995 ka mnoda seyngkyo taw coso mi socang. Poso tyawmo: Kwohoy Hankoko. Smmalo waya Ciko Kwohoy Hankoko ka pnwaya kingal yeyn cikwan smmalo waya Hankoko, moro moda pnwaya horico kasi ka niqan hmrinas 200 hiyi giying ka mssli, mntxan snpngan diyax o 4 kngkawas, kcka hmrinas 80% hiyi giying pa spoda sediq qnlhangan ka moda seyngkyo phiyo, msngari hmrinas 5% hiyi ka giying o spoda pnwaya piri rmirih pnhiyo. Kwohoy ciko Hankoko pa kiya ka taxa hiyi gicyo, 2 hiyi hoko gicyo mi lhayan eyngkay. Kwohoy gicyo Hankoko mi hoko gicyo pa spoda giying ini pkla hangan moda seyngkyo phiyo, seykining dmodol kaygi kwohoy. Naqah hmrinas 2 kngkawas ka snpngan diyax gicyo. Gicyo mi hoko gicyo pa qpahon dha o dokorico ntomal na cngtang, kiya mi ana oxay kwanyeyn seyho. Poso tyawmo: Beyhing hoing Hankoko. Sohwa Ciko Sohwa ciko Hankoko pa dokorico qori ciko singcng mi smmalo wayaHankoko. Hoing Hankoko o psnakan Beyhing hoing, knbaraw hoing mi knkana llhayan cwanri hoing, tnsapah hoing mi qori kcka singcng hoing na tnoalang hoing to3 klowanan. Poso tyawmo: Cngtang Hankoko mi seyngkyo Hankoko. Cngtang mi seyngkyo Moro moda pnwaya knoo tang ka Hankoko. Poso bay cngtang saya pa niqan Nxan tonghetang, Kopo mincotang. Nxan tonghetang mi Kopo mincotang ka ddha knbeyhing bay cngtang Hankoko, dmodol kana seyji Hankoko. Poso tyawmo: Singcng cyohwa Hankoko. Singcng cyohwa Qori so rikisi, jnwen mi lnlingay pa, Hankoko o lohay psnakan nniqan Kwantong, Soto cweyn, Tatyeyn cweyn, nniqan Honan, nniqan Ringnan mi nniqan Cico 6 knbeyhing nniqan. Nniqan Kwantong ka tohranan hidaw Hankoko nniqan tohranan hidaw nniqan Takwanring, kiya ka lwanan dha Hankoko Cyangyeyntaw. Nniqan Honan ka tohonac Cincyang na lwanan Cweyro nantaw mi Cweyro peytaw. Nniqan Ringnan ka todo ddwiyaq tiping bhoway na nniqan tohonac Coring mi Nyawring, kiya ka Cingsang nantaw mi Cingsang peytaw. Tatyeyn cweyn pa kiya ka Congcing nantaw mi Congcin g peytaw. Sotocweyn mi nniqan Cico o psnakan tmiyo Cingcitaw mi Cicotaw. Kana dniyi dnowi hmrinas 1000 kngkawas ka srngaw nniqan mi tnoayos singcng cyohwa pa oxay so mntnna balay. Kana qnlhangan Hankoko saya pa psnakan kingal toko beyco so , kingal toko beyco qmlahang nanaq so , 6 ka kwangyo so , tobaraw 8 niyi o spoda congyang sdorox qmlahang na cosyaso, 8 ka taw mi kingal toko beyco qmlahang nanaq taw ; tobaraw niyi pa ici singcngcyo ka &quot;Kwangyo qmlahang nanaq pnsliyan&quot;, kana bay o niqan 17. Kwangyo qmlahang nanaq pnsliyan trahoc na todha bnkowan singcngcyo o lwanan &quot;Mkrdingan qmlahang nanaq pnsliyan&quot; , knkana bay qnlhangan o niqan 73 ka Qmlahang nanaq so , 86 ka Cyon , 69 ka Nniqan qmlahang nanaq . Trahoc Mkrdingan qmlahang nanaq pnsliyan pa psnakan Myeyn, Yi, Tong; kiya mi psnakan Ri, Dong mi kntroma na bay ka Pan. Poso tyawmo: Keyjay Hankoko mi Pnskraya sklwion Hancyang. Keyjay Hankoko ka ntomal 20 qnlhangan ori na mtqiri klwanan poso cingciti, kiya ka niqan mndongos bay pnwaya socang cingci na cinghe coco qnlhangan ikayhwa. Qori so sncan congco kcka qnlhangan spoda kwoci hoyryo smpo pa mniq to11 bnkowan mtqiri klwanan, spoda syangtoy biyax mbari copyaw smpo o to13 bnkowan mtqiri klwanan. 4 syawrong Asia ori ka Hankoko, kiya ka kcka nxan 11 qnlhangan morox bay taxa qnlhangan ikayhwa. Kwoci mawyi mniq Hakoko GDP o niqan knbeyhing bay dndolan niya, kiya ka kana nmtqiri klwanan to7 knbeyhing coko qnlhangan mi to7 knbeyhing cinko qnlhangan. Kndadax kngkawas 2002 idas 10 cida tohoy Cori ppatas pnsdhowan tokingal mtrawah mawyi syeyting daw, saya o wada lmotoc tohoy Amirika (Han Mey mtrawah mawyi syeyting), Omong (Han O mtrawah mawyi syeyting), Kanada (Han Ka mtrawah mawyi syeyting), Cyokoko (Cyo Han mtrawah mawyi syeyting) poso bay qnlhangan mi cingciti ppatas pnsdhowan mtrawah mawyi syeyting. Keyjay Hankoko ka so snkaya mrana pa lwanan dha &quot;Hancyang pnskraya sklwion&quot;. Kngkawas 1953 cida, jncyon GNP sediq Hankoko pa wana bay 67 pila Amirika, dhoq kngkawas 2007 daw dhoq 20045 pila Amirika; kiya ka wada moqnlhangan ikayhwa, wada mrana 298 pey. Mniq qori pkranan keyjay na Hankoko pa ini bay qndhqi lmngelong ka mnhdo mccbo Hancan cida. Mkrdingan ssmlowan dha Hankoko pa wada sliqon kcka mccbo Hancan da, hmrinas mk10 kbkoy knbkiyan sediq qnlhangan Hankoko ccida o mniq kcka mqrinoc mi oka qpahon tnbyakan. Kngkawas 1963 cida, Pocngsi ka dmowi biyax daw, ngalan niya knbeyhing bay ddaon ka pkranan keyjay, spoda kwocing Hankoko prading moda keyjay Hankoko ptrawah 5 kngkawas keykako. Cinjong Qntan: Hankoko inhang. Cinjongyey Hankoko pa pnspowan congyang inhang mi inhang mi oxay inhang cinjongyey na Hankoko. Hankoko inhang ka ngalan congyang inhang seykining moda kbangan cngce Hankoko, kiya mi moda smmalo pila mi pstalang hbangan pila Hankoko. Uxay wana Hankoko inhang nanaq, Hankoko o niqan oo cngcesing inhang, mray so canyey inhang, congsyaw ciyey inhang, sweycan syeyhoy inhang ori na. Poso bay knkana qnlhangan sangyey inhang Hankoko pa kiya ka knkana Hanya inhang, Kwomin inhang, Yori inhang, Sinhan inhang ori. Kcka niyi o pnhiyo kngkawas 1897 cida ka Sinhan inhang, kiya ka rikisi Hankoko mwaya bay sangyey inhang, kiya mi knbeyhing bay inhang Hankoko saya ka Kwomin inhang. Pnhiyo kngkawas 1897 cida ka Sinhan inhang, kiya ka rikisi Hankoko mwaya bay mincyeyn inhang, wa mniq Soar Hankoko ssiyaw tohonac beyhing rhngon ka congpo niya. Hankoko cyawyiso (lxan kari o KRX) ka morox bay cngcweyn cyawyiso Hankoko, wa phyowan Hosan Kwangyo so Hankoko ka congpo niya, kngkawas 2005 idas 1 cida pnneyyah pnspowan phiyo Hankoko cngcweyn cyawyiso (KSE), Hankoko cihwo cyawyiso (KOFEX) mi Hankoko cwangyeypan socang (KOSDAQ), kiya mi poso coso ka Hankoko conghe kocya coso. Ppanan rolo Poso tyawmo: Ppanan rolo Hankoko. Hankoko pa kndadax kngkawas 1967 prading moda smmalo kawso kongro, lmotoc Soar mi Jncwan mi Cingjn na Hosan, Cing Ho kawso kongro ka ptmay Hankoko &quot;jidayi kawso kongro&quot;. Pnoda rmrinas mk10 kngkawas ka smmalo, Hankoko saya pa wada smlowan msdorox mqori honac mi daya; msdorox mqori iril mi narac knkana qnlhangan na kawso kongro wangro &quot;kingal diyax kndosan cweyn&quot;. Sediq qnlhangan Hakoko pa malo spoda kawso kongro mniq kingal diyax dhoq knkingal alang mkbrnox Hangkoko. Hankoko saya pa niqan 32 ka kawso kongro, knkana knbrawan niya o 4044 km, 51 ka elo qnlhangan, knkana knbbaraw niya o 13432 km. Dhoq kngkawas 2012 idas 9 mnhdo, elo kisya sitong Hankoko pa knkana bay o niqan 90 ka elo kisya, knkana knbrawan niya o 3569.5 km, kcka hiya hoseyng o 1904.4 km, deyngkihwa elo kisya o 2385.2 km. Poso bay sanan trdo aso Hankoko pa trdonan aso Hosan, trdonan aso Jncwan, trdonan aso Cyonsan, trdonan aso Masan, trdonan aso Mopo, trdonan aso Potting, trdonan aso Tonghay, trdonan aso Weysan, trdonan aso Riswey mi trdonan aso Cico. Poso tyawmo: Heneng Hankoko. Nengyeyn Knbeyhing bay qnlhangan dmowi nengyeyn ka Hankoko, kiya knkana mtqiri klwanan dmowi nengyeyn 2.1%, mniq to8. 95% deyngki Hankoko pa to bay pneyyah Hankoko tyeynri kongse ka bnoway, poso bay ka poniq psdeyngki mi hetyeyn. Kngkawas 2012 cida kcka dnowi nengyeyn Hankoko pa meytan ka 28%, yeynyo o 41%, gaso o 17%, heneng o 12%, malo caysng nengyeyn o 1%. Alaw ka ini ttoko ka nengyeyn coyeyn, 97% na ddiyon nengyeyn Hankoko pa sntama cinko. Hankoko ka mtqiri klwanan to2 knbeyhing yihwa tyeynjanci qnlhangan cinko mi to2 meytan knbeyhing qnlhangan ciko. Ddowi gasoring Hankoko o to7 bnkowan mtqiri klwanan. Kngkawas 2007 cida ddiyon txtaxa sediq kmgkawas pa 16 tong, to5 bnkowan mtqiri klwanan. Hankoko o niqan knbeyhing bay yeynyo cyakong kongyey, binaw kana yeynyo pa kasi ka cinko kana, alaw kcka qnlhangan Hankoko pa beytaq saya o ini sdiyan qnpahan gasoring niya na, kiya ka to4 bnkowan gasoring qnlhangan cinko ka Hankoko. Snparo bay qmita pnkranan heneng ka Hankoko, kiya ka kana mtqiri klwanan to5 knbeyhing qnlhangan smmalo hetyeyn. Hankoko saya pa niqan 23 ka hehwanyingro, knkana bay o 10 oko wa deyngki kongryo na cwangci jongryang. Niyi ka knkana qnlhangan Hankoko deyngki cwangci jongryang na 22%. Seyho Hankoko keykako dhoq kngkawas 2035 cida hetyeyn o pkrnaon cwangci jongryang dhoq knkana qnlhangan cwangci jongryang na 29%. Tongsin Rikisi Hankoko pa, mowaya bay tongsyon seso o kngkawas 1885 idas 9 diyax 28 cida, wada tomal ddiyon lmotoc Soar mi Jncwan na kingal 30 km knbbaraw wasil tyeynpaw ka Hankoko. Kngkawas 1896 cida, Coseyng wangkong moda posa mowaya bay qqnawal. Qnawal ddiyon ssediq qnlhangan o kngkawas 1902 ka prading mtmay Hankoko. Kngkawas 1924 cida, Soar mi Cyokoko Snyang ka ptrawah kwoci qnawal thiyaq. Qqpahon mpsalo Qntan: Rolo kongyey Hankoko. Qqpahon mpsalo Hankoko ka poso mpdodol canyey keyjay Hankoko, mnoda kngkawas 1961–1971 ka rawtong micising canyey, kngkawas 1972–1981 ka copn micising conghwa kongyey, kngkawas 1982–1991 ka ciso micising canyey mi knkla micising canyey say aka knpriyox mi pkrana cyeyko. Hankoko pa mniq xiroy kang, smmalo aso, rolo, pantawti mi soma canpin ori ka qqpahon mpsalo oniqan mbiyax bay biyax dha pnsong kwoci, oo bay canpin o niqan tnposo nanaq pinpay dha, mniq kcka kwoci canyey ka hnyowan dha pa ini sangay mdakil. Poso bay xihoy kang mbari msalo o Posyang xiloy kang, Syeyntay xiloy kang, Tongkwo mpsalo kang ori, kcka Posyang xiloy kang ka knkana mtqiri klwanan knbeyhing bay xiloy kang ciyey ori, kiya ka niqan bay biyax pnsong knkana mtqiri klwanan na mbbari qqpahon mpsalo xiloy kang ori. Hankoko ka qnlhangan mbiyax bay smmalo aso, knbsiyaq bay diyax to1 knbeyhing bay knkana jeynmtqiri klwanan qnlhangan smmalo aso ori. Knkana mtqiri klwanan to10 tobrah koba mpsalo aso pa niqan 7 ka na Hankoko, 6 ka bnkowan to1 dhoq to6, kcka na hiya o Syeyntay congkong, Sansing congkong, Tayo msalo aso hayyang coso hoyse mi STX msalo aso hayyang ka knkana mtqiri klwanan sspac knbeyhing bay koba msalo aso. Hankoko pa mniq qori msalo knmalo bay aso o niqan bay biyax dha. Yihwa ida nkiya gaso aso mhaqon qqiya ka knklanan dha bay Syeyntay congkongyey; qori so aso hayyang kantan o, Sansing congkongyey ka mbiyax balay, nhiya kana ka 60% qpahon mtqiri klwanan; Tayo msalo aso hayyang coso hoyse ka mtqiri klwanan knbeyhing bay aso abora poso bay mbbari msalo, ya bay niqan 10% knkana mtqiri klwanan na knbeyhing aso abora pa smnalo Tayo kojyo. Poso tyawmo: Qqpahon ppnwalang Hankoko. Qqpahon ppnwalang Qqpahon ppnwalang Hankoko pa oka hari coyeyn, dxral knlbangan ddiyon dha qmpah pa 1835.6 litok (18.4% ka dxral pphmaon pnwalang), kiya ka knkana mtqiri klwanan txtaxa sediq tikoh bay knrbangan dxral qnlhangan ori. So kiya knoo bay pnyahan pnhoma pnwalang Hakoko pa sntama qnlhangan icil cinko. Wana bowax mi bbonga qmoro ka kntoko nanaq, kiya mi qori so doma oqon 85% o kasi ka ciko. Kiya ori o Hankoko pa hmrinas 60% hiyi dapa, qqcorox mi pnyahan ocilong, 20% hiyi pnwalang, hiyi rrodox mi qqoqoq mi miroko pa kasi ka sntama qnlhangan icil cinko, wana sato mi balong ka mndongos bay mttoko. Poso tyawmo: Keci Hankoko. Keci Kcka 20 seyki, alaw qnlhangan Nihong mi mccbo Hankoko, keci Hankoko o kiya bay so oka blbalay. Mtmay kngkkawas 60 ccida, prading dmodol &quot;keci phiyo qnlhangan&quot; ka Hankoko, kngkawas 1966 cida wada phiyo mowaya bay conghesing heyeyn ciko Hankoko heswey ciso keyngkyoing. Spoda qori psdho mi pstotoy keci qnlhangan dha nanaq, 20 seyki kngkkawas 80 ccida, wada balay bay dhoq kndadax madas ciso dhoq hmqangaw snbboroh ciso. Waycyaw Poso tyawmo: Waycyaw Hankoko. Hangkoko pa kngkawas 2013 cida wada msopo mtqiri klwanan 192 qnlhangan psdho pnloban waycyaw, kiya ka Ryeynhekwo, Somaw coco, Cinghecoco, Tongsyey 10 malan 3, 20 qnlhangan citwan na qnlhangan cngyeyn, kiya ori o Pnsliyan Yatay cinghe mi qnlhangan pnrdingan Tohranan hidaw Asia honghoy ori, mbiyax bay dmodol mniq ddaon kwoci wotay. Hankoko ka kngkawas 1996–1997, kngkawas 2013–2014 Ryeynhekwo anrihoy hoycangjn risokwo, kngkawas 2001 to56 Reynhekwo taykay cosikwo. Wada mndongos bay moda kngkawas 2000 to3 Ya O kaygi, kngkawas 2005 APEC kaygi, kiya mi kngkawas 2010 na 20 qnlhanagn citwan to5 honghoy. Cyonso Poso tyawmo: Cyonso Hankoko. Hankoko haycyon Socong tawangci cyococyeyn. Alaw qori kcka rikisi Hankoko pa mnoda balayqnrqilan mccbo mi Han pantaw na ptqraqil ka tohonac mi todaya, Hankoko GDP na 2.6% mi ddiyon seyho na 15% o wada sdowi kwohwang cyeynse kana. Niqan to6 mtqiri klwanan knbeyhing knhbrawan wiso heytay say aka Hankoko mi to2 knbeyhing yopeyyi toywo. Hankoko saya pa niqan 63 knbkiyan knhbrawas hiyi ka waso hitay saya mi niqan 297 knbkiyan hiyi ka yopeyyi botay, pspowan smpo knkana 5000 knbkiyan hiyi sediq ka Hankoko pa ririh sa knbeyhing bay spowan ka niyi. Knhbrawan hiyi sediq Poso tyawmo: Knhbrawan hiyi sediq Hankoko. Hankoko pa qnlhangan morox bay minjoko, kngkawas 2015 moda smpo knhbrawan hiyi sediq o 5106.9 knbkiyan hiyi sediq. Hankoko ka qnlhangan tobaraw bay jnko miti, kngkawas 2015 jnko mito o ya bay mkpinghwang km 509 hiyi sediq, kiya ka kana myqiri klwanan qnlhangan knbeyhing bay jnko mito ori. Ini pndongos ka pnsaso nniqan sediq ka Hankoko, to bay mniq alang mkbrnox ka sediq, cngsohwaryo pa 82.5%. Kngkawas 2015 cida, kiya ka knkana Soar, Jncwan mi Cingcitaw ka knhbrawan hiyi sediq sotocweyn pa knkana bay o 2527.4 knbkiyan hiyi sediq, kiya ka knkana hiyi sediq na 49.5%. Maci Knkana hiyi sediq Hankoko wa mniq maci pa 91%, knbeyhing bay alang mkbrnox ka dlih 1,000 knbkiyan hiyi sediq, bnkowan matas honac niyi ka poso bay alang mkbrnox kcka Hankoko: Kari Poso tyawmo: Kari Hankoko. Ddiyon kari qnlhangan seyho Hankoko ka kari Hankoko mi kari tnbbawa Hankoko. Kiya ka knkana mnniq Coseyng Pataw, kana mtqiri klwanan dmowi kari Hankoko pa ya bay 7560 knbkiyan hiyi sediq. Dndolan Hankoko qori kwoci syakay seyji, hnyowan keyjay hnyowan keyjay ka ini sangay mkala, smlohay kari Hankoko ka sediq o ini sangay mrana ori. Hbaraw bay qnlhangan saya mniq pyasan tobeyhing mi pyasan tobaraw pa niqan tmsa kari Hankoko kana. Mniq qnlhangan Amirika, Nihong, Awco, malo ngalan skeyng mtmay pyasan tobeyhing na kingal kari qnlhangan kari qnlhangan Hankoko. Snhiyan Poso tyawmo: Snhiyan Hankoko. Tnposo snhiyan tndxral Hankoko ka Samankyo. Kiristokyo ka knbeyhing bay snhiyan Hankoko, ya bay niqan knkana sediq qnlhanganna 27.6%, yabay niqan 1356 knbkiyan hiyi sediq, kiya ka knkana 970 knbkiyan hiyi snhiyan Kiristo borahkyo mi 390 knbkiyan hiyoi sediq Teynsokyo. Kngkawas 2015 beytaq saya, Kiristo borahkyo na sinjya o wiso kndodol rana, kiya mi sinjya Teynsokyo o kndodol mlih. Pnrholan Cyoro ka knbeyhing bay Kiristokyo Hankoko, ya bay niqan 900 knbkiyan hiyi sediq sinjya mi 100 sngari klowanan ka pnrholan, kiya mi knbeyhing na pnrholan o kiya ka knkana &quot;Tahan Yesokyo Cyorokay (Hetong)&quot;, &quot;Tahan Yesokyo Cyorokay (Tonghe)&quot;, &quot;Tahan Yesokyo Cyorokay (Kawsn)&quot;. Tyeyntawkyo na brah ka kcka 19 seyki siswey mqori tohranan hidaw ccida mtmay Coseyng Pataw na Tosweykyo, kngkawas 1906 spoda Tongswey to3 hiyi cyawco Sonpingsi ka wada pryoxan cintay snhiyan. Syakay Kyoiko Poso tyawmo: Kyoiko Hankoko. Kyoiko mniq Hankoko pa ngalan dha pkranan keyjay to2 keyjay. 20 seyki to60 kngkawas beytaq saya, keyjay syakay Hankoko pa so bay snkaya ini biyaq pnkranan ka keyjay Hankoko mi smlanan &quot;Pnsklwiyan Hancyang&quot;, mniq bokoy pndongos Hankoko pa, &quot;Kyoiko phiyo qnlhangan&quot; canrwey ka poso bay dongos niya ori. &quot;Keyngpo Hankoko&quot; pa ptora bay pkla kana qnlhangan sediq o niqan pnsdkanan mangal biyax kyoiko. 20 seyki na to80 kngkawas ccida, kyoiko kana kndosan o wada malan kcka &quot;keyngpo Hankoko&quot;. Iyox qmlahang biyax kyoiko qnlhangan sediq, wada smmalo mndongos bay horico kyoiko ka Hankoko, kiya ka knkana &quot;Snrdingan waya kyoiko&quot;, &quot;Waya kyoiko llaqi tiring&quot;, &quot;Waya kyoiko totiping, tokcka&quot;, &quot;Waya kyoiko tobaraw&quot; mi &quot;Waya kyoiko kana kndosan&quot;, so malo spoda pnwaya moda kyoiko kana kndosan ka txtaxa sediq. Cwanmey Patas singbong Hankoko pa niqan hmronas 100 kngkawas ka rikisi niya. Kngkawas 1896 cida, Syotaypi ka pnhiyo smmalo na &quot;Dokorico singbong&quot; ka Hankoko kngkawas cndoray to1 mining singbong jiyi Hankoko . Poso bay to3 knbeyhing singbong pnsltodan meyti Hankoko saya pa (&quot;Coseyng jopaw&quot;, &quot;Congyang jopaw&quot;, &quot;Tohranan hidaw Asia jopaw&quot;) mi Hanryeynse. &quot;Coseyng jopaw&quot; mi &quot;Tohranan hidaw Asia jopaw&quot; pa pnhiyo smmalo babaw na 31 dokorico ondo kngkawas 1920, kiya ka knbsyaqan bay rikisi ddha singbong Hankoko. Hanryeynse o pnhiyo mniq kngkawas 1981 cida, kiya ka tongsyonse qnlhangan Hankoko. Mowaya bay ptreybi Hankoko ka pnhiyo kngkawas 1956 na kingal Soar nsediq nanaq mbbari ptreybi. Poso bay ptreybi kana qnlhangan Hankokosaya pa kiya ka knkana Hankoko hwangsong kongse (KBS), Bongka pradiyo kojyo (MBC), SBS kohon yosyeyn kojyo (SBS) mi Kyoiko hwangsong kongpawse (EBS). Syakay Qqlhangon Hankoko pa kndadax kngkkawas 1960 dhoq saya pa pllotoc pnwaya qori syakay qqlhangon. Mniq Cweyntohwan dmowi biyax qmlahang ccida han pa, &quot;Qnlhangan hori&quot; na knklanan o mndowa bay pprngawan. Pqori so doma qnlhangan ikayhwa pdkanon pnsong pa, mscoqi hari pnwaya syakay qqlhangon dha ka Hankoko, tmawa pdongos pkmalo dongan, binaw dmowi llbo bay diyax dha moda pndongos pphiyo qnlhangan hori ka Hankoko. Syakay qqlhangon tisi Hankoko pa kiya ka knkana syakay pawsyeyn, kongkong cyoci mi syakay qqlhangon ka to3 sqpah niya. Qpahon syakay qqlhangon poso bay o syakayhwa na rdrodan, lqlaqi, qqridin mi sediq qrinoc hori ka poso niya, liya ka knkana ssalo dha ngali pila ka sboway kongkong hbangan hmrinas 65 kngkawas rdrodan, phiyo nniqan ssiling kari niqan lqlaqi, smmalo ddiyon lqlaqi tiring, smmalo sqlahang bobo mi lqlaqi, phiyo dmodol qqridin miying qqpahon, pnsliyan qqridin ori. Bongka Poso tyawmo: Pnsltodan bongka Hankoko, bongka Hankoko, Hanryo mi Hankoko osing bongka yican. Bongka Hankoko pa pneyyah pnsltodan bongka Hankoko. Babaw mccbo Hankoko daw, mpspayis ka tohonac mi todaya Coseyng pa wada ini pntna ka bongka saya tohonac mi todaya da, binaw bongka dha pnsltodan pa ida mntna mi psltodan dha bay lmotoc. Pnhiyo Smnlowan Pnhiyo smnlowan pnsltodan Hankoko pa niqan oo bay mntna bay pnhiyo smnlowan pnsltodan Cyokoko mi Nihong, wada ronan ingyang, tokarac mi dxral wosing, bwihor qsiya, Bokyo, Tawkyo mi Jokyo. Ida nkiya ka poso bay dongos niya pnhiyo smnlowan Hankoko. Pnhiyo smnlowan Hankoko pa ini hraw knbeyhing mi knprowan, kiya mi qori snprowan qmita ida nkiya ka dongos dha pnhiyo smnlowan, psbalay ida nkiya. Pnhiyo smnlowan pnsltodan Hankoko pa ini hari qtayi mniq knbeyhing mi kdari moda pskoraw pqita. Nniqan tqiyan o tiping hari kiya, slxan bay ori ka pncpingan. Spoda so qnita, tqiyan sediq niqan knkla mi mndongos bay qcahor sediq pa, poso bay nniqan moyas mi pprngawan qori kari knkla, ini so ptora qori pncpingan. Babaw mnhdo mccbo Hancan daw, pnhiyo smnlowan Hankoko pa mtmay kingal knborah bay ratoc pnkranan. Ddha hiyi kndadax qnlhangan icil mnhdo moyas brinah Hankoko ka mphiyo smnlowan mniq iyax niyi dmodol pnhiyo smnlowan Hankoko dhoq sklwion bay mi mndongos bay. Taxa o kndadax Hwaransi mnhdo moyas brinah Hankoko ka Cincongyey, taxa o kndadax Nihong mnhdo moyas bronah ka Cinsokn. Wenswey Poso tyawmo: Han wenswey mi Hankoko wenswey. Patas bnatas cbiyaw bay wenswey Hankoko pa to bay wada psqmaon mccbo kana da, ini koo ka msngari mniq. Mnrading bay ncbiyaw ooyas ka wa spatas &quot;Qnlhangan to3 yiso&quot; na &quot;Hoycke&quot;, knnama bay Hanso ka &quot;Uyas mcays qdoda&quot;. Tawco Poso tyawmo: Tawco Coseyng. Cingco Kawri na syangkan cingco. Mniq xxiloy jitayi ka Hankoko pa kiya ka malo dmowi rongyaw smmalo knmalo bay tawci. Qnlhangan to3 ccida, wada mqori Nihong ka tawci Hankoko, kiya ka Nihong habong cbiyaw jitayi na syohoyci. T9 seyki tnhiti, Tongyi sinrwo ka kndadax Cyokoko madas knkla smmalo weyc, wada knnama bay qnlhangan dmowi knkla weyc ori. Eyga Poso tyawmo: Eyga Hankoko mi bnkowan eyga Hankoko. Kndadax to19 seyki thiti cida, mwaya bay mtmay Hankoko dhoq saya, eyga Hankoko pa niqan hmrinas 100 kngkawas rikisi da. Geyki treybi Poso tyawmo: Geyki treybi Hankoko mi bnkowan geyki treybi Hankoko. Hancyo mniq kngkkawas 1980 moro dndolan mrakaw treybi ka mtotoy. Inggako Poso tyawmo: Pnsltodan inggako Hankoko mi ryosing inggako Hankoko. Tangtay inggako Hankoko pa psnakan inggako pnsltodan mi inggako siyang. Inggako pnsltodan pa ngalan dha &quot;Kwoyey&quot; ori, poso bay o geyki moyas, pancang mi inggako minos. Pplahan wangro Poso tyawmo: Pplahan tyeynco Hankoko. Qqpahon pplahan wangro mniq Hankoko ka qqpahon ini biyaw pnkranan niya, iyax kngkawas 1998–2008 cida, kngkawas o hmrinas 20% ka knranaryo, canyey koymo mniq 10 kngkawas iyax cida mrana mk8. Bongka mmahan mi ooqan Poso tyawmo: Hankoko ryawri. Hankoko ryawri pa ooqon niya o cingtan ka poso. Idaw payay ka poso bay ooqon sediq Hankoko. Prmaxan idaw dongbori btonox, idaw lnbowan sama mtlawa, tayang moci cnyosan Hanso, idaw cnyosan pawcay, ndohan Hankoko ka poso bay ooqon kddiyax Hankoko ryawri. Mniq Hankoko pa, hiyi dapa ka knkrayan bay hiyi, kiya mi siyang baboy mi hiyi rodox pa mhnok briwan kiya. Tndxral nanaq Hankoko na hiyi dapa pa plwanan dha &quot;dapa Han&quot;. &quot;Dapa Han&quot; pa spoda ndwanan tmabo mi chiya bay oqon ka hiyi na, mniq Hankoko o mkray bay briwan ka hiyi dapa, kiya mi ngalan mndongos bay sobway sediq ori. Bongka sinew Hankoko Poso tyawmo: Bongka sinew Hankoko. Hankoko ka knbeyhing bay qnlhangan mbari sinaw mmahan, knoo na nmahan txtaxa sediq pa mniq tobrah knkana mtqiri klwanan. Sinaw mtilox Hankoko ka qnlhangan kcka oo bay sinew mmahan bnriwan dha, kiya ka briwan bay sinaw kana mtqiri klwanan ori, kcka na Hankoko mniqan bay hangan ka sinew mtilox ka Cnro; kiya ka tobrah bay bnriwan sinaw knana mtqiri klwanan. Sinaw mtilox Hankoko pa so bborah bay mmahan, ini so kndox bay ka sinaw na, mhnok briyan, mniq Oco mi Amirika o sinaw mbhoway sqrason dha bay. Kngkawas 2008 cida, niqan bay hhangan ka Weyposte jiteyng Amirika pa wada dha spatas kcka ka sinaw mtilox Hankoko &quot;Sojo&quot;. Uxay wana sinaw mtilox, sinaw qtan bay mniq Hankoko o niqan cingcyo, cwocyo, sinaw phpah, sinaw iyo. Biro mniq Hankoko o krinah sqrasan dha ori da. Hayte biro ka knbeyhing bay pnyahan mbbari biro Hankoko. Kngkawas 2005 cida, Hayte biro mi Cnro pa wada msopo dmi kiya ka Hayte Cnro citwan da. Bongka ociya Hankoko Poso tyawmo: Bongka ociya Hankoko. Mowaya bay ociya Hankoko pa mniq Coseyng qnlhangan to3 ccida nadas dha kndadax Cyokoko, mimah bay ociya ka rikisi dha sediq cbiyaw. Coseyng wangcaw tokcka bokoy ociya o prading mlih mniq Coseyng, binaw kngdadax 1980 dhoq saya, prading mtotoy mniq Hankoko Dongan ka ociya. Omiyagey ociya Hankoko ka ngalan waya ociya Hankoko pa niqan hmrinas 10 kbkoy kngkawas rikisi da. Tiyo Poso tyawmo: Tiyo Hankoko. Seyho Hankoko pa snbeyhing bay qmita tiyo qnlhangan sediq, dmodol bay pnkranan qori qqpahon tiyo, pstotoy knsdho smmalo smnlowan tiyo, kndodol pkrana biyax qnlhangan pqori ngangoc pnsong. Wada mndongos moda kngkawas 1988 rbawan Orinpiko ondokay, kngkawas 2002 mtqiri klwanan pey pnsong mtor boro, kngkawas 2003 rbawan mtqiri klwanan pyasan tobeyhing ondokay, kngkawas 2011 mtqiri klwanan tyeyncing cinpyawsay, kngkawas 2018 misan Orinpiko ondokay ori mtqiri klwanan pnsong tiyo mi mnoo bay moda Asia ondokay, kiya mi wada mangal knmalo bay snado ori. Pangcyo ondo pnsong psboro mniq Hankoko ka sqrason bay kana sediq. Hankoko pa kndadax kngkawas 1982 prading pssli coyey pangcyotoy, niqan LG Swangc, NC Kongrong, Hanhwa Qdiraw, Kiya Tora, Sansing Rayong, Rote Beyhing sediq, Tosan Komay, SK Hoyrong, KT Woso, Nayksn Ingsyong mk10 coyey pangcyotoy. Kngkawas 2008 rbawan Orinpiko ondokay, wada mangal pnsong pangcyo kwancyon ka Hankoko. Diyax smsong Poso tyawmo: Diyax smsong Hankoko. Diyax smsong Hankoko pa psnakan &quot;Smsong sqrason qnlhangan&quot;, &quot;Diyax splaws qnlhangan pqita hidaw&quot; mi &quot;Diyax sngayan kana&quot; to3. Smsong 31 (Idas 3 diyax 1), Smsong pnwaya keyngpo (Idas 7 diyax 17), Smsong kwangho (Idas 8 diyax 15), Smsong mtrawah karac (Idas 10 diyax 3) mi Diyax yeynwen (Idas 10 diyax 9) ka rrima &quot;Smsong sqrason qnlhangan&quot;. &quot;Smsong sqrason qnlhangan&quot; mniq Hankoko pa knkana qnlhangan sediq o kasi ka sprowan msopo mqaras kana ka diyax smsong niyi, Ini pntna smsong qnlhangan Cyokoko. Spoda pnwaya qnlhangan splawa Hankoko, knkingal sapah Hankoko mi mssipaw klelo dmodol kana sediq mniq &quot;Smsong sqrason qnlhangan&quot;, Diyax Syeyncong (pkcka splawa) mi Diyax heytay qnlhangan pa pqqiya splawa Hankoko kana. Pnyahan pnatas CIA 外交部 (參考自</FORM>
    </S>
</TEXT>