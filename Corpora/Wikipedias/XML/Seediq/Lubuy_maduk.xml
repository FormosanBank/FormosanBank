<?xml version="1.0" ?>
<TEXT id="Wiki_Seediq_Lubuy_maduk" xml:lang="pwn" source="Paiwan Wikipedia, article: Lubuy_maduk" copyright="CC BY-SA" citation="Lubuy_maduk. (2024, December 07). In Wikipedia [Paiwan]. https://pwn.wikipedia.org/wiki/Lubuy_maduk" BibTeX_citation="@misc{Wiki_pwn_Lubuy_maduk, title = Lubuy_maduk, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Lubuy_maduk} }">
    <S id="0">
        <FORM kindOf="original">= Lubuy maduk = Sbiyaw, musa ta maduk o/u asi ka niqan lubuy maduk kika mawsa niqan ka snbu ta. Lubuy kiya o/u bnari 1 babuy. Kska lubuy hiya o/u niqan kari djiyun maduk. Pawsa ta dangal seyda o/u rmngaw ta kari maduk mi kika empdhuq ta mangal samac. Nasi ta ini adas lubuy ni do/u aji ta empdhuq mangal samac uri. Lubuy kiya o/u niqan birac, muhing, ubal mi ngungu. Mangal ta bilaq ngungu mi birac samac psaun ta ska lubuy. Mtduwa ta bbriyun ka lubuy ni. Ni o/u kika lubuy maduk ksun ta. Nasi ta ini adas lubuy ni ka musa maduk o/u aji ta maangal samac uri. Lubuy kiya o/u bnari, duma na ka Sejiq/Sediq o/u pryuhun dha 1 babuy, dungal o/u kari maduk uri. Ni o/u kika lubuy maduk ksun rudan ta. Saw ka lubuy kiya o/u snalu qraqil, smluun dha bilaq balay lubuy. Dheyya o/u pqyaun dha ska rpun. Ini tduwa pqyaun sapah mi babaw tahuc. Ini tduwa tlngun laqi mi kana Sejiq/Sediq sapah. Lubuy kiya uri o/u, ini tduwa tlngun qrijil. Yasa waya balay ka saw ni. Dhuq mari lubuy ka sejiq/sediq o/u aji mslhan, asi ka niqan lala balay pila na. Asi ka pmahun na sinaw ka tnpusu sapah, dungal mi smalu uqun pkan na tnpusu sapah. Smbari seyda/cida o/u, ini tduwa pkla Sejiq/Sediq. Saw ni ka smbari lubuy maduk.</FORM>
        <FORM kindOf="standard">= Loboy madok = Sbiyaw, mosa ta madok o/o asi ka niqan loboy madok kika mawsa niqan ka snbo ta. Loboy kiya o/o bnari 1 baboy. Kska loboy hiya o/o niqan kari djiyon madok. Pawsa ta dangal seyda o/o rmngaw ta kari madok mi kika empdhoq ta mangal samac. Nasi ta ini adas loboy ni do/o aji ta empdhoq mangal samac ori. Loboy kiya o/o niqan birac, mohing, obal mi ngongo. Mangal ta bilaq ngongo mi birac samac psaon ta ska loboy. Mtdowa ta bbriyon ka loboy ni. Ni o/o kika loboy madok kson ta. Nasi ta ini adas loboy ni ka mosa madok o/o aji ta maangal samac ori. Loboy kiya o/o bnari, doma na ka Sejiq/Sediq o/o pryohon dha 1 baboy, dongal o/o kari madok ori. Ni o/o kika loboy madok kson rodan ta. Saw ka loboy kiya o/o snalo qraqil, smloon dha bilaq balay loboy. Dheyya o/o pqyaon dha ska rpon. Ini tdowa pqyaon sapah mi babaw tahoc. Ini tdowa tlngon laqi mi kana Sejiq/Sediq sapah. Loboy kiya ori o/o, ini tdowa tlngon qrijil. Yasa waya balay ka saw ni. Dhoq mari loboy ka sejiq/sediq o/o aji mslhan, asi ka niqan lala balay pila na. Asi ka pmahon na sinaw ka tnposo sapah, dongal mi smalo oqon pkan na tnposo sapah. Smbari seyda/cida o/o, ini tdowa pkla Sejiq/Sediq. Saw ni ka smbari loboy madok.</FORM>
    </S>
</TEXT>