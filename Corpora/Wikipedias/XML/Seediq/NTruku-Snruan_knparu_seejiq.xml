<?xml version="1.0" ?>
<TEXT id="Wiki_Seediq_NTruku-Snruan_knparu_seejiq" xml:lang="trv" source="Seediq Wikipedia, article: NTruku-Snruan_knparu_seejiq" copyright="CC BY-SA" citation="NTruku-Snruan_knparu_seejiq. (2025, May 05). In Wikipedia [Seediq]. https://trv.wikipedia.org/wiki/NTruku-Snruan_knparu_seejiq" BibTeX_citation="@misc{Wiki_trv_NTruku-Snruan_knparu_seejiq, title = NTruku-Snruan_knparu_seejiq, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/NTruku-Snruan_knparu_seejiq} }">
    <S id="0">
        <FORM kindOf="original">= nTruku-Snruan knparu seejiq = Ida nniqan seejiq Truku sbiyaw, niqan kingal bowqah ni paru seejiq. Mmawey ka hangan na. Sntama ini biyaw ni paru qangaw na nanaq ka seejiq bowqah nii, mluhay gmeeluk bnqrus ensaan mhhraw tmsamac sjiqun, kiya ka kmsiyuk lnglungan dha ka tnpusu da, hksaw musa lmiqu tmsamac ka thiya. Manu ka seejiq bowqah kiya do wada mliying bukuy isil tgiyaq, tmaga muda ka tmsamac. Kiya ka siida do ida gaga tahu puniq sqama psramal dha mqurug qrari, mseupu skbyaxan dha smikul truma dgiyaq, embbiyax rrisaw isil o mhraw paru tasil isil o kleelug lmawa: &quot;Wada truma da! Sai nhari mhraw wah!&quot; thksaw bi gaga mhraw tmsamac. Ga na qbhangan ka hnang embbiyax rrisaw hnang lmawa ni hnang wada trutu truma dgiyaq ka paru tasil, seejiq bowqah mrawah paru quwaq na ni hma sdahar babaw tqiri elug dgiyaq, psramal asi mntxal qmubu miyah mquri hini na tmsamac. Ima mkla, asi lux niqan kingal mtalux qyqaya mrmux ruwan glu na, mknrisuh dxgal mnarux ka seejiq bowqah, hici do trutu dhuq isil na gsilung HwaTung, rmbngan kska gsilung ka qbubur na, wana msngari dha qaqay niya smriyu babaw gsilung, snruan kari o kiya ka Ranyu ni Luitaw sayang da, ini pntna ka kndusan kingal seejiq bowqah wada saw nii mnhdu da.</FORM>
        <FORM kindOf="standard">= nTroko-Snroan knparo seejiq = Ida nniqan seejiq Troko sbiyaw, niqan kingal bowqah ni paro seejiq. Mmawey ka hangan na. Sntama ini biyaw ni paro qangaw na nanaq ka seejiq bowqah nii, mlohay gmeelok bnqros ensaan mhhraw tmsamac sjiqon, kiya ka kmsiyok lnglongan dha ka tnposo da, hksaw mosa lmiqo tmsamac ka thiya. Mano ka seejiq bowqah kiya do wada mliying bokoy isil tgiyaq, tmaga moda ka tmsamac. Kiya ka siida do ida gaga taho poniq sqama psramal dha mqorog qrari, mseopo skbyaxan dha smikol troma dgiyaq, embbiyax rrisaw isil o mhraw paro tasil isil o kleelog lmawa: &quot;Wada troma da! Sai nhari mhraw wah!&quot; thksaw bi gaga mhraw tmsamac. Ga na qbhangan ka hnang embbiyax rrisaw hnang lmawa ni hnang wada troto troma dgiyaq ka paro tasil, seejiq bowqah mrawah paro qowaq na ni hma sdahar babaw tqiri elog dgiyaq, psramal asi mntxal qmobo miyah mqori hini na tmsamac. Ima mkla, asi lox niqan kingal mtalox qyqaya mrmox rowan glo na, mknrisoh dxgal mnarox ka seejiq bowqah, hici do troto dhoq isil na gsilong HwaTong, rmbngan kska gsilong ka qbobor na, wana msngari dha qaqay niya smriyo babaw gsilong, snroan kari o kiya ka Ranyo ni Loitaw sayang da, ini pntna ka kndosan kingal seejiq bowqah wada saw nii mnhdo da.</FORM>
    </S>
</TEXT>