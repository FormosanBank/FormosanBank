<?xml version="1.0" ?>
<TEXT id="Wiki_Seediq_Qulic" xml:lang="trv" source="Seediq Wikipedia, article: Qulic" copyright="CC BY-SA" citation="Qulic. (2025, May 05). In Wikipedia [Seediq]. https://trv.wikipedia.org/wiki/Qulic" BibTeX_citation="@misc{Wiki_trv_Qulic, title = Qulic, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qulic} }">
    <S id="0">
        <FORM kindOf="original">= Qulic = Qulic nii ga qqhuni ka hiya, asi ka musa lmiqu dgiyaq, kika tduwa qtaan. Msama bay beyhing hnyuwan na ka qulic nii, so hari soki ka wasaw na, niqan dha mbhuway wasil bling hngak ka bukuy wasaw na, dudux wasaw na niqan mpbuuc na mhungul qumi, mniq mdakil ddwiyaq hiya. Nniq minko kngkawas 60~70 ciida ka qulic nii u, kiya ka pusu balay saan cmikun hmaan qhuni kluwan kkingal, kiya uri u nniq ta Taywan hini, ita Sediq phmaan qulic qumi wasaw ini biyaw mhru kluwan qhuni. Cbiyaw han, mniq ta alang dxral hhrus,(rmabang bay kiya ka dxral phmaan qhuni) tduwa ta qmita kana ka ita Sediq mhuma qulic, pnhmaan na yabay 20 kngkwasan, dhuq ka eqraqan ciida, musa bbuway patas mqlahang nqraqan daw, phmaan na qhuni qulic dungan, cnduray adaw ka ou bay bbriwan ka phiyu qqiya nii, kiya ka pnhmaan qhuni nii u uka hbangan na mi htiun dha da. Qhuni na slmuwan dha smalu phiyu sapah, qqiya, tduruy, qhuni qtinuh, uruc deynki mi kulu skuan bqrus, sqmaan ta daw, hniti na bawah qbulic slmuun dha qbulic puniq uri.</FORM>
        <FORM kindOf="standard">= Qolic = Qolic nii ga qqhoni ka hiya, asi ka mosa lmiqo dgiyaq, kika tdowa qtaan. Msama bay beyhing hnyowan na ka qolic nii, so hari soki ka wasaw na, niqan dha mbhoway wasil bling hngak ka bokoy wasaw na, dodox wasaw na niqan mpbooc na mhongol qomi, mniq mdakil ddwiyaq hiya. Nniq minko kngkawas 60~70 ciida ka qolic nii o, kiya ka poso balay saan cmikon hmaan qhoni klowan kkingal, kiya ori o nniq ta Taywan hini, ita Sediq phmaan qolic qomi wasaw ini biyaw mhro klowan qhoni. Cbiyaw han, mniq ta alang dxral hhros,(rmabang bay kiya ka dxral phmaan qhoni) tdowa ta qmita kana ka ita Sediq mhoma qolic, pnhmaan na yabay 20 kngkwasan, dhoq ka eqraqan ciida, mosa bboway patas mqlahang nqraqan daw, phmaan na qhoni qolic dongan, cndoray adaw ka oo bay bbriwan ka phiyo qqiya nii, kiya ka pnhmaan qhoni nii o oka hbangan na mi htion dha da. Qhoni na slmowan dha smalo phiyo sapah, qqiya, tdoroy, qhoni qtinoh, oroc deynki mi kolo skoan bqros, sqmaan ta daw, hniti na bawah qbolic slmoon dha qbolic poniq ori.</FORM>
    </S>
</TEXT>