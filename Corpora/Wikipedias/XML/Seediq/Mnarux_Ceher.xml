<?xml version="1.0" ?>
<TEXT id="Wiki_Seediq_Mnarux_Ceher" xml:lang="trv" source="Seediq Wikipedia, article: Mnarux_Ceher" copyright="CC BY-SA" citation="Mnarux_Ceher. (2025, May 05). In Wikipedia [Seediq]. https://trv.wikipedia.org/wiki/Mnarux_Ceher" BibTeX_citation="@misc{Wiki_trv_Mnarux_Ceher, title = Mnarux_Ceher, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Mnarux_Ceher} }">
    <S id="0">
        <FORM kindOf="original">= Mnarux Ceher = Tg1, Maanu kesun mnarux Ceher Mnarux mneru pnatis ntgteru ka mnarux Ceher, knthuwe meeru mnarux ka nii, pneeyah Ceherkangcyung neru, knciyuk naq hei ini knarux ka 95% seediq, moda dara ma qsiya Lingpa gmaran mangal mnarux teerang ma Ceher teerang icil ka 5% seediq. Maha mnarux hei truma ani inu ma kana hei bnkeyan, so ka Lingpace, Nawmo, Syungmo, rmune, buuc, qraqin, Siawhwataw, Minyaw Sngctaw dnii, Lingpaceher ma Buucceher qtaan klaali, niqal dungal de Cehersyng Nawmoyen; stikuh hari spegan maangal mnarux Ceher teerang iicil daka mnarux teerang. Tg2. Ndaan meeru Spooda meeru turuq snkiya daka pshengac na; seediq msgaalu psdaling ma seediq kntnaun meniq tnsapah kii asi angal mnarux. Uxe kesun maha niqal kana beyax na meeru ka seediq mnarux Ceher, netur meeniq stliyus Ceher turuq de kii maha niqal beyax meeru. Seengun mekan iyu hmrinas daha gdregan de, kii maha hridun knbeyax na meeru. Duma de qlahang naq hari hei, tbsengu, mangal klabuy sresun ma ubun quwaq daka muhing ka msseyaq, mangal klabuy sresun lbuun ka niqal turuq, pdaun pqluli Matong ma qdanun kulu niqal gemuk ssliyan sudu, kii maha pncngan knparu hridan meeru. Tg3, ali mgleing hei Maha sepac betaq maxal daha gdregan hari ruun meyah mnarux, bobo ruun mmteru betaq maxal daha idas de mnnarux ciida mkrana betaq mnnarux teerang kii siicu ba. Tg4, maha knpiya ali meeru Meeniq muudus Ceherkangcyung ka turuq kii maha mreeru, spegun stliyus Ceher kii klaun knbeyax mreeru na, knmalu bnnege iyu knciyuk Ceher, maha ini dehuk daha gdregan meelih pmeru denu. Tg5, qtaun mnnarux hei Pusu de uka ani maanu mnarux, netur meyah mnarux de hmrinas daha gdregan msseyaq, clokah cnhdilan, mttilux hei, muuwic kana hei, uka lnglungan mekan ido, knbeyax bale de mnnarux teerang ma msseyaq dara. Tg6, ooda kndakar Ooda T1; Snbaan mnarux Ceher qulun naq pbetaq qumi kacemyaw ka laqi rabu. Ooda T2; Ktnaun spegan ppuqun tkbeyax hei, spdngusun kndesan, sbleyaq pgkere hei ka seung pstarin. Ooda T3; ssengun ali spqita hei, tena pkela mnarux, tena pqita isin, pndungus mekan iyu de pkmalu mnarux. Pnyahan pnatas 中文文章來自Bakan Temu Tseeru na mptgesa Bakan Temu ka pnatis nii.</FORM>
        <FORM kindOf="standard">= Mnarox Ceher = Tg1, Maano keson mnarox Ceher Mnarox mnero pnatis ntgtero ka mnarox Ceher, knthowe meero mnarox ka nii, pneeyah Ceherkangcyong nero, knciyok naq hei ini knarox ka 95% seediq, moda dara ma qsiya Lingpa gmaran mangal mnarox teerang ma Ceher teerang icil ka 5% seediq. Maha mnarox hei troma ani ino ma kana hei bnkeyan, so ka Lingpace, Nawmo, Syongmo, rmone, booc, qraqin, Siawhwataw, Minyaw Sngctaw dnii, Lingpaceher ma Boocceher qtaan klaali, niqal dongal de Cehersyng Nawmoyen; stikoh hari spegan maangal mnarox Ceher teerang iicil daka mnarox teerang. Tg2. Ndaan meero Spooda meero toroq snkiya daka pshengac na; seediq msgaalo psdaling ma seediq kntnaon meniq tnsapah kii asi angal mnarox. Uxe keson maha niqal kana beyax na meero ka seediq mnarox Ceher, netor meeniq stliyos Ceher toroq de kii maha niqal beyax meero. Seengon mekan iyo hmrinas daha gdregan de, kii maha hridon knbeyax na meero. Doma de qlahang naq hari hei, tbsengo, mangal klaboy sreson ma obon qowaq daka mohing ka msseyaq, mangal klaboy sreson lboon ka niqal toroq, pdaon pqloli Matong ma qdanon kolo niqal gemok ssliyan sodo, kii maha pncngan knparo hridan meero. Tg3, ali mgleing hei Maha sepac betaq maxal daha gdregan hari roon meyah mnarox, bobo roon mmtero betaq maxal daha idas de mnnarox ciida mkrana betaq mnnarox teerang kii siico ba. Tg4, maha knpiya ali meero Meeniq moodos Ceherkangcyong ka toroq kii maha mreero, spegon stliyos Ceher kii klaon knbeyax mreero na, knmalo bnnege iyo knciyok Ceher, maha ini dehok daha gdregan meelih pmero deno. Tg5, qtaon mnnarox hei Poso de oka ani maano mnarox, netor meyah mnarox de hmrinas daha gdregan msseyaq, clokah cnhdilan, mttilox hei, moowic kana hei, oka lnglongan mekan ido, knbeyax bale de mnnarox teerang ma msseyaq dara. Tg6, ooda kndakar Ooda T1; Snbaan mnarox Ceher qolon naq pbetaq qomi kacemyaw ka laqi rabo. Ooda T2; Ktnaon spegan ppoqon tkbeyax hei, spdngoson kndesan, sbleyaq pgkere hei ka seong pstarin. Ooda T3; ssengon ali spqita hei, tena pkela mnarox, tena pqita isin, pndongos mekan iyo de pkmalo mnarox. Pnyahan pnatas 中文文章來自Bakan Temo Tseero na mptgesa Bakan Temo ka pnatis nii.</FORM>
    </S>
</TEXT>