<?xml version="1.0" ?>
<TEXT id="Wiki_Seediq_Cubus" xml:lang="pwn" source="Paiwan Wikipedia, article: Cubus" copyright="CC BY-SA" citation="Cubus. (2024, November 18). In Wikipedia [Paiwan]. https://pwn.wikipedia.org/wiki/Cubus" BibTeX_citation="@misc{Wiki_pwn_Cubus, title = Cubus, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Cubus} }">
    <S id="0">
        <FORM> Cubus Beyhing bay qhuni mi mtuting wasaw na ka cubus nii, sqmusu qhuni na msama mi msdhriq, wasaw na mrux kingal, kiya ka ssiyaw wasaw na niqan ini pwaya elu krtan rupung, hnytuwan so qapan bawa ka wasaw na, niqan 5 hbin, mdakil ddwiyaq. Cubus nii u mniq brah mtuting wasaw ciida, kiya ka wasaw na brah ptingan mrriyux mcays, brhibung banah mi dhuq mbanah, nduwa bay malu qtaan, kaya ka niaqn bay hangan na mbanah wasaw ka cubus nii, wada dha phmaan qqtaan da, knmalu bay phmaan qhuni, hmaan ddaun elu, phmaan kulu phpah mi phmaan dxral, saya daw, hbaraw bay ka ita sediq ngalan na pusu sqmusu, ltudan na pprana kluwan anay cubus. Ini dha eqraqun ddiyu ka cubus nii, wana duma ita sediq ngalan dha phmaan ngiraw ka sqmusu cubus, uxay uri u ngalan dha mtahu puniq.</FORM>
    </S>
</TEXT>
