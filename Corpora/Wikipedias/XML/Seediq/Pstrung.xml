<?xml version="1.0" ?>
<TEXT id="Wiki_Seediq_Pstrung" xml:lang="pwn" source="Paiwan Wikipedia, article: Pstrung" copyright="CC BY-SA" citation="Pstrung. (2024, December 07). In Wikipedia [Paiwan]. https://pwn.wikipedia.org/wiki/Pstrung" BibTeX_citation="@misc{Wiki_pwn_Pstrung, title = Pstrung, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Pstrung} }">
    <S id="0">
        <FORM kindOf="original">pstrung Qqita lnglungan quri pstrung ka seejiq Truku sbiyaw o, taxa snaw ni kingal kuyuh. Kari Todac "Msupu mkingal ka kingal risaw mi kingal wowa u waya mstrung." sunca kari Sediq. Uxay wana sqrasun bay tnsapah risaw mi wowa ka mstrung, lwanan dha miyah msupu mqaras mkan pntryian kana ka Sediq alang. Diyax mstrung ciida, pbbuway pnadas mi pnprngawan cnyukan dha ka tnsapah risaw mi wowa, muda psdhu kari brah Tuxan Baraw mi ppriyux pnskraya qqaya pnsdhuwan dha ka dhiya, kiya pkla rmngaw kari "wada namu balay bay msdungus ka yamu da" enca ka mtabu. Babaw na msupu muyak babuy mi lhuwan dha masu ddadal mi ddangi, spuwan dha hmanguc ka blbilaq mi bbuuc bnyakan dha, ngalan dha kana ka ccamac, hlama, sinaw dnii uuqun, sqrasun dha msupu mkan dSediq alang kana ka kiya. Muda mqaras mssriyux smblayaq rmngaw kari ka drudan mi dqbsuran, muway uyas mi rri duma ka Sediq, ddulun qbsuran muda mqaras cmiyuk muway sinaw mniyah ka msdungus.</FORM>
        <FORM kindOf="standard">pstrong Qqita lnglongan qori pstrong ka seejiq Troko sbiyaw o, taxa snaw ni kingal koyoh. Kari Todac "Msopo mkingal ka kingal risaw mi kingal wowa o waya mstrong." sonca kari Sediq. Uxay wana sqrason bay tnsapah risaw mi wowa ka mstrong, lwanan dha miyah msopo mqaras mkan pntryian kana ka Sediq alang. Diyax mstrong ciida, pbboway pnadas mi pnprngawan cnyokan dha ka tnsapah risaw mi wowa, moda psdho kari brah Toxan Baraw mi ppriyox pnskraya qqaya pnsdhowan dha ka dhiya, kiya pkla rmngaw kari "wada namo balay bay msdongos ka yamo da" enca ka mtabo. Babaw na msopo moyak baboy mi lhowan dha maso ddadal mi ddangi, spowan dha hmangoc ka blbilaq mi bbooc bnyakan dha, ngalan dha kana ka ccamac, hlama, sinaw dnii ooqon, sqrason dha msopo mkan dSediq alang kana ka kiya. Moda mqaras mssriyox smblayaq rmngaw kari ka drodan mi dqbsoran, moway oyas mi rri doma ka Sediq, ddolon qbsoran moda mqaras cmiyok moway sinaw mniyah ka msdongos.</FORM>
    </S>
</TEXT>