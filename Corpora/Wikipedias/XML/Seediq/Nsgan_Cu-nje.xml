<?xml version="1.0" ?>
<TEXT id="Wiki_Seediq_Nsgan_Cu-nje" xml:lang="pwn" source="Paiwan Wikipedia, article: Nsgan_Cu-nje" copyright="CC BY-SA" citation="Nsgan_Cu-nje. (2024, December 07). In Wikipedia [Paiwan]. https://pwn.wikipedia.org/wiki/Nsgan_Cu-nje" BibTeX_citation="@misc{Wiki_pwn_Nsgan_Cu-nje, title = Nsgan_Cu-nje, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Nsgan_Cu-nje} }">
    <S id="0">
        <FORM kindOf="original">Nsgan Cu-nje o tgtruma hari tgska ryaxan hidaw nyusan Pingtung Taywang. Tgdaya o smdalih nsgan Ray-i. Gtgut na nklaan hidaw o nsgan Tajen nyusan Taytung. Tgtruma o smdalih nsgan Sece ni ryaxan hidaw tgtruma do nsgan Hangsan kida. Ryaxan hidaw o smdalih nsgan Hangryaw. Mniq tgtruma baang ryaxan hidaw dgiyaq Paru ka nsgan Cunje. Dxgal na hiya o mngari kmxalan rima tnegkbkyan o dgiyaq hrus kana. Dxgal na o kmpriyux bi hrsan na. Karat na o mtlxan balay ni sbgihur uri. Seejiq na mniq hini o seejiq tnpusu Paywan ka pusu. Endaan Nsgan Cunje o kksaan seejiq tnpusu Paywan ka hini. Ckreurus dgiyaq Tawu maa kngkingal alang ka dhiya. Tmsamat ka kkeudus dha. Yaasa bukuy do wada mrana hari ka knhrbagan seejiq dha dni mquri tgtruma thjil siyaw dgiyaq Tahan hini. Qmpah dxgal ni tmsamat kida. 1920 hngkawas siida, wada pryuxun ka qpahan alang Taywang ni bkgan dha alang seejiq tnpusu nyusan Cawcow Takaw Cow ka hini. Seupu kana o maxal sngari elealang. 1941 hngkawas siida, klwaan Nihung o thjilun dha ka alang Mang ni dduma na alang mquri Kasuga. Kika sun tgbaraw ryaxan hidaw alang Cunje sayang da. Tmnghanun dha dalih bi hnang kari Nihung "春日"(かすが Kasuga )ka hangan alang. Plealay bi bukay tnegjiyalan siida mangal hangan alang Cunje nii kika ngahan nsgan da. Bkgan dha nyusanKawsyung ka kmlawa na. 1950 hngkawas do kika ryuxan nyusan Pingtung kmlawa bitaq sayang. 1972 hngkawas siida asaw bi bgihur paru mqsuqi bi snliqan na quri alang Cunje, Kuhwa, Cicya, ni Rili spat elealang nii. Manu bnkgan qpahan klwaan thijil alang na bitaq sayang. Nsgan hini o niqan mataru elealang. Seejiq alang hini o psenakan tru tgdaya ni tru tgtruma. Alang tgdaya o alang Rili(laleklek), alang Cicya(tjuvecekadan), ni alang Kweycung(kinayiman). Tgtruma o alang Cunje(kasuga), alang Kuhwa(guabar), ni alang Suwen(seveng). Kska tgdaya tru alang o ya sun endaan bgihur paru Tayri ka alang smudal Cicya ni thjil quri alang bgurah Cicya hini. Mlutut siyaw na o kika alang kweycung. Tgbaraw yayung Ring-peyn o kika sun yayung Ri-li ni yayung nii o kika mssli bi nniqan seejiq tnpusu Paywan sayang. Mssipaw dha kingal yayung alang Nanhe tgparu bi alang nsgan Ray-I ka tgdaya tru alang nsgan Cunje(Cicya, Kweycung, ni Liri). Manu yaa bi niqan spatul kbkuy seeji tnpusu Paywan ka mssli mniq hini. Nsgan Cunje nii o ida alang Cunje ka hbaraw balay seejiq na. Alang Cicya do tgdha kida. Hmrinas maxal kbkuy ka knhbragan hiyi dha seejiq tnpusu Paywan. Kiya ni alang bgurah Cicya o paah kngkingal alang mseupu ni mgimax hini. Kska hini o sdseejiq na tthjil paah alang Payru klgan Kawcian seejiq Pauma (alang Nanhe nsgan Ray-i) ni dduma paah alang Liri mgimax tru elug endaan tnhjilan alang. Klwaam Nihung siida, alang Liri o kika sun kingal paru alang hmrinas kbkuy sapah,maxal kbkuy hiyi seejiq tnpusu Paywan siida. 1914 hngkawas siida, dmakar klwaan Nihung kmrmux tgtruma seejiq tnpusu(Tmgjiyal Liri) ka tgtruma seejiq tnpusu Paywan. Wada tblayun mrata Nihung do, saw ka paru alang lala gxal(Macya, Ray-i, Kurow, ni Liri) pkeiyux muda tthjil seejiq pseanak alang ka seejiq Nihung. Sgraka dha kika aji tqqapur dmakar duri ka paru alang Paywan msa. Saw ka blbilaq alang psenakan paah alang Li-li, wada pspuun klwaan Nihung maa alang Hwamn kida.( kkbiyax dha kmlawa ni mgraka ) Kika sun tmabuy tnhjil alang Kweycung sayang da. Pnegdxgal Pllutut tgdaya nsgan Cunje ni nsgan Ray-i o yayung Li-ri. Nklaan hidaw do plutut nsgan Tajen nyusan Taytung kida. Ryaxan hidaw o psdalih nsgan Hangryw, nsgan Hangsan kida. Tgtruma do sbiq yayung Swaymang yayung Cawsan pssipaw dha nsgan Sece kida. Karat Karat nsgan hini o karat mtalux sbgihur hari. Empitu idas o Ses 26.9 °C. Tgkingal idas ka mskuy bi ni kntlxan na o 18.6 °C. Tgrima bitaq maxal idas o qqixan kiya. Tgmaxal kingal bitaq bgurah hngkawas tgspat idas do mdngu hari kida. Karat mdngu ni mhuriq o sleexan bi. Bnkgan qqpah alang Nsgan nii o psenakan mataru alang. Tgska qpahan uuda o alang Cunje. (Kasuga )Alang Cunje. (Kuabar ) Alang Kuhwa. (Seveng ) Alang Suwen (Kasuvongan ) (Kinayiman )Alang Kweycung (Lalekeleke ) Alang Liri (Tjuvecekadan) Alang Cicya Elug qsiya Dxgal nsgan Cunje o paah nklaan hidaw wada mharis truma mquri ryaxan hidaw. Pusu yayung o yayung Liri. Yayung Swaymang ni sbiq na yayung Cawsan ni yayung Siducyaw. Elug Elug nyusan elug 198. Plwanan " elug rnaaw dgiyaq Tahan"duri. Kika sun smudal elug Cinsweying Klwaan Cin. Wana dhuq bitaq Tasurin. 2014 hngkawas rima idas kingal jiyax siida wada lhlahan pgklaan Qpahan hhqulan klwaan da. Uuda kkbiyax hiyi Smkuxul bi uuda kkbiyax hiyi qlmqah qurug ka nsgan hini. Plealay bi o ida ptasan laqi bilaq Cunje ka pusubi. Mnlala bi mangal tgmalu hangan da. Sayang do ptasan bilaq laqi Liri ka mgkala duri. Qmpringan dha qmlqah qurug snaw ni kuyuh o mnlala mangal tgmalu hangan psdkaan klwaan kida. Rmirik klwaan ta mnsa klwaan Tay ni klwaan Cung Taru teumal psdka. Saw ka pusu bi tgkla qmlqah qurug ptasan tgska tgbaraw Ray-I o tgaaw pnaah patas bilaq laqi Liri kana. Kska nsgan nii hhbaraw bi ka dmpqlqah qurug klwaan pnslhayan dha da. Nsgan hini o muda bi uuda qurug kkbiyax hiyi. Phiyug knkana qmpringan uuda qurug ka kngkingal ptasan bilaq laqi. Psluhay dmpkbiyax hiyi. Pkrana uuda kkbiyax hiyi kska nsgan. ((Snakun:Truku))</FORM>
        <FORM kindOf="standard">Nsgan Co-nje o tgtroma hari tgska ryaxan hidaw nyosan Pingtong Taywang. Tgdaya o smdalih nsgan Ray-i. Gtgot na nklaan hidaw o nsgan Tajen nyosan Taytong. Tgtroma o smdalih nsgan Sece ni ryaxan hidaw tgtroma do nsgan Hangsan kida. Ryaxan hidaw o smdalih nsgan Hangryaw. Mniq tgtroma baang ryaxan hidaw dgiyaq Paro ka nsgan Conje. Dxgal na hiya o mngari kmxalan rima tnegkbkyan o dgiyaq hros kana. Dxgal na o kmpriyox bi hrsan na. Karat na o mtlxan balay ni sbgihor ori. Seejiq na mniq hini o seejiq tnposo Paywan ka poso. Endaan Nsgan Conje o kksaan seejiq tnposo Paywan ka hini. Ckreoros dgiyaq Tawo maa kngkingal alang ka dhiya. Tmsamat ka kkeodos dha. Yaasa bokoy do wada mrana hari ka knhrbagan seejiq dha dni mqori tgtroma thjil siyaw dgiyaq Tahan hini. Qmpah dxgal ni tmsamat kida. 1920 hngkawas siida, wada pryoxon ka qpahan alang Taywang ni bkgan dha alang seejiq tnposo nyosan Cawcow Takaw Cow ka hini. Seopo kana o maxal sngari elealang. 1941 hngkawas siida, klwaan Nihong o thjilon dha ka alang Mang ni ddoma na alang mqori Kasoga. Kika son tgbaraw ryaxan hidaw alang Conje sayang da. Tmnghanon dha dalih bi hnang kari Nihong "春日"(かすが Kasoga )ka hangan alang. Plealay bi bokay tnegjiyalan siida mangal hangan alang Conje nii kika ngahan nsgan da. Bkgan dha nyosanKawsyong ka kmlawa na. 1950 hngkawas do kika ryoxan nyosan Pingtong kmlawa bitaq sayang. 1972 hngkawas siida asaw bi bgihor paro mqsoqi bi snliqan na qori alang Conje, Kohwa, Cicya, ni Rili spat elealang nii. Mano bnkgan qpahan klwaan thijil alang na bitaq sayang. Nsgan hini o niqan mataro elealang. Seejiq alang hini o psenakan tro tgdaya ni tro tgtroma. Alang tgdaya o alang Rili(laleklek), alang Cicya(tjovecekadan), ni alang Kweycong(kinayiman). Tgtroma o alang Conje(kasoga), alang Kohwa(goabar), ni alang Sowen(seveng). Kska tgdaya tro alang o ya son endaan bgihor paro Tayri ka alang smodal Cicya ni thjil qori alang bgorah Cicya hini. Mlotot siyaw na o kika alang kweycong. Tgbaraw yayong Ring-peyn o kika son yayong Ri-li ni yayong nii o kika mssli bi nniqan seejiq tnposo Paywan sayang. Mssipaw dha kingal yayong alang Nanhe tgparo bi alang nsgan Ray-I ka tgdaya tro alang nsgan Conje(Cicya, Kweycong, ni Liri). Mano yaa bi niqan spatol kbkoy seeji tnposo Paywan ka mssli mniq hini. Nsgan Conje nii o ida alang Conje ka hbaraw balay seejiq na. Alang Cicya do tgdha kida. Hmrinas maxal kbkoy ka knhbragan hiyi dha seejiq tnposo Paywan. Kiya ni alang bgorah Cicya o paah kngkingal alang mseopo ni mgimax hini. Kska hini o sdseejiq na tthjil paah alang Payro klgan Kawcian seejiq Paoma (alang Nanhe nsgan Ray-i) ni ddoma paah alang Liri mgimax tro elog endaan tnhjilan alang. Klwaam Nihong siida, alang Liri o kika son kingal paro alang hmrinas kbkoy sapah,maxal kbkoy hiyi seejiq tnposo Paywan siida. 1914 hngkawas siida, dmakar klwaan Nihong kmrmox tgtroma seejiq tnposo(Tmgjiyal Liri) ka tgtroma seejiq tnposo Paywan. Wada tblayon mrata Nihong do, saw ka paro alang lala gxal(Macya, Ray-i, Korow, ni Liri) pkeiyox moda tthjil seejiq pseanak alang ka seejiq Nihong. Sgraka dha kika aji tqqapor dmakar dori ka paro alang Paywan msa. Saw ka blbilaq alang psenakan paah alang Li-li, wada pspoon klwaan Nihong maa alang Hwamn kida.( kkbiyax dha kmlawa ni mgraka ) Kika son tmaboy tnhjil alang Kweycong sayang da. Pnegdxgal Pllotot tgdaya nsgan Conje ni nsgan Ray-i o yayong Li-ri. Nklaan hidaw do plotot nsgan Tajen nyosan Taytong kida. Ryaxan hidaw o psdalih nsgan Hangryw, nsgan Hangsan kida. Tgtroma do sbiq yayong Swaymang yayong Cawsan pssipaw dha nsgan Sece kida. Karat Karat nsgan hini o karat mtalox sbgihor hari. Empito idas o Ses 26.9 °C. Tgkingal idas ka mskoy bi ni kntlxan na o 18.6 °C. Tgrima bitaq maxal idas o qqixan kiya. Tgmaxal kingal bitaq bgorah hngkawas tgspat idas do mdngo hari kida. Karat mdngo ni mhoriq o sleexan bi. Bnkgan qqpah alang Nsgan nii o psenakan mataro alang. Tgska qpahan ooda o alang Conje. (Kasoga )Alang Conje. (Koabar ) Alang Kohwa. (Seveng ) Alang Sowen (Kasovongan ) (Kinayiman )Alang Kweycong (Lalekeleke ) Alang Liri (Tjovecekadan) Alang Cicya Elog qsiya Dxgal nsgan Conje o paah nklaan hidaw wada mharis troma mqori ryaxan hidaw. Poso yayong o yayong Liri. Yayong Swaymang ni sbiq na yayong Cawsan ni yayong Sidocyaw. Elog Elog nyosan elog 198. Plwanan " elog rnaaw dgiyaq Tahan"dori. Kika son smodal elog Cinsweying Klwaan Cin. Wana dhoq bitaq Tasorin. 2014 hngkawas rima idas kingal jiyax siida wada lhlahan pgklaan Qpahan hhqolan klwaan da. Uoda kkbiyax hiyi Smkoxol bi ooda kkbiyax hiyi qlmqah qorog ka nsgan hini. Plealay bi o ida ptasan laqi bilaq Conje ka posobi. Mnlala bi mangal tgmalo hangan da. Sayang do ptasan bilaq laqi Liri ka mgkala dori. Qmpringan dha qmlqah qorog snaw ni koyoh o mnlala mangal tgmalo hangan psdkaan klwaan kida. Rmirik klwaan ta mnsa klwaan Tay ni klwaan Cong Taro teomal psdka. Saw ka poso bi tgkla qmlqah qorog ptasan tgska tgbaraw Ray-I o tgaaw pnaah patas bilaq laqi Liri kana. Kska nsgan nii hhbaraw bi ka dmpqlqah qorog klwaan pnslhayan dha da. Nsgan hini o moda bi ooda qorog kkbiyax hiyi. Phiyog knkana qmpringan ooda qorog ka kngkingal ptasan bilaq laqi. Pslohay dmpkbiyax hiyi. Pkrana ooda kkbiyax hiyi kska nsgan. ((Snakon:Troko))</FORM>
    </S>
</TEXT>