<?xml version="1.0" ?>
<TEXT id="Wiki_Seediq_Nsgan_Ci-sang" xml:lang="trv" source="Seediq Wikipedia, article: Nsgan_Ci-sang" copyright="CC BY-SA" citation="Nsgan_Ci-sang. (2025, May 05). In Wikipedia [Seediq]. https://trv.wikipedia.org/wiki/Nsgan_Ci-sang" BibTeX_citation="@misc{Wiki_trv_Nsgan_Ci-sang, title = Nsgan_Ci-sang, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nsgan_Ci-sang} }">
    <S id="0">
        <FORM kindOf="original">Nsgan Ci-sang(nsgan Ci-sang(kari A-mis:Fanaw,kari Ngayngay hnang 4 nyusan : ciiˇ song hiongˊ,kari Klmukan:Tî-siōng-hiong)ga mniq tgdaya rklu S-kang-ki Tay-tung nyusan Tay-tung Tay-wang, quri nklaan hidaw o msgasig nsgan Tung-hu, quri hunat o msgasig nsgan kwan-san, quri ryaxan hidaw o msgasig nsgan hay-twan, tgdaya o msgasig nsgan Hu-ri nyusan S-kang-ki. Kana alang nsgan o ga mniq ska rklu S-kang-ki Taytung quri hunat, bnbung breenux dxgal gntuan ayug Sin-wu-ri, quri ryaxan hidaw o ska ddgiyaq paru, quri nklaan hidaw o ddgiyaq siyaw silung. Karat o mtalux ni sgbihur, lala quyux, kika hraan balay malu slaq payay Ci-sang buwax niqan bi ngahan kana klwaan. gupuq Ci-sang hnpuyan buwax Ci-sang o niqan bi ngahan kana klwaan Tay-wang. Pusu seejiq nsgan Ci-sang o klmukan ni sbnawan tnpusu seejiq Ta-wang. Pusu quri qpahun o demqeepah. Pnyahan hangan dxgal alang Hangan nsgan Ci-sang o nangal paah alang nniqan tgdaya Ta-pow paru langu, kika ksun tgdaya langu. Knxalan Cing-kwang-si siida &quot;Sin-kay-yuen&quot; ksun tmngahan do &quot;Sin-kay-yuen libu dxgal&quot;ksun. Endaan iyax jiyax brah endaan Quri knxalan ungat pnatas siida ka alang Ci-sang o ana yaa knriyan sriyu ka enlaxan dxgal Nan-sing, enlaxan dxgal Hu-nan, enlaxan dxgal Paw-cya-yuen o kiya ni ungat ka mslxan hari pnatas pgkla, saw kiya do ini klay ka rudan siida huya msa ka endaan dha. Iyax jiyax klwaan Cing 1836 hnkawas(Cing-taw-kwang 16 hnkawas), brah mniq breenux Ping-tung ni eayug Raw-nung-si, seejiq siraya nPing-pu o lmutut miyah tbarah mtmay Kwan-san, Ci-sang ni quri tgdaya o msgasig Hu-ri nyusan S-kang-ki. 1842 hnkawas(Taw-kwang 22 hnkawas), seejiq Ping-pu ni Pu-yu-ma mseupu musa tmjiyal seejiq A-mis ida ni mniq elalang Tung-ri nsgan Hu-ri. Manu kika aMIS do ungat dha ixan asi usa tgbarah quri tgdaya alang U-raw(sayang o Hu-kang nsgan Cui-sui nyusan Skangki) ni alang Sa-raw(sayang o alang Nan-hu nsgan Kwang-hu nyusan S-kang-ki), brah nniqan do seejiq Ping-pu ka mtmay qmpah. Siida o seejiq Ping-pu do mkgarang mniq paah tgdaya alang Ti-cey(sayang o San-min-ri nsgan Yi-ri), Cu-row-cwang(sayang o Cun-cu-ri nsgan Yi-ri) ni Ma-rui(sayang o Sung-pu-ri nsgan Yi-ri), paah Ta-cwang(sayang o alang Tung-ri nsgan Hu-ri) ka tgska o, quri hunat asi slagu bitaq Sing-kay-yuen(sayang o alang Cing-yuen nsgan Ci-sang nyusan Tay-tung ), Ri-rung(sayang o nsgan Kwan-san nyusan Tay-tung), supu kana dxgal breenux Ci-sang. 1851 hnkawas(Sieyn-hung prajing hnkawas), 1 qpuring seejiq Ping-pu pnaah alang Ci-sang, Wan-cin sayang o nsgan Wan-rwan nyusan Ping-tung, steetu mqangaw pusu ska paru ddgiyaq dhuq dxgal Pow-sang alang paru Tay-tung sayang. 1859 hnkawas(Sieyn-hung 9 hnkawas), dhiya o psanak 2 qpuring musa mquri tgdaya tbarah, tg1 qpuring o dhuq Ta-cwang, msupu qmibuh brah mniyah seejiq. Yasa dgril ka dxgal lala ka seejiq do, kika mkgarang musa kkyi lalih dxgal qmibuh, duma seejiq o mkgarang musa quri alang Sing-kay-eyn ni Ta-pow. 1862 hnkawas(Tung-cu prajing hnkawas), nsgan Heng-cun nniqan seejiq A-mis o yasa yahan pskiyux mniq seejiq Si-ra-ya pnaah ryaxan hidaw miyah tbarah nklaan hidaw hini, manu kika seejiq A-mis do murug siyaw silung mquri tgdaya tbarah. Ska na hiya ka lutut Ri-pi o muda paah Tung-hu steetu mtaril ddgiyaq nklaan hidaw pnlaq silung. Dhuq alang Yung-hung nsgan Hu-ri nyusan S-kang-ki, kndsan dha o lmaung tmatak ni tnsamat. Bukuy do qtaan dha ka ayug Ta-pow o lala qsiya, kkyi ka ddgiyaq siyaw pnlaq o lala ka hrus, kika asi usa tbarah kiyi ryaxan hidaw, kiyi rklu S-kang-ki Tay-tung nklaan hidaw, duri ni sdalih dxgal bilaq glang langu Ta-pow. 1874 hnkawas(tung-z 13 hnkawas), yasa smdayak ka endaan Mu-tan-sya, seejiq Sb-na-wan mniq elalang Mu-tan, Si-hay kkyi nsgan Hen-cun o snngul musa tbarah Ta-pow, paah alang Ri-pi ka ska o, pkrana maa paru alang A-mis ka Ta-pow. Knxalan Kwang-si siida(1875-1895 hnkawas), isil 1 qpuring seejiq sbnawan Heng-cun o paah Heng-cun asi usa tbarah tmatak qmpah Sing-hu. Phiyug alang ksun Suey-cuey-se. Seejiq Ping-pu ni A-mis gmaaw rklu S-kang-ki Tay-tung quri nklaan hidaw dxgal ayug glang, pusu na o psthiyaq ga mniq quri rklu ryaxan hidaw ka seejiq bunung pqnaqih gmaliq seejiq mangal tunux, duri ni qduriq sunu pnyahan pnaah ayug Sin-wu-ri. Dha klgan seejiq mniq Ta-pow, Sin-kay-eyn mgimax mniq, pkmalu ni ungat msrabang, asi pstrung uri. 1875 hnkawas(prajing hnkawas Kwang-si), yasa smdayak endaan Mu-tan brah shkawas, klwaan Cing o malax patas gaya pnkla Kang-si ksun&quot;gaya shmuk ka dgiyaq&quot;, knpriyux &quot;rmawah dgiyaq rmimu tnpusu seejiq&quot;gaya klwaan. Kika prajing peiyah lala seejiq klmukan miyah tmatak qmibuh nklaan hidaw Tay-wang. 1881 hnkawas(Kwang-si 7 hnkawas), yahan smliq paru sunu ka alang Ta-cwang, duma seejiq Ping-pu o tbarah duri, kska kingal qpuring o mquri hunat dhuq Sin-kay-yuen. Ida siida, quri 1 qpuring ida mnniq alang Heng-cun, seejiq Ping-pu brah tnbarah alang Pu-yu-ma o pxal duri tbarah alang quri Ta-pow, Sin-kay-eyn, Wan-an dalang nii. Iyax jiyax klwaan Nihung 1894 hnkawas(Nihung Ming-cu 27 hnkawas; Cing-kwang-si 20 hnkawas), Cing ni Nihung o mstrung Tmgjjyal Cya-wu ksun, ini baka ka Cing do 4 idas siida psupu matas klgan gaya Ma-kwan, siyusi bqani Nihung ka Tay-wang. 5 idas, Nihung o smkagur mrata miyah kmlawa Tay-wang, kiya ni asi strung Tmgjiyal I-wey. 11 idas 18 jiyax, thowlang paru Ni-hung o pgkla msa wada nhdu prtun msbalay kana ka Tay-wang. Kiya ka kiya ni, bilaq tnegjyalan elalang o ida niqan. Quri nklaan hidaw o yasa ga cibukuy dgiyaq kika cibukuy bi alang wada yahan mangal. Duri ni Ci-sang o tgbukuy balay wada yahan mangal. 1896 hnkawas(Ming-cu 29 hnkawas; Cing-kwang-si 22 hnkawas) 1 idas, nhdu ka mrata Nihung dhuq kmlawa elalang ryaxan hidaw Tay-wang do, mquri miyah nyusan Tay-tung, siida rmaka kmlawa Sin-kay-eyn ka bukung hari Ryu-te-saw o madas 2 kbkuy sngari seejiq embiyax kmlawa. 5 idas 16 jiyax, mrata Nihung o psqpuring emptjiyal paah Kaw-syung paapa asu mrata miyah Tay-tung. Empdudul tmgjiyal ka sapah knsat Cu-cang Heng-cun bukung Syang-riyang cangkang o, plalay smkagul seejiq tnpusu psrawa rmngaw gmrahur&quot;I-yung-tuy&quot;miyah rmaka kmlawa kkyi Sin-kay-eyn. Mrbu 24 jiyax, Ryu-te-saw madas mrata miyah tmjiyal, wada mhuqil ni mangal luqih o empusal sngari seejiq do kika embrinah. Pusu mrata Nihung o 25 jiyax mgkala, kiya ni 31 jiyax 6 tuki mgrbu miyah tmgjiyal mrata Ryu ida ni kmlawa Sin-kay-eyn, yasa ini tuku ka bali qungu dha ni msangay tmjiyal. Saw mgrbu samam 4 tuki ruba emptgjiyal duri o, qtaan ka mrata Ryu do jima wada embrinah, mrata Nihung do asi tmay kmlawa Sin-kay-yuen. mrata Ryu do hmici malax Sin-kay-eyn do musa mniq Wang-zow(sayang o Wan-zaw). Mrata Nihung o 6 idas 7 jiyax miyah kmrmux Wan-cow, mrata Ryu embrinah quri dgiyaq, mqa-ngaw ska paru ddgiyaq ida lmutut hmutur Nihung. Ci-sang do ngalan Nihung ni kmlawa, kana alang ryaxan hidaw do wada klwaan Nihung kana. Bukuy 2 hnkawas Ryu-te-saw o qrapi Yeyn-rin hiya, duri ni wada prnahun paru dxgal. 1909 hnkawas(Ming-cu 42 hnkawas; Cing Seyn-tung prajing hnkawas), sapah klwaan kana Tay-wang prajing muda qmpah tbbarah seejiq quri ryaxan hidaw. Sin-kay-eyn o niqan 2,370 lituk dxgal o pyusi ni pniqun seejiq tmbarah, yasa kska o niqan paru langu, hkawas do Ci-sang ksun tmngahan niqan bi saw hangan Nihung, bukuy do saw pnhiyug alang tmbarah o &quot;alang Ci-sang&quot;sun uri(sayang o alang Sin-sing). 1913 hnkawas(Ta-cen 2 hnkawas; 2 hnkawas Ming-kuw), phiyug sapah qpahan smalu qmsiya Tay-tung, qmpah smalu satu ni ptbarah seejiq, bukuy do alang Ci-sang o smalu 210 sapah pniqun seejiq tmbarah. 1919 hnkawas(Ta-cen 8 hnkawas; 8 hnkawas Ming-kuw), alang Nihung o eayug nyusan Cang-yi ayug Cyen-ci o edaan sunu, snliqan sunu sapah 49 seejiq o miyah tbarah tmatak alang Ci-sang. 1920 hnkawas (Ta-cen 9 hnkawas; 9 hnkawas Ming-kuw)phiyug alang Ci-sang yusi ni biqi nsgan kwan-san nyusan Tay-tung kmlawa. 1921 hnkawas(Ta-cen 10 hnkawas; 10 hnkawas Ming-kuw), sapah qpahan smalu satu Tay-tung o llgun brahun smalu ka qpahan. Ngalan ka qpahun seejiq mtbarah, psnakun phiyug 1 Sapah qpahan kkrana qmpah alang, knpriyux gmaaw mangal ida seejiq Tay-wang miyah tbarah. Kiya ni, yasa ini kmalu ka qneepah, ini tuku pila jiyun, naqih ka llingay, manu kika miyah tbarah hini ka seejiq Nihung ni seejiq Tay-wang o snkkingal wada da, Iyax siida qpahan seejiq tbarah alang o asi bi alax. 1926 hnkawas(prajing hnkawas Zaw-hu; Ming-kow 15 hnkawas)elug kisya nklaan hidaw tduwa daan, ppyaan kisya Ta-pu alang hini o mrrana ni maa pusu balay alang, pryuxi ka Sin-kay-yuen. Bukuy na hiya, seejiq hbaraw bi pnaah Sin-zu, ska dgiyaq Myaw-ri miyah tbarah hini, asi khbaraw ka seejiq Z-sang. Paah 1930 hnkawas(Zaw-hu 5 hnkawas; Ming-kow 19 hnkawas)bitaq 1940 hnkawas (Caw-hu 15 hnkawas; Ming-kow 29 hnkawas), iyax maxal hnkawas o mrana hnbragan seejiq o mndha sngari snpug. Iyax jiyax babaw tnegjyalan 1945 hnkawas(Caw-hu 20 hnkawas; 34 hnkawas Ming-kuw), babaw tg2 tnegjyalan kana babaw dxgal do ini baka ka Nihung, Qpahan Klwaan Kuw-ming ka mangal ni kmlawa Tay-wang, pryuxi ka qpahan nsgan Ci-sang nyusan Tay-tung, brah na ka sapah qpahan Nihung ni dxgal seejiq Nihung do ngali klwaan kana. Klwaan o ngalun ka alang Ci-sang 593 lituk sngari dxgal ayug bqani qpahan supu qmpah(sayang o dxgal qpahan Tay-tung), 355 lituk sngari ka dxgal ayug o bqani qpahan qmpah Tay-tang Ci-sang (sayang o alang saan msngay mksa tmabug Ci-sang Tay-tang), 1,867 lituk sngari ka dxgal hrus babaw ayug o biqi Skuun pila dxgal pririh kmlawa. Wan-zaw 160 lituk sngari dxgal do murug gaya&quot;klgan patas dxgal nkana pssgun bgay ni kmsiyuk&quot;, rwahan mgay demqeepah. Nsgan Ci-sang o spruun bi qmita seejiq Nihung klwaan Nihung siida, saw kiya do enlaxan snluan siida ka Z-sang nniqan ssuwil o lala bi, kiya ni sayang o nniqan ssuwil snalu sapah nsgan Ci-sang o wana ga babaw elug Cung-hwa nsgan Ci-sang nyusan Taytung patsan tgbilaq Hu-eyn kkyi smudal sapah mtgsa ni ga mniq tg2 elug Cung-Si smudal sapah skuan nkisya. Dxgal Knpraan dxgal Nsgan Ci-sang o ga tgdaya balay nsgan breenux kska S-kang-ki Tay-tung paru rklu mreenux nyusan Tay-tung, pusu qpahan klwaan o qpahan nsgan Ci-sang. Nsgan o kmlawa Hu-eyn, Hu-wun, Ta-pu, Sin-sing, Ching-hung, Ta-pow, Chin-eyn, Wan-an,Hu-sing, Cen-sing kana o maxal alang. Ga mkgarang mniq paru breenux, tglala hari seejiq o Hu-eyn, Hu-wun, Ta-pu, Sin-sing 4 alang. Ska na hiya o Hu-eyn,Hu-wun, Ta-pu tru alang o mnegsupu, Alang Sin-sing o mnegsnthiyaq. Nsgan nii o quri qpahan klwaan, knkla kndsan ttgsa, pusu sapah sbrigun o ga mniq alang Hu-eyn. Pusu paru elug o Tay 9 ayus ni ppyaan kisya Ci-sang muda alang hini uri. Nsgan Ci-sang quri nklaan hidaw ddgiyaq siyaw silung paah tgdaya bitaq hunat o Ta-pow, Chin-hung, Cin-eyn, Wan-an, Hu-sing, Cen-sing mtaru alang o ga mniq ddgiyaq ni ddgiyaq mhiyang, alang o hghaw hari ka seejiq. Nsgan Ci-sang o ga mniq ayus nyusan Tay-tung ni S-kang-ki, tgdaya o msgasig nsgan Hu-ri nyusan Skangki, ayus o kika nayus Skangki ni Tay-tung. Nklaan hidaw o msgasig nsgan Tung-hu; ryaxan hidaw o msgasig nsgan Hay-twan; hunat o msgasig nsgan Kwan-san. Alang Kwang-eyn nklaan hidaw hunat mhiyang ddgiyaq o kika Hay-twan, Ci-sang, Hu-ri, Cow-si spat nsgan mstrung ayus. Nsgan tgdaya o murug tgdaya ayug Rung-ceyn(ayug Wan-caw) qsiya mksa mquri nklaan hidaw hunat plutut ayug Ta-pow do wada msupu ayug Syu-ku-ruan-si, rmaraw tgdaya dgiyaq kung-ting ni wada muda quri nklaan hidaw hunat mksa bitaq dgiyaq Tu-kay-pu, tgdaya o nsgan Hu-ri, quri hunat o kika nsgan Ci-sang. Nsgan Ci-sang paah nklaan hidaw bitaq ryaxan hidaw llabang bi o dhuq 8.5 maxal kb tnxalun, paah hunat bitaq tgdaya knbragan o dhuq 15 maxal kb tnxalun, dxgal knpraan o 8268.5455 lituk, kana dxgal nyusan o niqan 2.35％ ka nsgan. Knpraan dxgal breenux o 3652 lituk. niqan 44％ Kana dxgal nsgan; dxgal mhiyang o 3350 lituk, niqan 41％ Kana dxgal nsgan; dxgal dgiyaq o 1267 lituk, niqan 15％ Kana dxgal nsgan. Hnyigan dxgal Nsgan Ci-sang o ga mniq hunat rklu Skangki-Taytung, ryaxan hidaw o kika ska paru tgbaraw ni llabang bi ddgiyaq, nklaan hidaw o mgtruma hari knbaraw na kiya ni mddowras ddgiyaq siyaw silung. Kska na hiya o kika breenux Ci-sang Ddgiyaq ni rklu o msdka msbalay slagu. Mquri nklaan hidaw tgdaya -ryaxan hidaw hunat qtaan. Breenux Ci-sang paah nklaan hidaw bitaq ryaxan hidaw llabang bi o niqan 6 maxal kb tnxalun, hnyigan dxgal o bi maamsdka spat muhing ni mtrawah. Tgdaya o Hu-nan dxgal ayug, slut bi ryaxan hidaw ska paru ddgiyaq, hini o rklu knlabang na o wana 1 kb tnxalun. Manu saw kika breenux Ci-sang o mdka ga msdka hmeekan kska dgiyaq rklu. Quri hunat do mtrawah llbang qtaan, dhuq ayug Ru-yey do kika hana qtaan ka dgiyaq Pey-nan dmahaw kska rklu. Ayug Sing-wu-ri qnlian gnutu qsiya hnyigan mdka teetak dxgal kpraan o niqan kska 265-335 tnxalun. Quri hunat rklu Taytung dha paru ayug Syuku-rwansi ni Pey-nan-si ga msbiq qsiya nsgan hini. Elug qsiya Nsgan Ci-sang o ga mniq quri hunat Skangki-Tay-tung rklu dha paru ayug sbiq yayung Pey-nan, yayung Syuku-rwan. Yayung Pey-nan knbragan na o 84 maxal kb tnxalun. Ayug o Klwaan pusu klwaan, tgdaya o yayung Sin-wu-ri, mhru paah ska paru ddgiyaq nklaan hidaw hrus pusu dgiyaq Kwan-san. Ayug yayung Pey-nani o paah ayus muhing ryaxan hidaw tgdaya miyah mtmay ruwan nsgan, kika ayus ayug nsgan ni msgasig ryaxan hidaw nsgan Kwan-san. Ayug Pey-nan miyah msupu kska nsgan pnaah sbiq ayug Wan-an, yayung Ni-suey, yayung Cya-wu han ni wada isil. Ayug Syu-ku-rwan knbaraw na o niqan 104 maxal kb tnxalun, ayug o ida klwaan pusu klwaan uri, pusu hraan o thiyaq bi o ayug yayung Ru-ru. Niqan hangan bi ayug nii o kbragan o 80 maxal kb tnxalun, tgdaya o ayug Rung-cyun, mhru paah dgiyaq Run-ten ska paru ddgiyaq, muda paah ryaxan hidaw tgdaya mtmay ska nsagn do, pryuxun hangan yayung Wan-zaw ksun, bitaq hakaw Wun-ten quri nklaan hidaw yaa bi 200 tnxalun do mqiri wada tgdaya, msupu 1 sbiq ayug Ta-pow do wada isil alang. Qqsiya nii o mniq kska nsgan o pusu bi sbiq ayug Cin-yueni, yayung Ta-pow, ida pnaah nklaan hidaw siyaw silung ddgiyaq kana. Kndxgal Nsgan Ci-sang o ga mniq quri hunat rklu Tay-tung, paah nklaan hidaw bitaq ryaxan hidaw llabang bi o sita bi 8.5 maxal kb tnxalun, dxgal o pnspuan tru paru klgan dxgal. Ryaxan hidaw klgan dxgal ska paru ddgiyaq, nklaan hidaw o klgan dxgal ddgiyaq siyaw silung, breenux Ci-sang o klgan dxgal rklu Tay-tung kida. Knxalan 1960 o kari ppatas klgan paru tasil o srngaw bi, rklu Tay-tung o kika dxgal ga nniqan Tay-wang snisan msupu O-Ya tasil ni silung HWey-ri-ping tasil. Pnteayus Qpahan euda qmpah Truma nrisuh a o alang Ta-pu, b o alang Hu-eyn, alang Ta-pu o psnakan alang paru Ta-pu ni siyaw dgiyaq alang Ru-an. Elelug Elug tdruy qrngul Ppyaan tdruy qrngul Ci-sang o wana kingal bi rduun kisya Tay-wang, psdkaan o niqan 3 glang rduan, quri tgdaya ni hunat ka kisya ppaan o sita bi niqan 32 ppan. 1992 hnkawas elug kisya Nan-hey o tduwa muda tdruy, kika elelug kisya mqiri kana Tay-wang o mhdu smalu. Seejiq nsgan Ci-sang aji uri o ga ngangut ka seejiq nsgan o kika pusu balay elug ppaan dha. paah Z-sang paapa kisya Ci-sang - haw sita bi 5 tuki do dhuq Tay-pey, 4 tuki do dhuq kaw-syung. Sayang o nhdu smalu ka samaw elug kisya, klgan tdruy samaw kisya tduwa muda rmdu ppyaan Ci-sang. Elug paru Elug paru nsgan Ci-sang o tnhici hari nhdu smalu, brah 1957 hnkawas o ungat ka hakaw elug paru ka nsgan Ci-sang. quri hunat musa isil nnsgan Tay-tung o asi ka muda mkksa ayug qsiya mkala Sin-wu-ri-si. Bitaq 1959 hnkawas 6 idas 17 jiyax elug pspuan dmuuy kisya ni elug nkana ka hakaw hndu smalu do, kika hana irang mksa ayug qsiya. 1977 hnkawas, hakaw Cu-lay mhdu smalu tduwa daan tdruy, htrun ka hakaw spuan dmuuy kisya ni elug nkana. 1980 hnkawas, paru hakaw Ci-sang tduwa daan tdruy, elug na o kika elug ddaan tdruy Tay 9 sayang, 1984 hnkawas, Tay 9 elug ddaan o lbangun smalu ni pha ayang mdngil, 1994 hnkawas paru hakaw Ci-sang do kika nhdu smalu ni tduwa ddaan tdruy. Muda quri eelug paru nkana o saw nii. Elug Tay 9 ddaan o kika paru bi elelug nklaan hidaw. Paah tgdaya alang paru Tay-pey, mquri nklaan hidaw muda nyusan I-ran, Skangki, Tay-tung. hunat do dhuq nyusan Ping-tung Hung-kang plutut Tay 1 elug. 1984 hnkawas, elug o nhdu plbangun ni pkmalu smalu, seejiq nsgan o nasi laling, ska nanak nyusan ka ssaun o, lala ka gmaaw muda elug nkana, kiya ni, thiyaq ssaun do(saw paah Tay-pey bitaq Ci-sang) ida gmaaw kisya ka lala hari. Nsgan Ci-sang o muda elug nii o mquri tgdaya dhuq Skangki o sita bi 2 tuki elug tdruy, mquri hunat dhuq Tay-tung do sita bi 1 tuki elug tdruy. Paah elug paru Tay 20 tg 1 elug muda hakaw Cu-lay do mlutut Tay 20 elug, kika Tay-wang luhay dha rmngaw ksun elug nkana hunat dmahaw(slbu rmngaw o Nan-hen), tduwa mqangaw pusu ska paru ddgiyaq dhuq alang Yi-cing alang paru Tay-nan, kiya ni pusu elug o ini uda nsgan hini. Elug Tay 20 o ana llbu tuki kksaun tdruy ka musa quri ryaxan hidaw, kiya ni elug paru dgiyaq, ksgun rmriq tdruy kika hghaw muda ka tdruy, (duri ni elug Tay 20 paah 105k+170 bitaq 149k ka elug o yasa paru bgihur Mow-ra-keh siida pusu elug ddaun o mstuq ni kika ini tduwa musa mquri ryaxan hidaw), sayang do maa pusu elug ssaun mkksa rmigaw qmita. Elug nyusan tg197 o paah nniqan qpahan nsgan Ci-sang ka elalang o murug ayug Pey-nan nklaan hidaw musa alang paru Tay-tung, kika elug paru Tay 9 o niqan kingal duri elug ddaan musa quri alang paru Tay-tung. Elug nii o muda nsgan Kwan-san, Ru-yey, Yen-ping ni Pey-nan, dhuq S-cwan alang paru Tay-tung plutut elug paru Tay 11 tg2. Tduwa muda Tay 11 tg2 elug hakaw Tay-tung paah ryaxan hidaw mtmay alang paru Tay-tung, aji uri o mliq quri elug Tay 11 muda hakaw Cung-hwa paah nklaan hidaw mtmay alang paru Tay-tung. Ttgsa Ptasan tgbilaq ·ptasan tgbilaq Hu-eyn ·ptasan tgbilaq Wan-an ·ptasan tgbilaq wan-an spiq Cen-sing ·ptasan tgbilaq Ta-pow Ptasan tgska ·ptasan tgska C-sang Rmgaw qmita Langu Ta-pow brah hangan na o &quot;langu Ta-pow&quot;ksun,aji uri o spatas&quot;langu Ta-pey&quot;. Klwaan Cing siida Sin-kay-yuen Ta-pow cwang ksun o nangal ngahan alang kska langu Ta-pow. Klwaan Nihung siida gmeuqu tmngahan langu Ta-pow, 1910 hnkawas(Ming-z 43 hnkawas), pnatas sapah bukung Tay-wang ka knpraan dxgal o 57 lituk. Langu Ta-pow o pusu balay langu rklu S-kang-ki-Tay-tung, malu bi qtaan llngay na o niqan bi ngahan. Alang sngayaan Mu-yey Ci-sang Tay-tang dxgal na o niqan 400 sngari lituk, brah o sapah smlaan ptmaq biyuq satu Ci-sang Tay-tang. 1986 hnkawas shmuk do, priyux tmabug kacing, duri ni qmpah ssbarig saun msangay mqaras rmingaw qmita. Sayang o saan rmigaw qmita o niqan libu tmabug, muduh, msbalay tmabug, pha sapah gumu tqiyan, paru sapah slpungan, sapah prngagan, sbrigan, tqian, euqan, libu phpah, libu empajiq, paru breenux spriq saw nii. Nniqan saan qmita kngkla kndsan Ngay-ngay nyusan Tay-tung o ga mniq alang Sin-sing, sdalih bi Tay-tang Ci-sang tbgan rmigaw qmita, kiyi na o niqan duri ka Ci-sang qpahan pusu skuun demqeepah. Dxgal o 6.5 lituk knpraan, Pusu snalu sapah o 2 tntunan, tg1 tntunan o niqan mahan kapi, elug ttaga sbrigun, pusu sngayan demqeepah rmigaw qmita, qpahan demqeepah Ci-sang ka kmsiyuk ni smbarig. Niqan duri ka ruwan qqtaan ni qbhangun, psuwil snalu Ngay-ngay pnsuusa, pqita malu sasaw samaw endaan. tg2 tntunan o niqan ruwan kingal nanak qtaan, samaw sasaw Ngay-ngay ni skuan ppatas. Pusu pqqita ptasan Kwan-san tgska snkuan dha kngkla patas ni qnqaya Ngay-ngay, duri ni supu sasaw samaw Ngay-ngay pha ruwan sasaw samaw Ngay-ngay, niqan ka pusu emprngaw endaan rmngaw, enbrinah qmita endaan, qmita ngeegan malu sasaw samaw o saw kiya. Qpahan dxgal sngayan Chan-san Ci-sang o ga mniq alang Wan-an, tgbukuy dgiyaq brah o qsiya, llingay o malu qtaan, tduwa rmangay malu qtaan hrus, kana alang Ci-sang ni yayung Sin-wu-ri, duri ni tduwa qmita Ci-sang endaan tmabug kuwi kliyut saw aji mslxan. Niqan bi ngahan saan mkksa qmita&quot;Pow-rang paru elug&quot;,niqan bi ngahan qmeepah sasaw samaw Cin-cen-wu mnda psa-sin ggarang pgkla elug hini, ska sasaw samaw ggarang pgkla o qtaan ka Cin-cen-wu tluung kiyi elug 1 paru qhuni bi knhuway mimah biyuq rnabaw, manu kika paru qhuni ni do &quot;qhuni Cin-cen-wu&quot;ksun tmngahan. Kika bgurah saun mkksa qmita nsgan Ci-sang. Jiyax qrasan pnseusa kmtuy krpuhan Ci-sang 2009 hnkawas bitaq sayang, nsgan Ci-sang msupu Tay-wan haw empklawa pnsumug pila, prajing qmeepah jiyax Ci-sang kmtuy krpuhan, plutut strung miyah ka qnpringan Yun-men emppgrig, Yu-cen-sn-ku, Cang-heyi-mey, Wu-pay. 10 hnkawas da, Ci-sang langu Ta-pow o smalu phiyug sapah euyas, smudal sapah skuan payay o pryuxi smalu malu qtaan pnseusa, Cyang-yun seejiq niqan ngahan o miyah tpusu mniq alang. Rnisuh gnrigan qnpringan Yun-men emppgrig ni kari endaan dha o pdaan pha patas &quot;Nyu-yei-s-paw&quot; ((Snakun:Truku))</FORM>
        <FORM kindOf="standard">Nsgan Ci-sang(nsgan Ci-sang(kari A-mis:Fanaw,kari Ngayngay hnang 4 nyosan : ciiˇ song hiongˊ,kari Klmokan:Tî-siōng-hiong)ga mniq tgdaya rklo S-kang-ki Tay-tong nyosan Tay-tong Tay-wang, qori nklaan hidaw o msgasig nsgan Tong-ho, qori honat o msgasig nsgan kwan-san, qori ryaxan hidaw o msgasig nsgan hay-twan, tgdaya o msgasig nsgan Ho-ri nyosan S-kang-ki. Kana alang nsgan o ga mniq ska rklo S-kang-ki Taytong qori honat, bnbong breenox dxgal gntoan ayog Sin-wo-ri, qori ryaxan hidaw o ska ddgiyaq paro, qori nklaan hidaw o ddgiyaq siyaw silong. Karat o mtalox ni sgbihor, lala qoyox, kika hraan balay malo slaq payay Ci-sang bowax niqan bi ngahan kana klwaan. gopoq Ci-sang hnpoyan bowax Ci-sang o niqan bi ngahan kana klwaan Tay-wang. Poso seejiq nsgan Ci-sang o klmokan ni sbnawan tnposo seejiq Ta-wang. Poso qori qpahon o demqeepah. Pnyahan hangan dxgal alang Hangan nsgan Ci-sang o nangal paah alang nniqan tgdaya Ta-pow paro lango, kika kson tgdaya lango. Knxalan Cing-kwang-si siida &quot;Sin-kay-yoen&quot; kson tmngahan do &quot;Sin-kay-yoen libo dxgal&quot;kson. Endaan iyax jiyax brah endaan Qori knxalan ongat pnatas siida ka alang Ci-sang o ana yaa knriyan sriyo ka enlaxan dxgal Nan-sing, enlaxan dxgal Ho-nan, enlaxan dxgal Paw-cya-yoen o kiya ni ongat ka mslxan hari pnatas pgkla, saw kiya do ini klay ka rodan siida hoya msa ka endaan dha. Iyax jiyax klwaan Cing 1836 hnkawas(Cing-taw-kwang 16 hnkawas), brah mniq breenox Ping-tong ni eayog Raw-nong-si, seejiq siraya nPing-po o lmotot miyah tbarah mtmay Kwan-san, Ci-sang ni qori tgdaya o msgasig Ho-ri nyosan S-kang-ki. 1842 hnkawas(Taw-kwang 22 hnkawas), seejiq Ping-po ni Po-yo-ma mseopo mosa tmjiyal seejiq A-mis ida ni mniq elalang Tong-ri nsgan Ho-ri. Mano kika aMIS do ongat dha ixan asi osa tgbarah qori tgdaya alang U-raw(sayang o Ho-kang nsgan Coi-soi nyosan Skangki) ni alang Sa-raw(sayang o alang Nan-ho nsgan Kwang-ho nyosan S-kang-ki), brah nniqan do seejiq Ping-po ka mtmay qmpah. Siida o seejiq Ping-po do mkgarang mniq paah tgdaya alang Ti-cey(sayang o San-min-ri nsgan Yi-ri), Co-row-cwang(sayang o Con-co-ri nsgan Yi-ri) ni Ma-roi(sayang o Song-po-ri nsgan Yi-ri), paah Ta-cwang(sayang o alang Tong-ri nsgan Ho-ri) ka tgska o, qori honat asi slago bitaq Sing-kay-yoen(sayang o alang Cing-yoen nsgan Ci-sang nyosan Tay-tong ), Ri-rong(sayang o nsgan Kwan-san nyosan Tay-tong), sopo kana dxgal breenox Ci-sang. 1851 hnkawas(Sieyn-hong prajing hnkawas), 1 qporing seejiq Ping-po pnaah alang Ci-sang, Wan-cin sayang o nsgan Wan-rwan nyosan Ping-tong, steeto mqangaw poso ska paro ddgiyaq dhoq dxgal Pow-sang alang paro Tay-tong sayang. 1859 hnkawas(Sieyn-hong 9 hnkawas), dhiya o psanak 2 qporing mosa mqori tgdaya tbarah, tg1 qporing o dhoq Ta-cwang, msopo qmiboh brah mniyah seejiq. Yasa dgril ka dxgal lala ka seejiq do, kika mkgarang mosa kkyi lalih dxgal qmiboh, doma seejiq o mkgarang mosa qori alang Sing-kay-eyn ni Ta-pow. 1862 hnkawas(Tong-co prajing hnkawas), nsgan Heng-con nniqan seejiq A-mis o yasa yahan pskiyox mniq seejiq Si-ra-ya pnaah ryaxan hidaw miyah tbarah nklaan hidaw hini, mano kika seejiq A-mis do morog siyaw silong mqori tgdaya tbarah. Ska na hiya ka lotot Ri-pi o moda paah Tong-ho steeto mtaril ddgiyaq nklaan hidaw pnlaq silong. Dhoq alang Yong-hong nsgan Ho-ri nyosan S-kang-ki, kndsan dha o lmaong tmatak ni tnsamat. Bokoy do qtaan dha ka ayog Ta-pow o lala qsiya, kkyi ka ddgiyaq siyaw pnlaq o lala ka hros, kika asi osa tbarah kiyi ryaxan hidaw, kiyi rklo S-kang-ki Tay-tong nklaan hidaw, dori ni sdalih dxgal bilaq glang lango Ta-pow. 1874 hnkawas(tong-z 13 hnkawas), yasa smdayak ka endaan Mo-tan-sya, seejiq Sb-na-wan mniq elalang Mo-tan, Si-hay kkyi nsgan Hen-con o snngol mosa tbarah Ta-pow, paah alang Ri-pi ka ska o, pkrana maa paro alang A-mis ka Ta-pow. Knxalan Kwang-si siida(1875-1895 hnkawas), isil 1 qporing seejiq sbnawan Heng-con o paah Heng-con asi osa tbarah tmatak qmpah Sing-ho. Phiyog alang kson Soey-coey-se. Seejiq Ping-po ni A-mis gmaaw rklo S-kang-ki Tay-tong qori nklaan hidaw dxgal ayog glang, poso na o psthiyaq ga mniq qori rklo ryaxan hidaw ka seejiq bonong pqnaqih gmaliq seejiq mangal tonox, dori ni qdoriq sono pnyahan pnaah ayog Sin-wo-ri. Dha klgan seejiq mniq Ta-pow, Sin-kay-eyn mgimax mniq, pkmalo ni ongat msrabang, asi pstrong ori. 1875 hnkawas(prajing hnkawas Kwang-si), yasa smdayak endaan Mo-tan brah shkawas, klwaan Cing o malax patas gaya pnkla Kang-si kson&quot;gaya shmok ka dgiyaq&quot;, knpriyox &quot;rmawah dgiyaq rmimo tnposo seejiq&quot;gaya klwaan. Kika prajing peiyah lala seejiq klmokan miyah tmatak qmiboh nklaan hidaw Tay-wang. 1881 hnkawas(Kwang-si 7 hnkawas), yahan smliq paro sono ka alang Ta-cwang, doma seejiq Ping-po o tbarah dori, kska kingal qporing o mqori honat dhoq Sin-kay-yoen. Ida siida, qori 1 qporing ida mnniq alang Heng-con, seejiq Ping-po brah tnbarah alang Po-yo-ma o pxal dori tbarah alang qori Ta-pow, Sin-kay-eyn, Wan-an dalang nii. Iyax jiyax klwaan Nihong 1894 hnkawas(Nihong Ming-co 27 hnkawas; Cing-kwang-si 20 hnkawas), Cing ni Nihong o mstrong Tmgjjyal Cya-wo kson, ini baka ka Cing do 4 idas siida psopo matas klgan gaya Ma-kwan, siyosi bqani Nihong ka Tay-wang. 5 idas, Nihong o smkagor mrata miyah kmlawa Tay-wang, kiya ni asi strong Tmgjiyal I-wey. 11 idas 18 jiyax, thowlang paro Ni-hong o pgkla msa wada nhdo prton msbalay kana ka Tay-wang. Kiya ka kiya ni, bilaq tnegjyalan elalang o ida niqan. Qori nklaan hidaw o yasa ga cibokoy dgiyaq kika cibokoy bi alang wada yahan mangal. Dori ni Ci-sang o tgbokoy balay wada yahan mangal. 1896 hnkawas(Ming-co 29 hnkawas; Cing-kwang-si 22 hnkawas) 1 idas, nhdo ka mrata Nihong dhoq kmlawa elalang ryaxan hidaw Tay-wang do, mqori miyah nyosan Tay-tong, siida rmaka kmlawa Sin-kay-eyn ka bokong hari Ryo-te-saw o madas 2 kbkoy sngari seejiq embiyax kmlawa. 5 idas 16 jiyax, mrata Nihong o psqporing emptjiyal paah Kaw-syong paapa aso mrata miyah Tay-tong. Empdodol tmgjiyal ka sapah knsat Co-cang Heng-con bokong Syang-riyang cangkang o, plalay smkagol seejiq tnposo psrawa rmngaw gmrahor&quot;I-yong-toy&quot;miyah rmaka kmlawa kkyi Sin-kay-eyn. Mrbo 24 jiyax, Ryo-te-saw madas mrata miyah tmjiyal, wada mhoqil ni mangal loqih o emposal sngari seejiq do kika embrinah. Poso mrata Nihong o 25 jiyax mgkala, kiya ni 31 jiyax 6 toki mgrbo miyah tmgjiyal mrata Ryo ida ni kmlawa Sin-kay-eyn, yasa ini toko ka bali qongo dha ni msangay tmjiyal. Saw mgrbo samam 4 toki roba emptgjiyal dori o, qtaan ka mrata Ryo do jima wada embrinah, mrata Nihong do asi tmay kmlawa Sin-kay-yoen. mrata Ryo do hmici malax Sin-kay-eyn do mosa mniq Wang-zow(sayang o Wan-zaw). Mrata Nihong o 6 idas 7 jiyax miyah kmrmox Wan-cow, mrata Ryo embrinah qori dgiyaq, mqa-ngaw ska paro ddgiyaq ida lmotot hmotor Nihong. Ci-sang do ngalan Nihong ni kmlawa, kana alang ryaxan hidaw do wada klwaan Nihong kana. Bokoy 2 hnkawas Ryo-te-saw o qrapi Yeyn-rin hiya, dori ni wada prnahon paro dxgal. 1909 hnkawas(Ming-co 42 hnkawas; Cing Seyn-tong prajing hnkawas), sapah klwaan kana Tay-wang prajing moda qmpah tbbarah seejiq qori ryaxan hidaw. Sin-kay-eyn o niqan 2,370 litok dxgal o pyosi ni pniqon seejiq tmbarah, yasa kska o niqan paro lango, hkawas do Ci-sang kson tmngahan niqan bi saw hangan Nihong, bokoy do saw pnhiyog alang tmbarah o &quot;alang Ci-sang&quot;son ori(sayang o alang Sin-sing). 1913 hnkawas(Ta-cen 2 hnkawas; 2 hnkawas Ming-kow), phiyog sapah qpahan smalo qmsiya Tay-tong, qmpah smalo sato ni ptbarah seejiq, bokoy do alang Ci-sang o smalo 210 sapah pniqon seejiq tmbarah. 1919 hnkawas(Ta-cen 8 hnkawas; 8 hnkawas Ming-kow), alang Nihong o eayog nyosan Cang-yi ayog Cyen-ci o edaan sono, snliqan sono sapah 49 seejiq o miyah tbarah tmatak alang Ci-sang. 1920 hnkawas (Ta-cen 9 hnkawas; 9 hnkawas Ming-kow)phiyog alang Ci-sang yosi ni biqi nsgan kwan-san nyosan Tay-tong kmlawa. 1921 hnkawas(Ta-cen 10 hnkawas; 10 hnkawas Ming-kow), sapah qpahan smalo sato Tay-tong o llgon brahon smalo ka qpahan. Ngalan ka qpahon seejiq mtbarah, psnakon phiyog 1 Sapah qpahan kkrana qmpah alang, knpriyox gmaaw mangal ida seejiq Tay-wang miyah tbarah. Kiya ni, yasa ini kmalo ka qneepah, ini toko pila jiyon, naqih ka llingay, mano kika miyah tbarah hini ka seejiq Nihong ni seejiq Tay-wang o snkkingal wada da, Iyax siida qpahan seejiq tbarah alang o asi bi alax. 1926 hnkawas(prajing hnkawas Zaw-ho; Ming-kow 15 hnkawas)elog kisya nklaan hidaw tdowa daan, ppyaan kisya Ta-po alang hini o mrrana ni maa poso balay alang, pryoxi ka Sin-kay-yoen. Bokoy na hiya, seejiq hbaraw bi pnaah Sin-zo, ska dgiyaq Myaw-ri miyah tbarah hini, asi khbaraw ka seejiq Z-sang. Paah 1930 hnkawas(Zaw-ho 5 hnkawas; Ming-kow 19 hnkawas)bitaq 1940 hnkawas (Caw-ho 15 hnkawas; Ming-kow 29 hnkawas), iyax maxal hnkawas o mrana hnbragan seejiq o mndha sngari snpog. Iyax jiyax babaw tnegjyalan 1945 hnkawas(Caw-ho 20 hnkawas; 34 hnkawas Ming-kow), babaw tg2 tnegjyalan kana babaw dxgal do ini baka ka Nihong, Qpahan Klwaan Kow-ming ka mangal ni kmlawa Tay-wang, pryoxi ka qpahan nsgan Ci-sang nyosan Tay-tong, brah na ka sapah qpahan Nihong ni dxgal seejiq Nihong do ngali klwaan kana. Klwaan o ngalon ka alang Ci-sang 593 litok sngari dxgal ayog bqani qpahan sopo qmpah(sayang o dxgal qpahan Tay-tong), 355 litok sngari ka dxgal ayog o bqani qpahan qmpah Tay-tang Ci-sang (sayang o alang saan msngay mksa tmabog Ci-sang Tay-tang), 1,867 litok sngari ka dxgal hros babaw ayog o biqi Skoon pila dxgal pririh kmlawa. Wan-zaw 160 litok sngari dxgal do morog gaya&quot;klgan patas dxgal nkana pssgon bgay ni kmsiyok&quot;, rwahan mgay demqeepah. Nsgan Ci-sang o sproon bi qmita seejiq Nihong klwaan Nihong siida, saw kiya do enlaxan snloan siida ka Z-sang nniqan ssowil o lala bi, kiya ni sayang o nniqan ssowil snalo sapah nsgan Ci-sang o wana ga babaw elog Cong-hwa nsgan Ci-sang nyosan Taytong patsan tgbilaq Ho-eyn kkyi smodal sapah mtgsa ni ga mniq tg2 elog Cong-Si smodal sapah skoan nkisya. Dxgal Knpraan dxgal Nsgan Ci-sang o ga tgdaya balay nsgan breenox kska S-kang-ki Tay-tong paro rklo mreenox nyosan Tay-tong, poso qpahan klwaan o qpahan nsgan Ci-sang. Nsgan o kmlawa Ho-eyn, Ho-won, Ta-po, Sin-sing, Ching-hong, Ta-pow, Chin-eyn, Wan-an,Ho-sing, Cen-sing kana o maxal alang. Ga mkgarang mniq paro breenox, tglala hari seejiq o Ho-eyn, Ho-won, Ta-po, Sin-sing 4 alang. Ska na hiya o Ho-eyn,Ho-won, Ta-po tro alang o mnegsopo, Alang Sin-sing o mnegsnthiyaq. Nsgan nii o qori qpahan klwaan, knkla kndsan ttgsa, poso sapah sbrigon o ga mniq alang Ho-eyn. Poso paro elog o Tay 9 ayos ni ppyaan kisya Ci-sang moda alang hini ori. Nsgan Ci-sang qori nklaan hidaw ddgiyaq siyaw silong paah tgdaya bitaq honat o Ta-pow, Chin-hong, Cin-eyn, Wan-an, Ho-sing, Cen-sing mtaro alang o ga mniq ddgiyaq ni ddgiyaq mhiyang, alang o hghaw hari ka seejiq. Nsgan Ci-sang o ga mniq ayos nyosan Tay-tong ni S-kang-ki, tgdaya o msgasig nsgan Ho-ri nyosan Skangki, ayos o kika nayos Skangki ni Tay-tong. Nklaan hidaw o msgasig nsgan Tong-ho; ryaxan hidaw o msgasig nsgan Hay-twan; honat o msgasig nsgan Kwan-san. Alang Kwang-eyn nklaan hidaw honat mhiyang ddgiyaq o kika Hay-twan, Ci-sang, Ho-ri, Cow-si spat nsgan mstrong ayos. Nsgan tgdaya o morog tgdaya ayog Rong-ceyn(ayog Wan-caw) qsiya mksa mqori nklaan hidaw honat plotot ayog Ta-pow do wada msopo ayog Syo-ko-roan-si, rmaraw tgdaya dgiyaq kong-ting ni wada moda qori nklaan hidaw honat mksa bitaq dgiyaq To-kay-po, tgdaya o nsgan Ho-ri, qori honat o kika nsgan Ci-sang. Nsgan Ci-sang paah nklaan hidaw bitaq ryaxan hidaw llabang bi o dhoq 8.5 maxal kb tnxalon, paah honat bitaq tgdaya knbragan o dhoq 15 maxal kb tnxalon, dxgal knpraan o 8268.5455 litok, kana dxgal nyosan o niqan 2.35％ ka nsgan. Knpraan dxgal breenox o 3652 litok. niqan 44％ Kana dxgal nsgan; dxgal mhiyang o 3350 litok, niqan 41％ Kana dxgal nsgan; dxgal dgiyaq o 1267 litok, niqan 15％ Kana dxgal nsgan. Hnyigan dxgal Nsgan Ci-sang o ga mniq honat rklo Skangki-Taytong, ryaxan hidaw o kika ska paro tgbaraw ni llabang bi ddgiyaq, nklaan hidaw o mgtroma hari knbaraw na kiya ni mddowras ddgiyaq siyaw silong. Kska na hiya o kika breenox Ci-sang Ddgiyaq ni rklo o msdka msbalay slago. Mqori nklaan hidaw tgdaya -ryaxan hidaw honat qtaan. Breenox Ci-sang paah nklaan hidaw bitaq ryaxan hidaw llabang bi o niqan 6 maxal kb tnxalon, hnyigan dxgal o bi maamsdka spat mohing ni mtrawah. Tgdaya o Ho-nan dxgal ayog, slot bi ryaxan hidaw ska paro ddgiyaq, hini o rklo knlabang na o wana 1 kb tnxalon. Mano saw kika breenox Ci-sang o mdka ga msdka hmeekan kska dgiyaq rklo. Qori honat do mtrawah llbang qtaan, dhoq ayog Ro-yey do kika hana qtaan ka dgiyaq Pey-nan dmahaw kska rklo. Ayog Sing-wo-ri qnlian gnoto qsiya hnyigan mdka teetak dxgal kpraan o niqan kska 265-335 tnxalon. Qori honat rklo Taytong dha paro ayog Syoko-rwansi ni Pey-nan-si ga msbiq qsiya nsgan hini. Elog qsiya Nsgan Ci-sang o ga mniq qori honat Skangki-Tay-tong rklo dha paro ayog sbiq yayong Pey-nan, yayong Syoko-rwan. Yayong Pey-nan knbragan na o 84 maxal kb tnxalon. Ayog o Klwaan poso klwaan, tgdaya o yayong Sin-wo-ri, mhro paah ska paro ddgiyaq nklaan hidaw hros poso dgiyaq Kwan-san. Ayog yayong Pey-nani o paah ayos mohing ryaxan hidaw tgdaya miyah mtmay rowan nsgan, kika ayos ayog nsgan ni msgasig ryaxan hidaw nsgan Kwan-san. Ayog Pey-nan miyah msopo kska nsgan pnaah sbiq ayog Wan-an, yayong Ni-soey, yayong Cya-wo han ni wada isil. Ayog Syo-ko-rwan knbaraw na o niqan 104 maxal kb tnxalon, ayog o ida klwaan poso klwaan ori, poso hraan o thiyaq bi o ayog yayong Ro-ro. Niqan hangan bi ayog nii o kbragan o 80 maxal kb tnxalon, tgdaya o ayog Rong-cyon, mhro paah dgiyaq Ron-ten ska paro ddgiyaq, moda paah ryaxan hidaw tgdaya mtmay ska nsagn do, pryoxon hangan yayong Wan-zaw kson, bitaq hakaw Won-ten qori nklaan hidaw yaa bi 200 tnxalon do mqiri wada tgdaya, msopo 1 sbiq ayog Ta-pow do wada isil alang. Qqsiya nii o mniq kska nsgan o poso bi sbiq ayog Cin-yoeni, yayong Ta-pow, ida pnaah nklaan hidaw siyaw silong ddgiyaq kana. Kndxgal Nsgan Ci-sang o ga mniq qori honat rklo Tay-tong, paah nklaan hidaw bitaq ryaxan hidaw llabang bi o sita bi 8.5 maxal kb tnxalon, dxgal o pnspoan tro paro klgan dxgal. Ryaxan hidaw klgan dxgal ska paro ddgiyaq, nklaan hidaw o klgan dxgal ddgiyaq siyaw silong, breenox Ci-sang o klgan dxgal rklo Tay-tong kida. Knxalan 1960 o kari ppatas klgan paro tasil o srngaw bi, rklo Tay-tong o kika dxgal ga nniqan Tay-wang snisan msopo O-Ya tasil ni silong HWey-ri-ping tasil. Pnteayos Qpahan eoda qmpah Troma nrisoh a o alang Ta-po, b o alang Ho-eyn, alang Ta-po o psnakan alang paro Ta-po ni siyaw dgiyaq alang Ro-an. Elelog Elog tdroy qrngol Ppyaan tdroy qrngol Ci-sang o wana kingal bi rdoon kisya Tay-wang, psdkaan o niqan 3 glang rdoan, qori tgdaya ni honat ka kisya ppaan o sita bi niqan 32 ppan. 1992 hnkawas elog kisya Nan-hey o tdowa moda tdroy, kika elelog kisya mqiri kana Tay-wang o mhdo smalo. Seejiq nsgan Ci-sang aji ori o ga ngangot ka seejiq nsgan o kika poso balay elog ppaan dha. paah Z-sang paapa kisya Ci-sang - haw sita bi 5 toki do dhoq Tay-pey, 4 toki do dhoq kaw-syong. Sayang o nhdo smalo ka samaw elog kisya, klgan tdroy samaw kisya tdowa moda rmdo ppyaan Ci-sang. Elog paro Elog paro nsgan Ci-sang o tnhici hari nhdo smalo, brah 1957 hnkawas o ongat ka hakaw elog paro ka nsgan Ci-sang. qori honat mosa isil nnsgan Tay-tong o asi ka moda mkksa ayog qsiya mkala Sin-wo-ri-si. Bitaq 1959 hnkawas 6 idas 17 jiyax elog pspoan dmooy kisya ni elog nkana ka hakaw hndo smalo do, kika hana irang mksa ayog qsiya. 1977 hnkawas, hakaw Co-lay mhdo smalo tdowa daan tdroy, htron ka hakaw spoan dmooy kisya ni elog nkana. 1980 hnkawas, paro hakaw Ci-sang tdowa daan tdroy, elog na o kika elog ddaan tdroy Tay 9 sayang, 1984 hnkawas, Tay 9 elog ddaan o lbangon smalo ni pha ayang mdngil, 1994 hnkawas paro hakaw Ci-sang do kika nhdo smalo ni tdowa ddaan tdroy. Moda qori eelog paro nkana o saw nii. Elog Tay 9 ddaan o kika paro bi elelog nklaan hidaw. Paah tgdaya alang paro Tay-pey, mqori nklaan hidaw moda nyosan I-ran, Skangki, Tay-tong. honat do dhoq nyosan Ping-tong Hong-kang plotot Tay 1 elog. 1984 hnkawas, elog o nhdo plbangon ni pkmalo smalo, seejiq nsgan o nasi laling, ska nanak nyosan ka ssaon o, lala ka gmaaw moda elog nkana, kiya ni, thiyaq ssaon do(saw paah Tay-pey bitaq Ci-sang) ida gmaaw kisya ka lala hari. Nsgan Ci-sang o moda elog nii o mqori tgdaya dhoq Skangki o sita bi 2 toki elog tdroy, mqori honat dhoq Tay-tong do sita bi 1 toki elog tdroy. Paah elog paro Tay 20 tg 1 elog moda hakaw Co-lay do mlotot Tay 20 elog, kika Tay-wang lohay dha rmngaw kson elog nkana honat dmahaw(slbo rmngaw o Nan-hen), tdowa mqangaw poso ska paro ddgiyaq dhoq alang Yi-cing alang paro Tay-nan, kiya ni poso elog o ini oda nsgan hini. Elog Tay 20 o ana llbo toki kksaon tdroy ka mosa qori ryaxan hidaw, kiya ni elog paro dgiyaq, ksgon rmriq tdroy kika hghaw moda ka tdroy, (dori ni elog Tay 20 paah 105k+170 bitaq 149k ka elog o yasa paro bgihor Mow-ra-keh siida poso elog ddaon o mstoq ni kika ini tdowa mosa mqori ryaxan hidaw), sayang do maa poso elog ssaon mkksa rmigaw qmita. Elog nyosan tg197 o paah nniqan qpahan nsgan Ci-sang ka elalang o morog ayog Pey-nan nklaan hidaw mosa alang paro Tay-tong, kika elog paro Tay 9 o niqan kingal dori elog ddaan mosa qori alang paro Tay-tong. Elog nii o moda nsgan Kwan-san, Ro-yey, Yen-ping ni Pey-nan, dhoq S-cwan alang paro Tay-tong plotot elog paro Tay 11 tg2. Tdowa moda Tay 11 tg2 elog hakaw Tay-tong paah ryaxan hidaw mtmay alang paro Tay-tong, aji ori o mliq qori elog Tay 11 moda hakaw Cong-hwa paah nklaan hidaw mtmay alang paro Tay-tong. Ttgsa Ptasan tgbilaq ·ptasan tgbilaq Ho-eyn ·ptasan tgbilaq Wan-an ·ptasan tgbilaq wan-an spiq Cen-sing ·ptasan tgbilaq Ta-pow Ptasan tgska ·ptasan tgska C-sang Rmgaw qmita Lango Ta-pow brah hangan na o &quot;lango Ta-pow&quot;kson,aji ori o spatas&quot;lango Ta-pey&quot;. Klwaan Cing siida Sin-kay-yoen Ta-pow cwang kson o nangal ngahan alang kska lango Ta-pow. Klwaan Nihong siida gmeoqo tmngahan lango Ta-pow, 1910 hnkawas(Ming-z 43 hnkawas), pnatas sapah bokong Tay-wang ka knpraan dxgal o 57 litok. Lango Ta-pow o poso balay lango rklo S-kang-ki-Tay-tong, malo bi qtaan llngay na o niqan bi ngahan. Alang sngayaan Mo-yey Ci-sang Tay-tang dxgal na o niqan 400 sngari litok, brah o sapah smlaan ptmaq biyoq sato Ci-sang Tay-tang. 1986 hnkawas shmok do, priyox tmabog kacing, dori ni qmpah ssbarig saon msangay mqaras rmingaw qmita. Sayang o saan rmigaw qmita o niqan libo tmabog, modoh, msbalay tmabog, pha sapah gomo tqiyan, paro sapah slpongan, sapah prngagan, sbrigan, tqian, eoqan, libo phpah, libo empajiq, paro breenox spriq saw nii. Nniqan saan qmita kngkla kndsan Ngay-ngay nyosan Tay-tong o ga mniq alang Sin-sing, sdalih bi Tay-tang Ci-sang tbgan rmigaw qmita, kiyi na o niqan dori ka Ci-sang qpahan poso skoon demqeepah. Dxgal o 6.5 litok knpraan, Poso snalo sapah o 2 tntonan, tg1 tntonan o niqan mahan kapi, elog ttaga sbrigon, poso sngayan demqeepah rmigaw qmita, qpahan demqeepah Ci-sang ka kmsiyok ni smbarig. Niqan dori ka rowan qqtaan ni qbhangon, psowil snalo Ngay-ngay pnsoosa, pqita malo sasaw samaw endaan. tg2 tntonan o niqan rowan kingal nanak qtaan, samaw sasaw Ngay-ngay ni skoan ppatas. Poso pqqita ptasan Kwan-san tgska snkoan dha kngkla patas ni qnqaya Ngay-ngay, dori ni sopo sasaw samaw Ngay-ngay pha rowan sasaw samaw Ngay-ngay, niqan ka poso emprngaw endaan rmngaw, enbrinah qmita endaan, qmita ngeegan malo sasaw samaw o saw kiya. Qpahan dxgal sngayan Chan-san Ci-sang o ga mniq alang Wan-an, tgbokoy dgiyaq brah o qsiya, llingay o malo qtaan, tdowa rmangay malo qtaan hros, kana alang Ci-sang ni yayong Sin-wo-ri, dori ni tdowa qmita Ci-sang endaan tmabog kowi kliyot saw aji mslxan. Niqan bi ngahan saan mkksa qmita&quot;Pow-rang paro elog&quot;,niqan bi ngahan qmeepah sasaw samaw Cin-cen-wo mnda psa-sin ggarang pgkla elog hini, ska sasaw samaw ggarang pgkla o qtaan ka Cin-cen-wo tloong kiyi elog 1 paro qhoni bi knhoway mimah biyoq rnabaw, mano kika paro qhoni ni do &quot;qhoni Cin-cen-wo&quot;kson tmngahan. Kika bgorah saon mkksa qmita nsgan Ci-sang. Jiyax qrasan pnseosa kmtoy krpohan Ci-sang 2009 hnkawas bitaq sayang, nsgan Ci-sang msopo Tay-wan haw empklawa pnsomog pila, prajing qmeepah jiyax Ci-sang kmtoy krpohan, plotot strong miyah ka qnpringan Yon-men emppgrig, Yo-cen-sn-ko, Cang-heyi-mey, Wo-pay. 10 hnkawas da, Ci-sang lango Ta-pow o smalo phiyog sapah eoyas, smodal sapah skoan payay o pryoxi smalo malo qtaan pnseosa, Cyang-yon seejiq niqan ngahan o miyah tposo mniq alang. Rnisoh gnrigan qnpringan Yon-men emppgrig ni kari endaan dha o pdaan pha patas &quot;Nyo-yei-s-paw&quot; ((Snakon:Troko))</FORM>
    </S>
</TEXT>