<?xml version="1.0" ?>
<TEXT id="Wiki_Seediq_Seejiq_tnpusu_(takasagu)" xml:lang="pwn" source="Paiwan Wikipedia, article: Seejiq_tnpusu_(takasagu)" copyright="CC BY-SA" citation="Seejiq_tnpusu_(takasagu). (2024, November 18). In Wikipedia [Paiwan]. https://pwn.wikipedia.org/wiki/Seejiq_tnpusu_(takasagu)" BibTeX_citation="@misc{Wiki_pwn_Seejiq_tnpusu_(takasagu), title = Seejiq_tnpusu_(takasagu), year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Seejiq_tnpusu_(takasagu)} }">
    <S id="0">
        <FORM>Takasagu kari nii o pntngahan Nihung quri Taywang sbiyaw, pnyahan kari nii o noqan pnegluban Takaw. Pnyahan kari, patas Takasagu nii o pnaah Takasagun patas nii, patas Nihung sbiyaw o dmuuy patas Takasagu nii uri. hangan Takasago o niqan kingal ka kari duri o pnaah hangan alang klgan seejiq Pipuwa Takaw. Kingal duri ka pnyahan kari nii o Takawswa, dha pnyahan kari nii o niqan pnegluban na alang Takaw. Murug rnngaw Bukung paru ptasan Teykuk Taypey o saw nii ka kari na hangan Takasagu nii o pnaah alang Takaw, alang Takaw o gisu mniq quri siyaw pnglaq truma ryaxan hidaw Taywang. Manu saw kiya ni Takasagu o gisu tmiyu quri siyaw pnglaq truma ryaxan hidaw Taywang, babaw na do gisu tmiyu hangan Taywang. Takasagu Hngkawas 1615 patas Nihung niqan saw nii ka patas na Takasagu o gisu tmiyu hangan Taywang. Kari pnrana Babaw rmningat Taywang ka Nihung o lmutut ida saw endaan klwaan Mansyu siida, ngalan dha &quot;seejiq mngraq&quot; qmita, Taysyu12(maxal dha) hngkawas miyah tghuy Taywang ka laqi thowlang, ngalan &quot;seejiq mngraq&quot; ka seejiq tmpusu o niqan imi na pseanak qmita seejiq, powsa kari ka hiya o pthngani klgan seejiq Takasagu. </FORM>
    </S>
</TEXT>
