<?xml version="1.0" ?>
<TEXT id="Wiki_Seediq_Riso_ma_quyu" xml:lang="pwn" source="Paiwan Wikipedia, article: Riso_ma_quyu" copyright="CC BY-SA" citation="Riso_ma_quyu. (2024, December 07). In Wikipedia [Paiwan]. https://pwn.wikipedia.org/wiki/Riso_ma_quyu" BibTeX_citation="@misc{Wiki_pwn_Riso_ma_quyu, title = Riso_ma_quyu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Riso_ma_quyu} }">
    <S id="0">
        <FORM kindOf="original">= Riso ma quyu = Tutuy ku mgrebu, bobo mnekan nami ido mgrebu daha ka tama mu, mapa miyan tokan ma slmadac ma gapi. Taapa nami otobai musa nami neepah baro, egu riyung pnhuma na hei qhuni ka tama mu. Niqan kingal behing saan daha mtaqi uncuun ka tama bubu ma lqlaqi duri.Tgsaan na meepah lmiqu ka lqlaqi tama mu, aso ini kbserux ka lqlaqi; mdrumuc muuyas, ini sluhe mimah sino ma mekan tmaku. Bobo miyan mnekan ido ceka naali, skgulan ku na musa pusa qapi ka tama mu, uxe theya duri, ssiyo ba neepah miyan, biqan ku na qapi ka tama mu, musa ku ma, skadi ku qapin camac ma tlikic ka papak mu pheyu ku qhuni ma smalu ku qapi. Mhedu ku ma mheyu ku, mita ku qapi mu, sklui ku paru, gaga tsebu hiya ka kingal quyu trasi, ini ku na qyuti, kika mangal ku btunux, wada mu pnhqilun hiya ka quyu di. Meyah ku behing, spneeru mu tama mu ka ndaan nii. Mesa ka tama mu, mesa tama su rudan:"asi ka naqah seediq qyutun quyu mesa", malu utux su, malu naq ndaan su, kiya ini su qyuti quyu naqah.</FORM>
        <FORM kindOf="standard">= Riso ma qoyo = Totoy ko mgrebo, bobo mnekan nami ido mgrebo daha ka tama mo, mapa miyan tokan ma slmadac ma gapi. Taapa nami otobai mosa nami neepah baro, ego riyong pnhoma na hei qhoni ka tama mo. Niqan kingal behing saan daha mtaqi oncoon ka tama bobo ma lqlaqi dori.Tgsaan na meepah lmiqo ka lqlaqi tama mo, aso ini kbserox ka lqlaqi; mdromoc mooyas, ini slohe mimah sino ma mekan tmako. Bobo miyan mnekan ido ceka naali, skgolan ko na mosa posa qapi ka tama mo, oxe theya dori, ssiyo ba neepah miyan, biqan ko na qapi ka tama mo, mosa ko ma, skadi ko qapin camac ma tlikic ka papak mo pheyo ko qhoni ma smalo ko qapi. Mhedo ko ma mheyo ko, mita ko qapi mo, skloi ko paro, gaga tsebo hiya ka kingal qoyo trasi, ini ko na qyoti, kika mangal ko btonox, wada mo pnhqilon hiya ka qoyo di. Meyah ko behing, spneero mo tama mo ka ndaan nii. Mesa ka tama mo, mesa tama so rodan:"asi ka naqah seediq qyoton qoyo mesa", malo otox so, malo naq ndaan so, kiya ini so qyoti qoyo naqah.</FORM>
    </S>
</TEXT>