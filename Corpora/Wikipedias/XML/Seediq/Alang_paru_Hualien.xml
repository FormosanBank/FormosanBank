<?xml version="1.0" ?>
<TEXT id="Wiki_Seediq_Alang_paru_Hualien" xml:lang="trv" source="Seediq Wikipedia, article: Alang_paru_Hualien" copyright="CC BY-SA" citation="Alang_paru_Hualien. (2025, May 05). In Wikipedia [Seediq]. https://trv.wikipedia.org/wiki/Alang_paru_Hualien" BibTeX_citation="@misc{Wiki_trv_Alang_paru_Hualien, title = Alang_paru_Hualien, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Alang_paru_Hualien} }">
    <S id="0">
        <FORM kindOf="original">Alang paru Hua-lien(sayang)/Ka-ring-ku(Knxalan Nihung) /S-kang-ki (rudan Truku) Alang paru Ka-ring-ku(hndlan hnang kari Ni-hung Ka-ring-ku.S-kang-ki o kari Truku) o wana 1 bi klwaan ska nyusan ni nyusan Hua-lien ga mniq tgdaya kulaw nklaan hidaw nyusan Hua-lien klwaan Tay-wang, quwaq rwahan baang tgdaya tudu ayug Hua-tung, tgdaya o mlutut nsgan Sing-cen, msslut nsgan Ci-an ka tghunat. Ryaxan hidaw o mskiyiig ngsan B-su-ring, Nklaan hidaw o msbrah gsilung paru Tay-ping(gsilung Hwi-ri-ping). Kana alang paru o niqan 44 klwaan na elealang, sgun mseupu 6 snpuan elealang. Knlbangan dxgal o 29.4095 pnsrurul km. Dha msdalih nsgan Sing-cen o tgbilaq bi knlbangan dxgal kana nyusan; knhbragan hiyi o10.9 kbuhug seejiq, tg 2 knhbragan seejiq alang Yi-Hua-Tung nniqan nii(Brah bi o Taytung), knkdxan seejiq na o tg1 Hua-tung; Mniq ska nnyusan kana mtqiri klwaan o kana klwaan knlabang dxgal o bilaq hari, tg3 knkdxan seejiq alang nyusan. Snpuan msdalih Singcen ni Ci-an dha nsgan nii o maa paru hari alang, yaa bi 20 kbuhug hmbragan seejiq, bkgun mniq alang paru Tay-wang o tg 8 nniqan na. Nhdaan knlwaan Ni-hung 1940 hngkawas siida ka pnhyug ka alang. Lala bi saw niqan bi hangan smnlaan nkana o msslutut gmaaw smmalu dxgal hini, bitq sayang ka knrana knblaiq na o wada mrana staril maa paru bi emblaiq alang nklaan hidaw Tay-wang da. Endaan Seuxal ka Hualien o &quot; Ci-ray&quot;ksun, kiya o klgan seejiq A-mis o seangal na paah sun &quot;Sa-ki-ra-ya&quot; ka &quot;kiray&quot;msa hndlan hnang niya. 1909 hngkawas tealax paah Tay-tung ni pseanak smalu dxgal Hua-lien da. Brah alang nii o Ri-ran-kan sun, mniq lntadan yayung Mey-rung, Sing-kang sun uri. Mssbrah smudal sngayan asu gsilung Hua-lien (Nanpingce) lntadan yayung Hualien. 1920 hngkawas knpriyux smlaan ka dxgal Tay-wang ni phiyug wayay elug Hua-lien-kang, klwan mqquri sbiq qpahan nsgan Hua-lien qpahan nsgan Hua-lien. 1937 hngkawas nklaan hidaw o daan smalu nyusan ni prihan nyusan Hua-lien nsgan Hualien. 1940 hngkawas daan smalu alang paru ni pryuxan alang paru Hualienkang. Babaw tnegjiyal, 1946 hngkawas prihan alang paru Hua-lien bitaq sayang. Mdka dha alang paru Yi-ran nyusan Yi-ran o tgplealay bi smnlaan 2 alang paru nyusan mtqiri kana klwaan. Dxgal Duma na seejiq o Hua-lien ni tg3 paru alang Wun-ku-hua Cya-na-da o niqan cicih msdka na msa, saw tnunan hnyigan dxgal (2 alang o ga mniq babaw pntuhan 2 qcinux dxgal truma G-si-lung pa-ru kana kika mnsuwil lala bi runug) , nniqan niya (2 alang o 1 baang msdalih dgiyaq, 1 baang o mqquri gsilung, rahuq na hi ka 2 bbaang o mllutut ruwan sbreenux dxgal), qqsiya (2 alang ga mniq truma gntuan sbreenux dxgal yayung paru kana) ni nklaan hidaw, ryaxan hidaw snpngan tnqrian o mddka(nklaan ryaxan hidaw tnqrian o 120 tu) lnlgan yayung gsilung paru(2 alang daan yayung muxul kana, kiya o Mqalux yayung ni yayung meuxul A-ras-cya, rbagan mkkleetu misan mmeuxul). Quri 2 alang qnyixan qsiya o ini ksleexan bi ka jiyax kdngaan qhriqan siida. Knlala qnixan quyux rbagan ka Hua-lien o mgkala lala hari misan, Wun-ku-hua o knpakux. Rahuq na saw snruan baraw nii ga, mdka cicih ka snlaan qpahan nkana o niqan msdalih suyang bi rdaan asu(2 alang niqan rdaan asu kana babaw dxgal), nniqan trilan asu skiya( ini eniq nsgan klwaan ska ga mniq dalih nsgan hiya) nnii pusu na. Dha dha ka knkla kndsan, ssrhayan(saw rbagan kjiyax laqi matas ptasan tgbaraw Haysing musa mmgaluk thiyaq bi Wun-ku-hua) ni mggaluk ssbiyax hiyi( saw qpuring snbut qurug Hu-yeng) musa miyah mnlala bi uri. Kiya ni brah thowlang nyusan Syey- sen-san do pptasan na patas ppsdka gmmaaw hiya, lmnglung ngngalun na ka Hualien maa &quot; Wun-ku-hua Tay-iwang &quot; msa duri. Hnyigan dxgal Kana hnyigan dxgal alang paru Hua-lien o lala bi dxgal hnyigan sbreenux gntuan yayung kana, yaa bi 90%. Wana baang ryaxan hidaw alang Kuw-hung ni pstrngan ayus alang Swi-yeyn nsgan Bsu-ring ni kska alang dgiyaq Mey-run ini dhuq 1 kbkuy ka sbranaw o yaa bi dalih dhuq 10% knblangan na. Kmpryuxan snegasut yayung Pusu bi qsiya alang paru Hua-lien o sgun yayung Ci-an(ayug Tu-ran) ni yayung Mey-run. Ayug Ci-an ga nklaan hidaw Tay-wang, ayug Tu-ran sun uri, 1 yayung knlwaan nyusan, knbragan qnlian na o 11.40 km, knlabang endaan na o 42.16 2 psrurul km. Pusu bi sbiq ka yayung Ci-cyaw-cwan o ga mniq iyax tgdaya kska nyusan Hua-lien, pusu bi ga na niqan o tgtruma alang paru Hua-lien ni tgdaya nsgan Ci-an. Pusu pnyahan na o ga knbaraw 13 kbkuy 21 kungce baang nklaan hidaw dgiyaq Cian nsgan Bsu-ring mquri kiyig nklaan hidaw tghunat nklaan hidaw. Babaw muda Cing-hung, Seng-an, Yi-cang nii do pgeanak ptsiyaw Ci-an ni Hua-lien da. Hakaw yayung Ci-an o msdalih bi hakaw rmuxan qsiya yayung mtmay gsilung ni dalih rwaan nkana Nan-ping do mtmay gsilung paru Ta-ping da. Yayung Mey-run seuxal o &quot;Sa-pu-tang&quot;sun, endaan knbragan qsiya na o 19.58 km. Snlungan na qsiya o 72.54 2 pnsrurul km, muda kana alang paru Hua-lien. Pusu qsiya o pnaah dgiyaq Sa-pu-tang ga mniq alang Swi-yen nsgan Bsu-ring, knbragan paah gsilung o 11 kbkuy 20 tnxalun. Alang paru Hua-lien o gntuan gnrangan sbreenux ayug Mey-run, gnrangan gntuan ngungu na o bitaq dalih Ci-an, alang paru Hualien, Cya-ri 1 endaan gasil nii. yayung Mey-run hici bi do mniq baang tghunat triran asu Hualien mrmux mtmay gsilung paru Tai-ping. yayung Mey-run o paah daya madas bbtunux, ini pstuq daan kkmgus do maa bbilaq bnaqig da. Duri ni mtbiyax bi ka bgihur ni yayung gsilung(mqalux qsiya). Mniq rwaan nkana Pey-ping hiya do maa ida saw dxgal bnaqig, tduwa rrwaan saw tneuda seejiq ni tnsapah hiya. Karat Saw pusu qpahan kkarat paah ska Ming-ku 80 bitaq 109 hngkawas nhdaan qntaan snpgan ptpatas o kana 1 hngkawas alang nii ka sblayun bi tgbaraw kntlxan karat o 27.1℃, sblayun tgllbu kntlxan karat o 21.0℃, mgquri krkarat sbghurun mtcilux. Alang nii ka snblayun 1 hngkawas knlala qnyuxan o dhuq 1.844 kungri, sblayun qyuxan kdjiyax o 133 jiyax. Pusu bi qyuxan idas o tg7 idas bitaq tg10 idas kska na hiya. Endaan bgihur paru aji o babaw kndaxan daan bghur iyax ryaxan hidaw tghunat pneglubang embbrah nyupan mtcilux ka saw nii. Alang paru Hualien 1 hngkawas pnddkaan hnriqan o 77.8%. Nii mniq pnlaq nklaan hidaw Taiwan ka alang paru Hualien, yasa htran Dgiyaq paru ni dgiyaq Hay-yan, 1 hngkawas ka pusu bi uda bgihur o mgquri iyax nklaan hidaw tgdaya, ska na hiya o mniq kska tg6～8 idas ka mgquri iyax ryaxan hidaw tghunat ka bgihur na o embiyax hari. 1 hngkawas snblayun knslikaw bgihur na o 2.18 kungce/myaw. Pnurug saw pnegkla patas snpgan ini huya nkana dxgal hrus o dalih kbkuy hngkawas ka pnklaan qnlhangan bgihur paru ga niqan 12% baraw truma o muda dxgal Hua-lien. Alang nii o daan bi bgihur paru paah ryaxan hidaw Gsilung paru ni smdayak bgihur pnskarat, kiya ni siyaw pnlaq o ini pstqi kmugus sminaw ni pnlaq do hkawas hkawas wada meelih da. Bnkgan qpahan alang 44 elealang ka klwaan alang paru Hua-lien ni smalu 6 aji balay nsgan qpahan ka snpuan elealang. Duri ni yasa bilaq bi hiyi ka alang Ming-cu ni wada pspuun alang Ming-cu hida. Alang paru Hua-lien djiyun bi kari klwaan Cung-hua-ming-ku, Kl-mu-kan Tey-wan, Ngay-ngay Tey-wan. Djiyun bi kari Seejiq Tnpusu o kari A-mis/Pan-cah, kari Truku ni kari Sa-ki-ra-ya. Dnuuy Kana alang knrana dnuuy sbrigan o smhjil quri ska alang iyax tghunat ryaxan hidaw hiya, ryaxan hidaw o mgquri lala pptasan(dxgal djiyun qmpringan Cu-ci). Nklaan hidaw o lala bi tgparu nniqan spsapah(kska hari paru alang Hua-tung) ni nniqan tmayan asu Hua-lien. Iyax nklaan hidaw tgdaya o qpahan smlaan Mey-run. Iyax tghunat nklaan hidaw o mkssiyaw gsilung(Nan, Pey-ping) ni pusu bi o nniqa sapah ni psngayan dxgal, alang ni ssiyaw o mseexan bi pnsnakan na. Qpah nhuma Alang paru Hua-lien o pusu smhjil pstutuy qpahun smmalu sbrigan. Kiya ni ini hari pdka saw elealang isil ska nyusan embiyax prana ka qqpah dha dxgal. Ska alang tgmalu bi dxgal djiyun prana qpahun o gaga mniq hari baang iyax tgdaya ryaxan hidaw alang Ku-cyang, Ku-cing ni Ku-hu hyhiya. Pusu bi pnegalang dnuuy o hmuma bunga Hua-lien, sqmu, empajiq usik kuyuh, bugax payay, pgu, mami nnii ni cicih silung tbgan qsurux.</FORM>
        <FORM kindOf="standard">Alang paro Hoa-lien(sayang)/Ka-ring-ko(Knxalan Nihong) /S-kang-ki (rodan Troko) Alang paro Ka-ring-ko(hndlan hnang kari Ni-hong Ka-ring-ko.S-kang-ki o kari Troko) o wana 1 bi klwaan ska nyosan ni nyosan Hoa-lien ga mniq tgdaya kolaw nklaan hidaw nyosan Hoa-lien klwaan Tay-wang, qowaq rwahan baang tgdaya todo ayog Hoa-tong, tgdaya o mlotot nsgan Sing-cen, msslot nsgan Ci-an ka tghonat. Ryaxan hidaw o mskiyiig ngsan B-so-ring, Nklaan hidaw o msbrah gsilong paro Tay-ping(gsilong Hwi-ri-ping). Kana alang paro o niqan 44 klwaan na elealang, sgon mseopo 6 snpoan elealang. Knlbangan dxgal o 29.4095 pnsrorol km. Dha msdalih nsgan Sing-cen o tgbilaq bi knlbangan dxgal kana nyosan; knhbragan hiyi o10.9 kbohog seejiq, tg 2 knhbragan seejiq alang Yi-Hoa-Tong nniqan nii(Brah bi o Taytong), knkdxan seejiq na o tg1 Hoa-tong; Mniq ska nnyosan kana mtqiri klwaan o kana klwaan knlabang dxgal o bilaq hari, tg3 knkdxan seejiq alang nyosan. Snpoan msdalih Singcen ni Ci-an dha nsgan nii o maa paro hari alang, yaa bi 20 kbohog hmbragan seejiq, bkgon mniq alang paro Tay-wang o tg 8 nniqan na. Nhdaan knlwaan Ni-hong 1940 hngkawas siida ka pnhyog ka alang. Lala bi saw niqan bi hangan smnlaan nkana o msslotot gmaaw smmalo dxgal hini, bitq sayang ka knrana knblaiq na o wada mrana staril maa paro bi emblaiq alang nklaan hidaw Tay-wang da. Endaan Seoxal ka Hoalien o &quot; Ci-ray&quot;kson, kiya o klgan seejiq A-mis o seangal na paah son &quot;Sa-ki-ra-ya&quot; ka &quot;kiray&quot;msa hndlan hnang niya. 1909 hngkawas tealax paah Tay-tong ni pseanak smalo dxgal Hoa-lien da. Brah alang nii o Ri-ran-kan son, mniq lntadan yayong Mey-rong, Sing-kang son ori. Mssbrah smodal sngayan aso gsilong Hoa-lien (Nanpingce) lntadan yayong Hoalien. 1920 hngkawas knpriyox smlaan ka dxgal Tay-wang ni phiyog wayay elog Hoa-lien-kang, klwan mqqori sbiq qpahan nsgan Hoa-lien qpahan nsgan Hoa-lien. 1937 hngkawas nklaan hidaw o daan smalo nyosan ni prihan nyosan Hoa-lien nsgan Hoalien. 1940 hngkawas daan smalo alang paro ni pryoxan alang paro Hoalienkang. Babaw tnegjiyal, 1946 hngkawas prihan alang paro Hoa-lien bitaq sayang. Mdka dha alang paro Yi-ran nyosan Yi-ran o tgplealay bi smnlaan 2 alang paro nyosan mtqiri kana klwaan. Dxgal Doma na seejiq o Hoa-lien ni tg3 paro alang Won-ko-hoa Cya-na-da o niqan cicih msdka na msa, saw tnonan hnyigan dxgal (2 alang o ga mniq babaw pntohan 2 qcinox dxgal troma G-si-long pa-ro kana kika mnsowil lala bi ronog) , nniqan niya (2 alang o 1 baang msdalih dgiyaq, 1 baang o mqqori gsilong, rahoq na hi ka 2 bbaang o mllotot rowan sbreenox dxgal), qqsiya (2 alang ga mniq troma gntoan sbreenox dxgal yayong paro kana) ni nklaan hidaw, ryaxan hidaw snpngan tnqrian o mddka(nklaan ryaxan hidaw tnqrian o 120 to) lnlgan yayong gsilong paro(2 alang daan yayong moxol kana, kiya o Mqalox yayong ni yayong meoxol A-ras-cya, rbagan mkkleeto misan mmeoxol). Qori 2 alang qnyixan qsiya o ini ksleexan bi ka jiyax kdngaan qhriqan siida. Knlala qnixan qoyox rbagan ka Hoa-lien o mgkala lala hari misan, Won-ko-hoa o knpakox. Rahoq na saw snroan baraw nii ga, mdka cicih ka snlaan qpahan nkana o niqan msdalih soyang bi rdaan aso(2 alang niqan rdaan aso kana babaw dxgal), nniqan trilan aso skiya( ini eniq nsgan klwaan ska ga mniq dalih nsgan hiya) nnii poso na. Dha dha ka knkla kndsan, ssrhayan(saw rbagan kjiyax laqi matas ptasan tgbaraw Haysing mosa mmgalok thiyaq bi Won-ko-hoa) ni mggalok ssbiyax hiyi( saw qporing snbot qorog Ho-yeng) mosa miyah mnlala bi ori. Kiya ni brah thowlang nyosan Syey- sen-san do pptasan na patas ppsdka gmmaaw hiya, lmnglong ngngalon na ka Hoalien maa &quot; Won-ko-hoa Tay-iwang &quot; msa dori. Hnyigan dxgal Kana hnyigan dxgal alang paro Hoa-lien o lala bi dxgal hnyigan sbreenox gntoan yayong kana, yaa bi 90%. Wana baang ryaxan hidaw alang Kow-hong ni pstrngan ayos alang Swi-yeyn nsgan Bso-ring ni kska alang dgiyaq Mey-ron ini dhoq 1 kbkoy ka sbranaw o yaa bi dalih dhoq 10% knblangan na. Kmpryoxan snegasot yayong Poso bi qsiya alang paro Hoa-lien o sgon yayong Ci-an(ayog To-ran) ni yayong Mey-ron. Ayog Ci-an ga nklaan hidaw Tay-wang, ayog To-ran son ori, 1 yayong knlwaan nyosan, knbragan qnlian na o 11.40 km, knlabang endaan na o 42.16 2 psrorol km. Poso bi sbiq ka yayong Ci-cyaw-cwan o ga mniq iyax tgdaya kska nyosan Hoa-lien, poso bi ga na niqan o tgtroma alang paro Hoa-lien ni tgdaya nsgan Ci-an. Poso pnyahan na o ga knbaraw 13 kbkoy 21 kongce baang nklaan hidaw dgiyaq Cian nsgan Bso-ring mqori kiyig nklaan hidaw tghonat nklaan hidaw. Babaw moda Cing-hong, Seng-an, Yi-cang nii do pgeanak ptsiyaw Ci-an ni Hoa-lien da. Hakaw yayong Ci-an o msdalih bi hakaw rmoxan qsiya yayong mtmay gsilong ni dalih rwaan nkana Nan-ping do mtmay gsilong paro Ta-ping da. Yayong Mey-ron seoxal o &quot;Sa-po-tang&quot;son, endaan knbragan qsiya na o 19.58 km. Snlongan na qsiya o 72.54 2 pnsrorol km, moda kana alang paro Hoa-lien. Poso qsiya o pnaah dgiyaq Sa-po-tang ga mniq alang Swi-yen nsgan Bso-ring, knbragan paah gsilong o 11 kbkoy 20 tnxalon. Alang paro Hoa-lien o gntoan gnrangan sbreenox ayog Mey-ron, gnrangan gntoan ngongo na o bitaq dalih Ci-an, alang paro Hoalien, Cya-ri 1 endaan gasil nii. yayong Mey-ron hici bi do mniq baang tghonat triran aso Hoalien mrmox mtmay gsilong paro Tai-ping. yayong Mey-ron o paah daya madas bbtonox, ini pstoq daan kkmgos do maa bbilaq bnaqig da. Dori ni mtbiyax bi ka bgihor ni yayong gsilong(mqalox qsiya). Mniq rwaan nkana Pey-ping hiya do maa ida saw dxgal bnaqig, tdowa rrwaan saw tneoda seejiq ni tnsapah hiya. Karat Saw poso qpahan kkarat paah ska Ming-ko 80 bitaq 109 hngkawas nhdaan qntaan snpgan ptpatas o kana 1 hngkawas alang nii ka sblayon bi tgbaraw kntlxan karat o 27.1℃, sblayon tgllbo kntlxan karat o 21.0℃, mgqori krkarat sbghoron mtcilox. Alang nii ka snblayon 1 hngkawas knlala qnyoxan o dhoq 1.844 kongri, sblayon qyoxan kdjiyax o 133 jiyax. Poso bi qyoxan idas o tg7 idas bitaq tg10 idas kska na hiya. Endaan bgihor paro aji o babaw kndaxan daan bghor iyax ryaxan hidaw tghonat pneglobang embbrah nyopan mtcilox ka saw nii. Alang paro Hoalien 1 hngkawas pnddkaan hnriqan o 77.8%. Nii mniq pnlaq nklaan hidaw Taiwan ka alang paro Hoalien, yasa htran Dgiyaq paro ni dgiyaq Hay-yan, 1 hngkawas ka poso bi oda bgihor o mgqori iyax nklaan hidaw tgdaya, ska na hiya o mniq kska tg6～8 idas ka mgqori iyax ryaxan hidaw tghonat ka bgihor na o embiyax hari. 1 hngkawas snblayon knslikaw bgihor na o 2.18 kongce/myaw. Pnorog saw pnegkla patas snpgan ini hoya nkana dxgal hros o dalih kbkoy hngkawas ka pnklaan qnlhangan bgihor paro ga niqan 12% baraw troma o moda dxgal Hoa-lien. Alang nii o daan bi bgihor paro paah ryaxan hidaw Gsilong paro ni smdayak bgihor pnskarat, kiya ni siyaw pnlaq o ini pstqi kmogos sminaw ni pnlaq do hkawas hkawas wada meelih da. Bnkgan qpahan alang 44 elealang ka klwaan alang paro Hoa-lien ni smalo 6 aji balay nsgan qpahan ka snpoan elealang. Dori ni yasa bilaq bi hiyi ka alang Ming-co ni wada pspoon alang Ming-co hida. Alang paro Hoa-lien djiyon bi kari klwaan Cong-hoa-ming-ko, Kl-mo-kan Tey-wan, Ngay-ngay Tey-wan. Djiyon bi kari Seejiq Tnposo o kari A-mis/Pan-cah, kari Troko ni kari Sa-ki-ra-ya. Dnooy Kana alang knrana dnooy sbrigan o smhjil qori ska alang iyax tghonat ryaxan hidaw hiya, ryaxan hidaw o mgqori lala pptasan(dxgal djiyon qmpringan Co-ci). Nklaan hidaw o lala bi tgparo nniqan spsapah(kska hari paro alang Hoa-tong) ni nniqan tmayan aso Hoa-lien. Iyax nklaan hidaw tgdaya o qpahan smlaan Mey-ron. Iyax tghonat nklaan hidaw o mkssiyaw gsilong(Nan, Pey-ping) ni poso bi o nniqa sapah ni psngayan dxgal, alang ni ssiyaw o mseexan bi pnsnakan na. Qpah nhoma Alang paro Hoa-lien o poso smhjil pstotoy qpahon smmalo sbrigan. Kiya ni ini hari pdka saw elealang isil ska nyosan embiyax prana ka qqpah dha dxgal. Ska alang tgmalo bi dxgal djiyon prana qpahon o gaga mniq hari baang iyax tgdaya ryaxan hidaw alang Ko-cyang, Ko-cing ni Ko-ho hyhiya. Poso bi pnegalang dnooy o hmoma bonga Hoa-lien, sqmo, empajiq osik koyoh, bogax payay, pgo, mami nnii ni cicih silong tbgan qsorox.</FORM>
    </S>
</TEXT>