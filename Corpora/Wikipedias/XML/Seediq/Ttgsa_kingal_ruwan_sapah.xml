<?xml version="1.0" ?>
<TEXT id="Wiki_Seediq_Ttgsa_kingal_ruwan_sapah" xml:lang="pwn" source="Paiwan Wikipedia, article: Ttgsa_kingal_ruwan_sapah" copyright="CC BY-SA" citation="Ttgsa_kingal_ruwan_sapah. (2024, December 07). In Wikipedia [Paiwan]. https://pwn.wikipedia.org/wiki/Ttgsa_kingal_ruwan_sapah" BibTeX_citation="@misc{Wiki_pwn_Ttgsa_kingal_ruwan_sapah, title = Ttgsa_kingal_ruwan_sapah, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Ttgsa_kingal_ruwan_sapah} }">
    <S id="0">
        <FORM kindOf="original">Sapah ksun o pusu nniqun ni pusu bi kdkilan ta seejiq paah laqi. Nasi ungat sapah do ungac/ungat bi sbliqan ta muudus babaw dxgal da. Kiya ni txtaxa ta hiyi o spruun ta qmita ni muda qmlahang ka kingal ruwan sapah ta. Ttgsa kingal ruwan sapah o niqan mataru klgan ka pusu ttgsa na. Tg1 o qpahun ttgsa tama ni bubu, saw mha mdrumuc/ mdrumut bi qmpah, dmanga ni qmlahang bi dmudul laqi. Embbiyax ni msblaiq bi ka sapah dha. Tg2 o qpahun ttgsa laqi. Maa kingal laqi o snparu bi rudan, mdrumuc/ mdrumut bi smluhay matas ni pmpas, saw sqrasun bi rudan ka kana euda dha. Tg3 o qpahun ttgsa snaw ni qrijil/kuyuh. Snaw ni qrijil/kuyuh o pdkaun ta qmita ni spruun bi kana, psbalay ni psblaiq bi mseupu. Ini tduwa pptraqil. Tg4 o qpahun ttgsa mstrung. Snaw ni qrijil/kuyuh o mnduwa bi muda gaya pstrung ni saw sblaiq bi ka kndsan kingal msdungus. Smemalu sblaiq bi kingal ruwan sapah bitaq mhuqil ini bi knpriyux. Tg5 o qpahun ttgsa pnluban knsjiqan ta.txtaxa ta hiyi o enduwa ta bi emppgealu ni mdddayaw, ppsblaiq bi kana ka kingal ruwan sapah, tama ni bubu ni mnswai. Kana lplupung/ddangi, mdudul…saw mha malu ni msblaiq ta bi kana. Tg6 o qpahun ttgsa qmlahang dnuwi. Saw mrana bi dnuuy, qaya ni snku ka kingal ruwan sapah, qqblaiq knudus babaw dxgal. Nasi mnduwa murug muda ka ttgsa kingal ruwan sapah ka seejiq o mha paru bi knsyangan ni niqan bi pusu ka kndsan na.</FORM>
        <FORM kindOf="standard">Sapah kson o poso nniqon ni poso bi kdkilan ta seejiq paah laqi. Nasi ongat sapah do ongac/ongat bi sbliqan ta moodos babaw dxgal da. Kiya ni txtaxa ta hiyi o sproon ta qmita ni moda qmlahang ka kingal rowan sapah ta. Ttgsa kingal rowan sapah o niqan mataro klgan ka poso ttgsa na. Tg1 o qpahon ttgsa tama ni bobo, saw mha mdromoc/ mdromot bi qmpah, dmanga ni qmlahang bi dmodol laqi. Embbiyax ni msblaiq bi ka sapah dha. Tg2 o qpahon ttgsa laqi. Maa kingal laqi o snparo bi rodan, mdromoc/ mdromot bi smlohay matas ni pmpas, saw sqrason bi rodan ka kana eoda dha. Tg3 o qpahon ttgsa snaw ni qrijil/koyoh. Snaw ni qrijil/koyoh o pdkaon ta qmita ni sproon bi kana, psbalay ni psblaiq bi mseopo. Ini tdowa pptraqil. Tg4 o qpahon ttgsa mstrong. Snaw ni qrijil/koyoh o mndowa bi moda gaya pstrong ni saw sblaiq bi ka kndsan kingal msdongos. Smemalo sblaiq bi kingal rowan sapah bitaq mhoqil ini bi knpriyox. Tg5 o qpahon ttgsa pnloban knsjiqan ta.txtaxa ta hiyi o endowa ta bi emppgealo ni mdddayaw, ppsblaiq bi kana ka kingal rowan sapah, tama ni bobo ni mnswai. Kana lplopong/ddangi, mdodol…saw mha malo ni msblaiq ta bi kana. Tg6 o qpahon ttgsa qmlahang dnowi. Saw mrana bi dnooy, qaya ni snko ka kingal rowan sapah, qqblaiq knodos babaw dxgal. Nasi mndowa morog moda ka ttgsa kingal rowan sapah ka seejiq o mha paro bi knsyangan ni niqan bi poso ka kndsan na.</FORM>
    </S>
</TEXT>