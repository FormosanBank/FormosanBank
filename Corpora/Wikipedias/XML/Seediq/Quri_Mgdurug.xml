<?xml version="1.0" ?>
<TEXT id="Wiki_Seediq_Quri_Mgdurug" xml:lang="trv" source="Seediq Wikipedia, article: Quri_Mgdurug" copyright="CC BY-SA" citation="Quri_Mgdurug. (2025, May 05). In Wikipedia [Seediq]. https://trv.wikipedia.org/wiki/Quri_Mgdurug" BibTeX_citation="@misc{Wiki_trv_Quri_Mgdurug, title = Quri_Mgdurug, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Quri_Mgdurug} }">
    <S id="0">
        <FORM kindOf="original">Quri Mgdurug 分娩 Kuyuh mshjil o mkuy gasil 1 idas, malu ka mtbiyax mseusa, babaw 6 idas musa mlatat ngangut siida o asi ka qmlahang qbhni sisil, naqih o asi brinah miyah sapah=,(nii o qmlahang khrahan ni mkray gdurug),ini tduwa embbgay qaya txaun=(khrahun), kmsiyuk hnaluy kuyuh hbaraw laqi o malu ini tduwa mkan qapal blbul. Pkrjingan hlitun empgdurug do ini pniqi seejiq kasapah, mtucing ngangut o psaniq, lbuan ni hnaluy kuyuh o rbngun truma srakaw,smqit puwa ga puwa laqi snaw o psaun towkan,puwa laqi kuyuh o psaun ska ubung)nii o aji ttakur sapah.1 idas gdrgun sapah ka kuyuh, mnegdurug musa smapuh karat aji seeliq karat. Mturul ka laqi o nasi snaw ni kuyuh o aji malu,phqilun ka tgkuyuh. Mtucung ka laqi tgplealay wana siida ka biqan qnaras ka quri anay nanak=(rudux, pala, putung saw nii), ini biqi ka hrmadan na kuyuh. Pthangan mntucing babaw mk10 jiyax ka laqi, Pthangan o mangal hari hangan rudan snaw o hangan laqi snaw, kuyuh o hangan kuyuh. ita o ungat ka pnsgeegul 1 hangan paah rudan bukuy hangan laqi o psnowlun hangan tama(bubu), mkdka hangan siida do malan hangan baki aji uri o payi da, mniq bukuy ka hangan tama(bubu)o kmpriyux duma. Nasi Awi o kmriyux Nawi Gaya tmngahan 命名的規則 A===Na I====Ney U====Now Awi=Nawi Iban=Neyban Udaw=Nowdaw Abis=Nabis Ibuh=Neybuh Ukan=Nowkan Apay=Napay Iyung=Nryyung Umaw=Nowmaw</FORM>
        <FORM kindOf="standard">Qori Mgdorog 分娩 Koyoh mshjil o mkoy gasil 1 idas, malo ka mtbiyax mseosa, babaw 6 idas mosa mlatat ngangot siida o asi ka qmlahang qbhni sisil, naqih o asi brinah miyah sapah=,(nii o qmlahang khrahan ni mkray gdorog),ini tdowa embbgay qaya txaon=(khrahon), kmsiyok hnaloy koyoh hbaraw laqi o malo ini tdowa mkan qapal blbol. Pkrjingan hliton empgdorog do ini pniqi seejiq kasapah, mtocing ngangot o psaniq, lboan ni hnaloy koyoh o rbngon troma srakaw,smqit powa ga powa laqi snaw o psaon towkan,powa laqi koyoh o psaon ska obong)nii o aji ttakor sapah.1 idas gdrgon sapah ka koyoh, mnegdorog mosa smapoh karat aji seeliq karat. Mtorol ka laqi o nasi snaw ni koyoh o aji malo,phqilon ka tgkoyoh. Mtocong ka laqi tgplealay wana siida ka biqan qnaras ka qori anay nanak=(rodox, pala, potong saw nii), ini biqi ka hrmadan na koyoh. Pthangan mntocing babaw mk10 jiyax ka laqi, Pthangan o mangal hari hangan rodan snaw o hangan laqi snaw, koyoh o hangan koyoh. ita o ongat ka pnsgeegol 1 hangan paah rodan bokoy hangan laqi o psnowlon hangan tama(bobo), mkdka hangan siida do malan hangan baki aji ori o payi da, mniq bokoy ka hangan tama(bobo)o kmpriyox doma. Nasi Awi o kmriyox Nawi Gaya tmngahan 命名的規則 A===Na I====Ney U====Now Awi=Nawi Iban=Neyban Udaw=Nowdaw Abis=Nabis Iboh=Neyboh Ukan=Nowkan Apay=Napay Iyong=Nryyong Umaw=Nowmaw</FORM>
    </S>
</TEXT>