<?xml version="1.0" ?>
<TEXT id="Wiki_Seediq_Thuda_ciida_mosa_nami_tmlenga" xml:lang="pwn" source="Paiwan Wikipedia, article: Thuda_ciida_mosa_nami_tmlenga" copyright="CC BY-SA" citation="Thuda_ciida_mosa_nami_tmlenga. (2024, December 07). In Wikipedia [Paiwan]. https://pwn.wikipedia.org/wiki/Thuda_ciida_mosa_nami_tmlenga" BibTeX_citation="@misc{Wiki_pwn_Thuda_ciida_mosa_nami_tmlenga, title = Thuda_ciida_mosa_nami_tmlenga, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Thuda_ciida_mosa_nami_tmlenga} }">
    <S id="0">
        <FORM kindOf="original">Kari nii, pneyah na tama mu. Kari so tmgesa ncubeyo ka so nudaan daha mosa tmlenga, So mpqudi hari ka kari nii, ya ani so smraki laqi mosa tmlenga ma pgukela so laqi peni. Msekuy riyung bale ciida, smnegun ku tama mu egu nami hari seediq suupu mosa dgiyaq. Bsiyaq nami mkkesa, paru bale ka huda ma sbgihur duri, ini kugah kana doriq nami mkkesa ma, uka brahan qmango paru kana ka papak nami, so miyan tnpupu mkkesa, tgkingan ku tguhuda ma, sbgihur paru meniq dgiyaq hiya. So kingan nanaq lmngelun ka ndaan ciida. Ciida, ani miyan nanaq bsiyaq mkkesa, ani kkingan uka bale ka mnangan nami. Lmngelung ku naq duri, yaani maha uka ngalan ta saya mesa ku. Kiya hari de, qnbahan miyan gaga lmawa mesa "uwo~ uwo" ka seediq gaga berah miyan. Wa Niqan da ! mesa ku lmngelung. Tmalang miyan mosa berah hiya, ga tmgutu berah hiya kana ka seediq. Mosa ku kmuuro qmita hiya, ketu bale knparu urung na "maanu kiya," mesa ku. Kelaq naq urung rqenux paru gaga tdoruy hiya, muqaras kana seediq qmita rqenux kiya. Dmudun qpahun ka tgkingan seediq mnita rqenux kiya. Osa mtahu han kesun n aka duma, sapo kapa duma mesa, ima ka osa skadi tikuh qhuni pthuun mesa ma, bubun ka duma mesa. Kika sqeya daha urung na paru hiya ka qyuqeya nudoi daha baga, niqan so puqan ma, lubuy ma, tokan bale ma, pala ma, hlmadac biciq duri… Ini bale kupiya ka patis hido! Paru bale ka puniq snqama daha puniq, asi texan so muuxun bale kana ka hei. Kiya ka asi stxan bale, asi spilo ka rqenux kiya ma wada mesa "kiring kryang ! kiring kryang!" smnegun rqenux kiya ka qyuqeya daha. Ani naq mesa puqan mu! Pala mu! Iya desi mesa, uka brahan da, wada desun kana di. Kiya dehuk hini ka kari na tama mu di.</FORM>
        <FORM kindOf="standard">Kari nii, pneyah na tama mo. Kari so tmgesa ncobeyo ka so nodaan daha mosa tmlenga, So mpqodi hari ka kari nii, ya ani so smraki laqi mosa tmlenga ma pgokela so laqi peni. Msekoy riyong bale ciida, smnegon ko tama mo ego nami hari seediq soopo mosa dgiyaq. Bsiyaq nami mkkesa, paro bale ka hoda ma sbgihor dori, ini kogah kana doriq nami mkkesa ma, oka brahan qmango paro kana ka papak nami, so miyan tnpopo mkkesa, tgkingan ko tgohoda ma, sbgihor paro meniq dgiyaq hiya. So kingan nanaq lmngelon ka ndaan ciida. Ciida, ani miyan nanaq bsiyaq mkkesa, ani kkingan oka bale ka mnangan nami. Lmngelong ko naq dori, yaani maha oka ngalan ta saya mesa ko. Kiya hari de, qnbahan miyan gaga lmawa mesa "owo~ owo" ka seediq gaga berah miyan. Wa Niqan da ! mesa ko lmngelong. Tmalang miyan mosa berah hiya, ga tmgoto berah hiya kana ka seediq. Mosa ko kmooro qmita hiya, keto bale knparo orong na "maano kiya," mesa ko. Kelaq naq orong rqenox paro gaga tdoroy hiya, moqaras kana seediq qmita rqenox kiya. Dmodon qpahon ka tgkingan seediq mnita rqenox kiya. Osa mtaho han keson n aka doma, sapo kapa doma mesa, ima ka osa skadi tikoh qhoni pthoon mesa ma, bobon ka doma mesa. Kika sqeya daha orong na paro hiya ka qyoqeya nodoi daha baga, niqan so poqan ma, loboy ma, tokan bale ma, pala ma, hlmadac biciq dori… Ini bale kopiya ka patis hido! Paro bale ka poniq snqama daha poniq, asi texan so mooxon bale kana ka hei. Kiya ka asi stxan bale, asi spilo ka rqenox kiya ma wada mesa "kiring kryang ! kiring kryang!" smnegon rqenox kiya ka qyoqeya daha. Ani naq mesa poqan mo! Pala mo! Iya desi mesa, oka brahan da, wada deson kana di. Kiya dehok hini ka kari na tama mo di.</FORM>
    </S>
</TEXT>