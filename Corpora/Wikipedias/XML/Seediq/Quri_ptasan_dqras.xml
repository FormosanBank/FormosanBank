<?xml version="1.0" ?>
<TEXT id="Wiki_Seediq_Quri_ptasan_dqras" xml:lang="trv" source="Seediq Wikipedia, article: Quri_ptasan_dqras" copyright="CC BY-SA" citation="Quri_ptasan_dqras. (2025, May 05). In Wikipedia [Seediq]. https://trv.wikipedia.org/wiki/Quri_ptasan_dqras" BibTeX_citation="@misc{Wiki_trv_Quri_ptasan_dqras, title = Quri_ptasan_dqras, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Quri_ptasan_dqras} }">
    <S id="0">
        <FORM kindOf="original">= Quri ptasan dqras = Sbiyaw seuxal Truku o mniq dgiyaq ni mhuma masu ni sari ni bunga ni sqmu. Rahuq na jiyax pnegalang hiyi qhuni do musa powsa gasil ni maduk dha samat, uuqun kuyuh ni lqlaqi dha. Kndsan Truku sbiyaw sexual o mtdgiyaq ni mkbbuyu ni mkeiayug miing uqun dha. Truku o tnsamat balay. Saw snaw Truku o mkuy pucing hwinuk ni mapa buji ni aga. Ttalang mhraw samat ska bbuyu ni rnaaw, yasa embrax bi ka dowriq dha ni tgluhay balay sun maduk. Ga ska dgiyaq hiya o htngayan katu dowras ni lala bi hrus ungat ddaun. Manu saw kiya do mtdgiyaq ka seejiq o asi ka mmanang bi qbubur na ni mgkala seejiq ka rmun dha. Aji wana haya, snaw Truku o ini bi kengungu ni ini bi keisug uri ni mkla bi smalu lala klgan dangar. Saw kuyuh Truku do tgseesu bi ni mmlux lnglungan dha. Manu saw kiya ni mkla balay qnuqih ni tmwaray, sluun dha qabang ni lukus Truku djiyun sapah. Nasi ini sluhay saw nii ka kuyuh Truku do ksngun rudan dha ni hlisun seejiq uri. Kiya ni ungat snaw Truku ka smkuxul hyaan uri. Manu saw kiya ni snaw Truku o tai saw mha mrmun bi ni mTruku o asi ka mdrumut bi smluhay ddaun laqi snaw. Kuyuh do asi ka mkla balay tminun ni kika balay bi kuyuh Truku ksun. Kiya ni gaga ptasan dqras ka seejiq Truku ksun o mgkala rmun duri. Yasa saw nii muda o pgkla sun qnsejiqan ni ssTruku bi ska alang. Risaw Truku sbiyaw o asi ka mrmun bi ni ini keisug ana manu dhuq mangal tunux pais. Laqi kuyuh do asi ka mkla bi mseusa ni kika srwaun drudan ni tduwa ptasan ka dqras dha. Saw ka mkla bi maduk ka snaw o kisa balay bi Truku ksun ni kuxul bi kuyuh knsyangan. Miing stmaan na ka snaw Truku o ida asi ka kuyuh niqan ptasan dqras. Mana saw kiya ni ptasan dqras o meeniq ska alang seuxal o paru bi sun knrdax. Knsyangan ptasan dqras ka kuyuh Truku o ptasan pnglux ni dqras. Snaw Truku do ptasan pnglux ni bkluy. Pnskraya na knxalan sayang o kkdrumut ta qmeepah ni kksuyang kana lnglungan ta ita laqi Truku. Rudan Truku sbiyaw o dmudul bi rmngaw lqian. Mhuqil ka seejiq do utux na ga asi ka muda ptrima baga pusu Hakaw Utux hiya. Kiya o qulung mnangal tunux pais ka snaw ni mkla bi tminun ni miri ka kuyuh do muda ptrima baga siida. &quot;Ras&quot; asi ksa sriyu paah hiqur baga dha ka dara. Saw nii seejiq o pdaun na Hakaw Utux ni mowsa tblaiq mniq tuxan. &quot;Kiya ka kiya ni nasi saw ini angal tunux pais ka snaw ni ini kla tminun ni miri ka kuyuh do ini pdai Hakaw Utux ni qdanun dha yayung truma ni uqun karang ka hiyi niya da.&quot; Msa ka kari rudan Truku sbiyaw. Duri o rmngaw ka rudan ta sexual, &quot; ini tduwa ciyuun ka Hakaw Utux, yasa mha skpudung ka tluling baga da. &quot; msa ka kari rudan. Rudan ta sbiyaw niqan gaya smalu ddaun uuda, ini khmut, kiya ni malu nanak seejiq sun o wada malu bi kndsan dha babaw dxgal, mhuqil do muda Hakaw Utux ni mmowsa tblaiq bi tuhuy utux rudan ni mniq tuxan.</FORM>
        <FORM kindOf="standard">= Qori ptasan dqras = Sbiyaw seoxal Troko o mniq dgiyaq ni mhoma maso ni sari ni bonga ni sqmo. Rahoq na jiyax pnegalang hiyi qhoni do mosa powsa gasil ni madok dha samat, ooqon koyoh ni lqlaqi dha. Kndsan Troko sbiyaw sexoal o mtdgiyaq ni mkbboyo ni mkeiayog miing oqon dha. Troko o tnsamat balay. Saw snaw Troko o mkoy pocing hwinok ni mapa boji ni aga. Ttalang mhraw samat ska bboyo ni rnaaw, yasa embrax bi ka dowriq dha ni tglohay balay son madok. Ga ska dgiyaq hiya o htngayan kato dowras ni lala bi hros ongat ddaon. Mano saw kiya do mtdgiyaq ka seejiq o asi ka mmanang bi qbobor na ni mgkala seejiq ka rmon dha. Aji wana haya, snaw Troko o ini bi kengongo ni ini bi keisog ori ni mkla bi smalo lala klgan dangar. Saw koyoh Troko do tgseeso bi ni mmlox lnglongan dha. Mano saw kiya ni mkla balay qnoqih ni tmwaray, sloon dha qabang ni lokos Troko djiyon sapah. Nasi ini slohay saw nii ka koyoh Troko do ksngon rodan dha ni hlison seejiq ori. Kiya ni ongat snaw Troko ka smkoxol hyaan ori. Mano saw kiya ni snaw Troko o tai saw mha mrmon bi ni mTroko o asi ka mdromot bi smlohay ddaon laqi snaw. Koyoh do asi ka mkla balay tminon ni kika balay bi koyoh Troko kson. Kiya ni gaga ptasan dqras ka seejiq Troko kson o mgkala rmon dori. Yasa saw nii moda o pgkla son qnsejiqan ni ssTroko bi ska alang. Risaw Troko sbiyaw o asi ka mrmon bi ni ini keisog ana mano dhoq mangal tonox pais. Laqi koyoh do asi ka mkla bi mseosa ni kika srwaon drodan ni tdowa ptasan ka dqras dha. Saw ka mkla bi madok ka snaw o kisa balay bi Troko kson ni koxol bi koyoh knsyangan. Miing stmaan na ka snaw Troko o ida asi ka koyoh niqan ptasan dqras. Mana saw kiya ni ptasan dqras o meeniq ska alang seoxal o paro bi son knrdax. Knsyangan ptasan dqras ka koyoh Troko o ptasan pnglox ni dqras. Snaw Troko do ptasan pnglox ni bkloy. Pnskraya na knxalan sayang o kkdromot ta qmeepah ni kksoyang kana lnglongan ta ita laqi Troko. Rodan Troko sbiyaw o dmodol bi rmngaw lqian. Mhoqil ka seejiq do otox na ga asi ka moda ptrima baga poso Hakaw Utox hiya. Kiya o qolong mnangal tonox pais ka snaw ni mkla bi tminon ni miri ka koyoh do moda ptrima baga siida. &quot;Ras&quot; asi ksa sriyo paah hiqor baga dha ka dara. Saw nii seejiq o pdaon na Hakaw Utox ni mowsa tblaiq mniq toxan. &quot;Kiya ka kiya ni nasi saw ini angal tonox pais ka snaw ni ini kla tminon ni miri ka koyoh do ini pdai Hakaw Utox ni qdanon dha yayong troma ni oqon karang ka hiyi niya da.&quot; Msa ka kari rodan Troko sbiyaw. Dori o rmngaw ka rodan ta sexoal, &quot; ini tdowa ciyoon ka Hakaw Utox, yasa mha skpodong ka tloling baga da. &quot; msa ka kari rodan. Rodan ta sbiyaw niqan gaya smalo ddaon ooda, ini khmot, kiya ni malo nanak seejiq son o wada malo bi kndsan dha babaw dxgal, mhoqil do moda Hakaw Utox ni mmowsa tblaiq bi tohoy otox rodan ni mniq toxan.</FORM>
    </S>
</TEXT>