<?xml version="1.0" ?>
<TEXT id="Wiki_Seediq_Tnpusu_seejiq_Taywan" xml:lang="pwn" source="Paiwan Wikipedia, article: Tnpusu_seejiq_Taywan" copyright="CC BY-SA" citation="Tnpusu_seejiq_Taywan. (2024, December 07). In Wikipedia [Paiwan]. https://pwn.wikipedia.org/wiki/Tnpusu_seejiq_Taywan" BibTeX_citation="@misc{Wiki_pwn_Tnpusu_seejiq_Taywan, title = Tnpusu_seejiq_Taywan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Tnpusu_seejiq_Taywan} }">
    <S id="0">
        <FORM kindOf="original">= Tnpusu seejiq Taywan = Tnpusu seejiq Taywan ga kiya ka pnlealay bi mnniq Taywan hini na seejiq, hiya o nNantaw micu uri. Tnpusu seejiq Taywan ga uxay wana kingal bi klgan seejiq, sayang do niqan maxal mataru klgan ka gaga phyugan hangan sejiqun. Dhuq sayang hngkawas 2016 idas 4 dga, wada mrana dhuq 54wan 8,548hiyi ka hnbragan tnpusu seejiq da, wada dhuq 2.33% kasnpgan sejiqun Taywan sayang. Mniq Taywan hini sayang ga msblaiq bi, saw bi srnabaw kdjiyax ka mniq Taywan, niqan bi hangan na babaw dxgal, klaun bi seejiq deseisil klwaan kana ka Taywan hini. Yasa gaga kska bi paru gsilung ka hiya, niqan egu(lala) dgiyaq, niqan egu(lala) qsiya ayug ni yayung, niqan egu(lala) bi klgan seejiq uri, gaga mseupu mniq Taywan hini kana. Kiya ni bqanan dha kingal " Furmosa " ka hangan na. Manu ka seejiq tnpusu ga kiya ka plealay mniq Taywan na sejiqun, seuxal han o wana mngari klgan ka seejiq tnpusu Taywan han, maka ka bukuy do wada mlutuc mhiyug ka hangan empitu klgan seejiq tnpusu Taywan duri. Saw ka Itasaw, Kavalan, Truku ni Sakizaya, dhuq hngkawas empusal kbkuy maspac(2008) do wada qulung mhiyug ka hangan ta Seejiq Balay uri da. Hici bi pnhyugan o kiya ka Kanakanav ni Saaruwa dha klgan seejiq tnpusu Taywan, sayang do wada mrana dhuq maxal mataru klgan ka seejiq tnpusu Taywan da. Sayang dga niqan egu(lala) klgan ka seejiq gaga mniq Taywan hini, niqan ksun Klmukan, Khilang ni Tlu uri, ita tnpusu Taywan o ksun ta dha " Yencumincu ". Sayang ga seejiq tnpusu Taywan ga niqan ka gaga mniq kska ni ssiyaw gsilung, mkan nanaq mnhru ni mndakil kska gsilung ka dhiya. Saw ka Amis, Yami , duma Paiwan ni Truku sayang. Niqan ka gaga mniq alang dgiyaq(daya) uri, saw ka Tayal, SaiSiyat, Thao, Tsou, Bunun, Rukai, Seejiq, Paiwan ni Truku. Niqan ka gaga mgimax seejiq Klmukan ni Khilang uri da. Saw ka Puyuma, Kavalan, Sakizaya ni duma Amis, sayang do wada hbaraw bi ka thjil alang brnux paru uri da. Saw nii ka nniqan seejiq tnpusu Taywan sayang. Sayang dga seejiq tnpusu Taywan o niqan bi ririh na ka gygaya kngkingal klgan seejiq ksun. Kiya ni mklawa baraw ga bqanan na kingal jiyax " smiyan " ka kngkingal klgan seejiq. Pusu na o iyux pkla lqlaqi hici, pkla pnaah eseisil alang seejiq quri saw endaan ni knkla rdrudan sbiyaw. Smiyan Seejiq ksun o mngaaw jiyax mtrul kingal(31) idas maxal dha(12) kngkingal hngkawas, jiyax nii mtduwa msangay kana ka dSeejiq, musa teumal mtmay mqaras euda dSeejiq alang. Uxay uri o musa alang na nanaq, qmita tama rudan ni bubu ruda, smiling quri gygaya Seejiq nanaq. Sayang dga musa sapah pyasan o tduwa smluhay kari rudan nanaq uri, malu bi qbhangan ka hnici hnang kari rdrudan sbiyaw. Tduwa paah hini mkla endaan rdrudan sbiyaw, tduwa paah hini smluhay knkla rdrudan sbiyaw. Qrasun bi niqan emptgsa tmgsa smluhay kari, meuyas uyas ni rmgrig grig rudan sbiyaw. Msuwil pkla quri euda laqi dqrijl " tminun, " msuwil pkla quri euda dsnaw " pusa gasil, dmangaw " dnii…. Paah hini wada egu(lala) bi ka klaun gygaya rdrudan sbiyaw, qrasun bi " Tnpusu ku Taywan ka yaku, Seejiq ku balay kaya ku. " Pteumal pptasun 詹素娥Lituk Teymu</FORM>
        <FORM kindOf="standard">= Tnposo seejiq Taywan = Tnposo seejiq Taywan ga kiya ka pnlealay bi mnniq Taywan hini na seejiq, hiya o nNantaw mico ori. Tnposo seejiq Taywan ga oxay wana kingal bi klgan seejiq, sayang do niqan maxal mataro klgan ka gaga phyogan hangan sejiqon. Dhoq sayang hngkawas 2016 idas 4 dga, wada mrana dhoq 54wan 8,548hiyi ka hnbragan tnposo seejiq da, wada dhoq 2.33% kasnpgan sejiqon Taywan sayang. Mniq Taywan hini sayang ga msblaiq bi, saw bi srnabaw kdjiyax ka mniq Taywan, niqan bi hangan na babaw dxgal, klaon bi seejiq deseisil klwaan kana ka Taywan hini. Yasa gaga kska bi paro gsilong ka hiya, niqan ego(lala) dgiyaq, niqan ego(lala) qsiya ayog ni yayong, niqan ego(lala) bi klgan seejiq ori, gaga mseopo mniq Taywan hini kana. Kiya ni bqanan dha kingal " Formosa " ka hangan na. Mano ka seejiq tnposo ga kiya ka plealay mniq Taywan na sejiqon, seoxal han o wana mngari klgan ka seejiq tnposo Taywan han, maka ka bokoy do wada mlotoc mhiyog ka hangan empito klgan seejiq tnposo Taywan dori. Saw ka Itasaw, Kavalan, Troko ni Sakizaya, dhoq hngkawas emposal kbkoy maspac(2008) do wada qolong mhiyog ka hangan ta Seejiq Balay ori da. Hici bi pnhyogan o kiya ka Kanakanav ni Saarowa dha klgan seejiq tnposo Taywan, sayang do wada mrana dhoq maxal mataro klgan ka seejiq tnposo Taywan da. Sayang dga niqan ego(lala) klgan ka seejiq gaga mniq Taywan hini, niqan kson Klmokan, Khilang ni Tlo ori, ita tnposo Taywan o kson ta dha " Yencominco ". Sayang ga seejiq tnposo Taywan ga niqan ka gaga mniq kska ni ssiyaw gsilong, mkan nanaq mnhro ni mndakil kska gsilong ka dhiya. Saw ka Amis, Yami , doma Paiwan ni Troko sayang. Niqan ka gaga mniq alang dgiyaq(daya) ori, saw ka Tayal, SaiSiyat, Thao, Tsoo, Bonon, Rokai, Seejiq, Paiwan ni Troko. Niqan ka gaga mgimax seejiq Klmokan ni Khilang ori da. Saw ka Poyoma, Kavalan, Sakizaya ni doma Amis, sayang do wada hbaraw bi ka thjil alang brnox paro ori da. Saw nii ka nniqan seejiq tnposo Taywan sayang. Sayang dga seejiq tnposo Taywan o niqan bi ririh na ka gygaya kngkingal klgan seejiq kson. Kiya ni mklawa baraw ga bqanan na kingal jiyax " smiyan " ka kngkingal klgan seejiq. Poso na o iyox pkla lqlaqi hici, pkla pnaah eseisil alang seejiq qori saw endaan ni knkla rdrodan sbiyaw. Smiyan Seejiq kson o mngaaw jiyax mtrol kingal(31) idas maxal dha(12) kngkingal hngkawas, jiyax nii mtdowa msangay kana ka dSeejiq, mosa teomal mtmay mqaras eoda dSeejiq alang. Uxay ori o mosa alang na nanaq, qmita tama rodan ni bobo roda, smiling qori gygaya Seejiq nanaq. Sayang dga mosa sapah pyasan o tdowa smlohay kari rodan nanaq ori, malo bi qbhangan ka hnici hnang kari rdrodan sbiyaw. Tdowa paah hini mkla endaan rdrodan sbiyaw, tdowa paah hini smlohay knkla rdrodan sbiyaw. Qrason bi niqan emptgsa tmgsa smlohay kari, meoyas oyas ni rmgrig grig rodan sbiyaw. Msowil pkla qori eoda laqi dqrijl " tminon, " msowil pkla qori eoda dsnaw " posa gasil, dmangaw " dnii…. Paah hini wada ego(lala) bi ka klaon gygaya rdrodan sbiyaw, qrason bi " Tnposo ko Taywan ka yako, Seejiq ko balay kaya ko. " Pteomal pptason 詹素娥Litok Teymo</FORM>
    </S>
</TEXT>