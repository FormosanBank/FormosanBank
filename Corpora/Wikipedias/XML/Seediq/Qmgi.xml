<?xml version="1.0" ?>
<TEXT id="Wiki_Seediq_Qmgi" xml:lang="trv" source="Seediq Wikipedia, article: Qmgi" copyright="CC BY-SA" citation="Qmgi. (2025, May 05). In Wikipedia [Seediq]. https://trv.wikipedia.org/wiki/Qmgi" BibTeX_citation="@misc{Wiki_trv_Qmgi, title = Qmgi, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qmgi} }">
    <S id="0">
        <FORM kindOf="original">= Qmegi/ Qmgi/ Qmui = Qmegi ge, wahil mgqhuni pgkaro, ttaan ssiyo hreyan qqhuni pkbobo ludux qqhuni baro, ma ssiyo ruru duri ka niqul na peni. ↵ Qtehur ma smmaxal cida ka qmuru na wahil. Niqal rako mgqhuni uban runge han mgrabu, rudan de mntena ba palic mruurun kndkilan na ka waso na kiya. Spegun rima musa betaq maxal kingal, tgbaro na murux mgdoriq qndisan qtaan. Hei na ge, mgkeras mtapaq peni. ↵ Rbagan mphepah mttntanah qtaan, niqal ttikuh mgceyas ka ssiyo tuwax na truma, kuxul ba puqun wawa plale, kana ka waso na kuxul bale qtqitan daha duri.↵ Wahil qmuru daha ka waso na ka strmaun; speeniq btunux mdheriq mtapaq ssiyo ruru, ma mangal btunux biciq ruru hiya ka stuting tikuh wahil daha ka waso nii, speeyan beyuq na baciq peni. Gmaxan tikuh qsiya psaan tunux baro srteruc baga trima. Bobo tnrmaan ka tunux, snuunux, so ka knkerak tunux, mceka, mddengun mkkaric snuunux, uka ba ini na plxani ma pgdheriq sloun snuunux peni. Kiya ka kuxul bale strima tunux na mmqedil. ↵</FORM>
        <FORM kindOf="standard">= Qmegi/ Qmgi/ Qmoi = Qmegi ge, wahil mgqhoni pgkaro, ttaan ssiyo hreyan qqhoni pkbobo lodox qqhoni baro, ma ssiyo roro dori ka niqol na peni. ↵ Qtehor ma smmaxal cida ka qmoro na wahil. Niqal rako mgqhoni oban ronge han mgrabo, rodan de mntena ba palic mrooron kndkilan na ka waso na kiya. Spegon rima mosa betaq maxal kingal, tgbaro na morox mgdoriq qndisan qtaan. Hei na ge, mgkeras mtapaq peni. ↵ Rbagan mphepah mttntanah qtaan, niqal ttikoh mgceyas ka ssiyo towax na troma, koxol ba poqon wawa plale, kana ka waso na koxol bale qtqitan daha dori.↵ Wahil qmoro daha ka waso na ka strmaon; speeniq btonox mdheriq mtapaq ssiyo roro, ma mangal btonox biciq roro hiya ka stoting tikoh wahil daha ka waso nii, speeyan beyoq na baciq peni. Gmaxan tikoh qsiya psaan tonox baro srteroc baga trima. Bobo tnrmaan ka tonox, snoonox, so ka knkerak tonox, mceka, mddengon mkkaric snoonox, oka ba ini na plxani ma pgdheriq sloon snoonox peni. Kiya ka koxol bale strima tonox na mmqedil. ↵</FORM>
    </S>
</TEXT>