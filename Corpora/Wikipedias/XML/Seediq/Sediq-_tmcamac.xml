<?xml version="1.0" ?>
<TEXT id="Wiki_Seediq_Sediq-_tmcamac" xml:lang="pwn" source="Paiwan Wikipedia, article: Sediq-_tmcamac" copyright="CC BY-SA" citation="Sediq-_tmcamac. (2024, December 07). In Wikipedia [Paiwan]. https://pwn.wikipedia.org/wiki/Sediq-_tmcamac" BibTeX_citation="@misc{Wiki_pwn_Sediq-_tmcamac, title = Sediq-_tmcamac, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Sediq-_tmcamac} }">
    <S id="0">
        <FORM kindOf="original">Cbiyaw cbiyaw ciida pa, kiya rungay knxalan sediq ciida uri pa, malu balay dngusan na ka kndussn dsediq. Mhapuy ta macu ciida, kiya ida nkiya mkksa ka thuun qhuni psqama nanaq; mpkan wawa ciida u kiya ida nkiya hmiti kingal ubal ka boyak, kiya hngedan ka kingal ubal daw, kiya wa mthngay kama ka malu sknxan wawa. Kiya mi masu lux mkmsipaq boyak ka taxa sediq, msaang bay ka boyak, mnchaya rmngaw: "Yamu sediq pa,naqah babay kana ka yamu, ngalan namu msspais cmiyuk ka mnhuway nii！ Kndadax saya daw, ana nanaq mseuriq lmawa walu ka yamu, uxay nami bay ka yamu, uxay nami bay miiyah, yami pa,saun namu smliq ka nriqan mhuma pnwalang namu!"mhdu rmngaw daw wada mrmux dwiyaq ruwan da. Bukuy daw, ini bay sdalih alang ka boyak, kiya wada tiling ddwiyaq ka rahuq ccamac uri da, asi bay ka musa tmcamac, kiya niqan uqun ka wawa ccamac.</FORM>
        <FORM kindOf="standard">Cbiyaw cbiyaw ciida pa, kiya rongay knxalan sediq ciida ori pa, malo balay dngosan na ka kndossn dsediq. Mhapoy ta maco ciida, kiya ida nkiya mkksa ka thoon qhoni psqama nanaq; mpkan wawa ciida o kiya ida nkiya hmiti kingal obal ka boyak, kiya hngedan ka kingal obal daw, kiya wa mthngay kama ka malo sknxan wawa. Kiya mi maso lox mkmsipaq boyak ka taxa sediq, msaang bay ka boyak, mnchaya rmngaw: "Yamo sediq pa,naqah babay kana ka yamo, ngalan namo msspais cmiyok ka mnhoway nii！ Kndadax saya daw, ana nanaq mseoriq lmawa walo ka yamo, oxay nami bay ka yamo, oxay nami bay miiyah, yami pa,saon namo smliq ka nriqan mhoma pnwalang namo!"mhdo rmngaw daw wada mrmox dwiyaq rowan da. Bokoy daw, ini bay sdalih alang ka boyak, kiya wada tiling ddwiyaq ka rahoq ccamac ori da, asi bay ka mosa tmcamac, kiya niqan oqon ka wawa ccamac.</FORM>
    </S>
</TEXT>