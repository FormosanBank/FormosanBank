<?xml version="1.0" ?>
<TEXT id="Wiki_Seediq_Bunga_qhuni" xml:lang="pwn" source="Paiwan Wikipedia, article: Bunga_qhuni" copyright="CC BY-SA" citation="Bunga_qhuni. (2024, December 07). In Wikipedia [Paiwan]. https://pwn.wikipedia.org/wiki/Bunga_qhuni" BibTeX_citation="@misc{Wiki_pwn_Bunga_qhuni, title = Bunga_qhuni, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Bunga_qhuni} }">
    <S id="0">
        <FORM kindOf="original">= Bunga qhuni = Bunga qhuni nii we mgqhuni ka bubu na, ini pntena bunga taan ta klaali ge wahil ka bubu na, ani si ini pgqhuni bale duri, mgipuh ini beyo mgerung. Bunga qhuni ppuqun rudan ta cbeyo ge, bunga qhuni bhege, ado mbhege bubu na daka waso na. Yaani ba knxalan 1970 hari ka ciida, prading mhuma bunga qhuni tanah ka dseediq alang, ado mgtanah hari bubu na daka waso na, kiya kesun bunga qhuni tanah. Ssalu ttbugan babuy, ququq ma rodux nPlmukan mesa, bale ba we ini puqi ita Seediq ka bunga qhuni tanah nii. So nii ka pphuma ta pnhgalang ita Seediq, mbahang maanu ka ngungalun Plmukan de smbarah ta mhuma, asi ka so kiya mpniqan tikuh pila sntkeyan ta. Bunga qhuni tanah nii ge, teru knkawas pnhmaan de kriyun ka bunga na, gsgesan han ma phdagun, mdengu dige stquri lubuy ma saun maruy. Ado teru ba knkawas ka cenga na kkriyun, netun sryuxun mhuma ka teru qpahan de, maha kknkawas niqan ngungalan pila denu.</FORM>
        <FORM kindOf="standard">= Bonga qhoni = Bonga qhoni nii we mgqhoni ka bobo na, ini pntena bonga taan ta klaali ge wahil ka bobo na, ani si ini pgqhoni bale dori, mgipoh ini beyo mgerong. Bonga qhoni ppoqon rodan ta cbeyo ge, bonga qhoni bhege, ado mbhege bobo na daka waso na. Yaani ba knxalan 1970 hari ka ciida, prading mhoma bonga qhoni tanah ka dseediq alang, ado mgtanah hari bobo na daka waso na, kiya keson bonga qhoni tanah. Ssalo ttbogan baboy, qoqoq ma rodox nPlmokan mesa, bale ba we ini poqi ita Seediq ka bonga qhoni tanah nii. So nii ka pphoma ta pnhgalang ita Seediq, mbahang maano ka ngongalon Plmokan de smbarah ta mhoma, asi ka so kiya mpniqan tikoh pila sntkeyan ta. Bonga qhoni tanah nii ge, tero knkawas pnhmaan de kriyon ka bonga na, gsgesan han ma phdagon, mdengo dige stqori loboy ma saon maroy. Ado tero ba knkawas ka cenga na kkriyon, neton sryoxon mhoma ka tero qpahan de, maha kknkawas niqan ngongalan pila deno.</FORM>
    </S>
</TEXT>