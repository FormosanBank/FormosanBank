<?xml version="1.0" ?>
<TEXT id="Wiki_Seediq_Calavi" xml:lang="pwn" source="Paiwan Wikipedia, article: Calavi" copyright="CC BY-SA" citation="Calavi. (2024, December 07). In Wikipedia [Paiwan]. https://pwn.wikipedia.org/wiki/Calavi" BibTeX_citation="@misc{Wiki_pwn_Calavi, title = Calavi, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Calavi} }">
    <S id="0">
        <FORM kindOf="original">= Calavi = Gaga mniq Taytung Taymarisyang ka alang Calavi. 81 sapah ka kneegu na sapah, 217 hiyi ka kana knhbragan na hiyi. Tnpusu seejiq o mangal 97% niqan 211 hiyi sp, rahuq na uxay tnpusu seejiq o mangal 3% niqan 6 hiyi koia. Kana ka kleegan seejiq ga, Paiwan96%. Pusu nniqan alang Niqan tgkingal suyang bi qtaan sngayang rulu qrngul " sngayang rulu qrngul Doriyang". Nniqan alang Nyusan Taytung nsgan Taymari alang Doriyang. Gasuc Mniq hunac bi nsgan Taymari alang Doriyang ni sipaw gsilung Taypingyang, bukuy dgiyaq Tawusan. Pgkla patas cyawtung Mgrig su na rulu:Kwotaw tg5, lutuc sentaw tay9 siyan, quri narac elug emptdxgal, mnuda " sngayang rulu qrngul Doriyang", kika tduwa su dhuq alang 『Calavi』. Klgan sjiqan nealang Seejiq Paywan. Djiyun kari Kari Paywan. Pnaah alang Pusu nniqan『alang Calavi』seuxal o daya dgiyaq『Tawusan』,bukuy kmiing dha dxgal phmaan pnegalang, qnbhangan kari o niqan dha emptsamac madas kingal huling, mnusa dha dhiyaq bi o dhuq sayang nniqan nsgan Csansiyang, bukuy do yasa pusu nniqan seejiq 『Amis』ni seejiq『Bunun』ka hiya, lnglungay dha o pahung bi ka pusu nniqan seejiq hiya, kiya do asi alax da, dhuq sayang 『alang Calavi』, kiya ni asi ini ksa ka huling, prajing kmarig bling, kiya ni lnglungay uuda seuxal ka emptsamac, saw bi dxgal phmaan seuxal ka alang 『Calavi』, kika ni rngangun dha seejiq mdudul alang, kika tnhjilan hini, bukuy do asi miyah paru qsiya dnii......kiya ni seejiq nalang o miyah tnhjil hini dungan, kana o spac da thjil, bukuy bi do kmlawa Tanax Tunux siida, tnhjilan nniqan dha seuxal duri, kiya ni alang 『Calavi』. Niqan kingal qnbhangan kari, sbiyaw o niqan kingal jiyax, kingal naqih mqalux trak quyu mlhay, skaya baraw karac alang, ini qnlahang siida tucing pusu mnyahan qsiya alang Calavi, kiya ni mangal luqih mqalux quyu mlhay o iyax kmusa gsilung, asi spruq qlulan qsiya nniqan do musa gsilung Taypingyang da. Kiya ni asi miyah paru qsiya ni rnbugan kana ka pnhmaan dxgal alang ni pnhmaan dha masu, kiya ni tnhjil daya ka alang Calavi. Pgkla patas rmigaw ◎ sngayang rulu qrngul Doriyang. 『sngayang rulu qrngul Doriyang』o kika kmlawa Tayteyey ka sngayan rulu qrngul. 愛部落i-Tribe: Quyu blquq</FORM>
        <FORM kindOf="standard">= Calavi = Gaga mniq Taytong Taymarisyang ka alang Calavi. 81 sapah ka kneego na sapah, 217 hiyi ka kana knhbragan na hiyi. Tnposo seejiq o mangal 97% niqan 211 hiyi sp, rahoq na oxay tnposo seejiq o mangal 3% niqan 6 hiyi koia. Kana ka kleegan seejiq ga, Paiwan96%. Poso nniqan alang Niqan tgkingal soyang bi qtaan sngayang rolo qrngol " sngayang rolo qrngol Doriyang". Nniqan alang Nyosan Taytong nsgan Taymari alang Doriyang. Gasoc Mniq honac bi nsgan Taymari alang Doriyang ni sipaw gsilong Taypingyang, bokoy dgiyaq Tawosan. Pgkla patas cyawtong Mgrig so na rolo:Kwotaw tg5, lotoc sentaw tay9 siyan, qori narac elog emptdxgal, mnoda " sngayang rolo qrngol Doriyang", kika tdowa so dhoq alang 『Calavi』. Klgan sjiqan nealang Seejiq Paywan. Djiyon kari Kari Paywan. Pnaah alang Poso nniqan『alang Calavi』seoxal o daya dgiyaq『Tawosan』,bokoy kmiing dha dxgal phmaan pnegalang, qnbhangan kari o niqan dha emptsamac madas kingal holing, mnosa dha dhiyaq bi o dhoq sayang nniqan nsgan Csansiyang, bokoy do yasa poso nniqan seejiq 『Amis』ni seejiq『Bonon』ka hiya, lnglongay dha o pahong bi ka poso nniqan seejiq hiya, kiya do asi alax da, dhoq sayang 『alang Calavi』, kiya ni asi ini ksa ka holing, prajing kmarig bling, kiya ni lnglongay ooda seoxal ka emptsamac, saw bi dxgal phmaan seoxal ka alang 『Calavi』, kika ni rngangon dha seejiq mdodol alang, kika tnhjilan hini, bokoy do asi miyah paro qsiya dnii......kiya ni seejiq nalang o miyah tnhjil hini dongan, kana o spac da thjil, bokoy bi do kmlawa Tanax Tonox siida, tnhjilan nniqan dha seoxal dori, kiya ni alang 『Calavi』. Niqan kingal qnbhangan kari, sbiyaw o niqan kingal jiyax, kingal naqih mqalox trak qoyo mlhay, skaya baraw karac alang, ini qnlahang siida tocing poso mnyahan qsiya alang Calavi, kiya ni mangal loqih mqalox qoyo mlhay o iyax kmosa gsilong, asi sproq qlolan qsiya nniqan do mosa gsilong Taypingyang da. Kiya ni asi miyah paro qsiya ni rnbogan kana ka pnhmaan dxgal alang ni pnhmaan dha maso, kiya ni tnhjil daya ka alang Calavi. Pgkla patas rmigaw ◎ sngayang rolo qrngol Doriyang. 『sngayang rolo qrngol Doriyang』o kika kmlawa Tayteyey ka sngayan rolo qrngol. 愛部落i-Tribe: Qoyo blqoq</FORM>
    </S>
</TEXT>