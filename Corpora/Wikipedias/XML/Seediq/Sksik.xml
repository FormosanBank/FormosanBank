<?xml version="1.0" ?>
<TEXT id="Wiki_Seediq_Sksik" xml:lang="pwn" source="Paiwan Wikipedia, article: Sksik" copyright="CC BY-SA" citation="Sksik. (2024, December 07). In Wikipedia [Paiwan]. https://pwn.wikipedia.org/wiki/Sksik" BibTeX_citation="@misc{Wiki_pwn_Sksik, title = Sksik, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Sksik} }">
    <S id="0">
        <FORM kindOf="original">= Skesik/ Sksik/ Sksik = Skesik ge, kingal ddooyan qyqeya smkesik smnetur. Qnburung pae ciida, asi ka pkrmanun smnetur ka rhengun hhdagan pae. Ssikan phdagan, kndxanan pntbeku ka waso skesik, kana ddheran, bbtunux, uka ini dai mangal. Qnkdhriqan ba ka ndaan snksikan na peni. Musa mangal sslmeyan skesik, knbaka naq ka sqitan. Kana qmuru ma waso, hdagun pgdngeyan tikuh. Sskngalun pknedux ptbeku. Qwarux ge, pckaan ngalan smmalu stinun, so spesak qtaan ka pngkere. Bobo na pkcaan posa qhuni sneengan naq urac waso na qmuru truma. Nii ka pgkere ddooyan na pnkndexan ka bnkeyan na skesik nii, bobo na ka sqitun kagun pgtena ka ddooyan na putting. Ki nii ka ddooyan snmalu waso skesik nii di. Truma pusu na skesik nii, niqal mqalux so rudu kadi na kiya, slmeyan gsegus ssino, ma skesik uban rudu kadi, ma plkusan bungan qmuyux duri; ma sdamux behing ka waso na duri. Rbagan ka mphepah mgceyas, malu ba sknexan peni; kuxul ba yahun skadi mekan na walu. Misan mhada mgtumun mtanah ka hei nadi, kuxul ba rriyung ppuqun na rqebux bgilaq peni.</FORM>
        <FORM kindOf="standard">= Skesik/ Sksik/ Sksik = Skesik ge, kingal ddooyan qyqeya smkesik smnetor. Qnborong pae ciida, asi ka pkrmanon smnetor ka rhengon hhdagan pae. Ssikan phdagan, kndxanan pntbeko ka waso skesik, kana ddheran, bbtonox, oka ini dai mangal. Qnkdhriqan ba ka ndaan snksikan na peni. Mosa mangal sslmeyan skesik, knbaka naq ka sqitan. Kana qmoro ma waso, hdagon pgdngeyan tikoh. Sskngalon pknedox ptbeko. Qwarox ge, pckaan ngalan smmalo stinon, so spesak qtaan ka pngkere. Bobo na pkcaan posa qhoni sneengan naq orac waso na qmoro troma. Nii ka pgkere ddooyan na pnkndexan ka bnkeyan na skesik nii, bobo na ka sqiton kagon pgtena ka ddooyan na potting. Ki nii ka ddooyan snmalo waso skesik nii di. Troma poso na skesik nii, niqal mqalox so rodo kadi na kiya, slmeyan gsegos ssino, ma skesik oban rodo kadi, ma plkosan bongan qmoyox dori; ma sdamox behing ka waso na dori. Rbagan ka mphepah mgceyas, malo ba sknexan peni; koxol ba yahon skadi mekan na walo. Misan mhada mgtomon mtanah ka hei nadi, koxol ba rriyong ppoqon na rqebox bgilaq peni.</FORM>
    </S>
</TEXT>