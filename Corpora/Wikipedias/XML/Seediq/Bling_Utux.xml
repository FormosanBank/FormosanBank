<?xml version="1.0" ?>
<TEXT id="Wiki_Seediq_Bling_Utux" xml:lang="trv" source="Seediq Wikipedia, article: Bling_Utux" copyright="CC BY-SA" citation="Bling_Utux. (2025, May 05). In Wikipedia [Seediq]. https://trv.wikipedia.org/wiki/Bling_Utux" BibTeX_citation="@misc{Wiki_trv_Bling_Utux, title = Bling_Utux, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Bling_Utux} }">
    <S id="0">
        <FORM kindOf="original">= Bling Utux = Ma ksun &quot;Bling Utux&quot; ka hini hug? Yaasa qntaan seejiq Alang Pulan wada mtucing hiya ka puniq utux, kiya ka asi dha thngani &quot;Bling Utux&quot; da. Manu ka ssiyaw niya dxgal o wada dha asi thngani &quot;Bling Utux&quot; kana uri da. Ma ksun &quot;Bling Utux&quot; hug? Yaasa ayug ka hiya, niqan qsiya kiya ka mrusaw ka dxgal, ida smkila mhru bi hiya ka bbtakan uri, kiya ni maku mkuug qtaan. Yaasa niqan qsiya kiya ka saan qmpah ni mniq sjiqan ka ssiyaw dxgal hiya. Smnrun ka rudan alang seuxal o, babaw tnehjil alang daya ka seejiq Pulan do yasa wada ini baka ka Tanah Tunux da, priyux kwo-min ceng-fu ka meiyah kmlawa Taywan. Yabi hngkawas 40 hari do, yaasa iyux qmpah, iyux peuyas patas lqian, kiya ni kghak musa miying malu dxgal qpahun, miying malu nniqan. Yaabi niqan 3-4 hari tnsapah meiyah thjil &quot;Bling Utux&quot; hini. Kiya ni prajing phiyug sapah qhuni dungan, gmbgurah dxgal hmuma gmhiyi, saw ka qhuni risah dnii sbariq alalng isil: kmdrux dxgal ksbreenux dxgal shuma qusul ni hmuma masu, bunga dnii. Bukuy do maa &quot;Alang Bling Utux&quot; ka hini da. Duma seejiq o mnuda thjil Alang Tnglangan, Alang Sipaw dnii, ida kingal dara kiya wada seupu phiyug sapah hiya. Yaabi min-kwo 45 hngkawas bitaq 47 hngkawas do, gaga kghak ssiyaw qnpahan na sjiqan o ida kmdudul thjil alang sayang Hanabay kana da ka seejiq Pulan. Ana nanaq &quot;Alang Bling Utux&quot;, &quot;Alang Tnglangan&quot;. Smnrun ka rudan alang seuxal o, manu ka puniq utux nii ga, ida ini lxani qmita ka puniq utux ksun, ida madas naqih utux ka hiya msa. Nasi wada qtaan mtucing dnamux sapah seejiq do, musa mangal naqih utux ka tnsapah gaga. Saw ka musa niqan kingal qbubur ka mangal narux paru, uxay uri o musa meydang kingal hiyi ka tnsapah hiya. Kiya ni ksugun balay qmita seejiq alang ka puniq utux nii. Kiya ni seejiq &quot;Alang Pulan&quot; ksun ga, ida mn3 thjil nniqan kana, Hangan&quot;Pulan&quot; nii ga, ida mnegay seejiq &quot;Alang Truku&quot; ka hangan nii. Yaasa unganc gqiyaq ka &quot;Alang Truku&quot;, kiya ni ini phuma payay, kiya ni thnganan dha kui bulang mkan payay ka seejiq meiyah thjil &quot;Alang Pulan&quot; hini da. Ana nanaq bitaq sayang o ida tmhangan nanaq &quot;Alang Pulan&quot; ka seejiq alang hini. Qtaan patas bnatas Embnatas patas: Lituk Teymu Eebatas :Kumu Basaw</FORM>
        <FORM kindOf="standard">= Bling Utox = Ma kson &quot;Bling Utox&quot; ka hini hog? Yaasa qntaan seejiq Alang Polan wada mtocing hiya ka poniq otox, kiya ka asi dha thngani &quot;Bling Utox&quot; da. Mano ka ssiyaw niya dxgal o wada dha asi thngani &quot;Bling Utox&quot; kana ori da. Ma kson &quot;Bling Utox&quot; hog? Yaasa ayog ka hiya, niqan qsiya kiya ka mrosaw ka dxgal, ida smkila mhro bi hiya ka bbtakan ori, kiya ni mako mkoog qtaan. Yaasa niqan qsiya kiya ka saan qmpah ni mniq sjiqan ka ssiyaw dxgal hiya. Smnron ka rodan alang seoxal o, babaw tnehjil alang daya ka seejiq Polan do yasa wada ini baka ka Tanah Tonox da, priyox kwo-min ceng-fo ka meiyah kmlawa Taywan. Yabi hngkawas 40 hari do, yaasa iyox qmpah, iyox peoyas patas lqian, kiya ni kghak mosa miying malo dxgal qpahon, miying malo nniqan. Yaabi niqan 3-4 hari tnsapah meiyah thjil &quot;Bling Utox&quot; hini. Kiya ni prajing phiyog sapah qhoni dongan, gmbgorah dxgal hmoma gmhiyi, saw ka qhoni risah dnii sbariq alalng isil: kmdrox dxgal ksbreenox dxgal shoma qosol ni hmoma maso, bonga dnii. Bokoy do maa &quot;Alang Bling Utox&quot; ka hini da. Doma seejiq o mnoda thjil Alang Tnglangan, Alang Sipaw dnii, ida kingal dara kiya wada seopo phiyog sapah hiya. Yaabi min-kwo 45 hngkawas bitaq 47 hngkawas do, gaga kghak ssiyaw qnpahan na sjiqan o ida kmdodol thjil alang sayang Hanabay kana da ka seejiq Polan. Ana nanaq &quot;Alang Bling Utox&quot;, &quot;Alang Tnglangan&quot;. Smnron ka rodan alang seoxal o, mano ka poniq otox nii ga, ida ini lxani qmita ka poniq otox kson, ida madas naqih otox ka hiya msa. Nasi wada qtaan mtocing dnamox sapah seejiq do, mosa mangal naqih otox ka tnsapah gaga. Saw ka mosa niqan kingal qbobor ka mangal narox paro, oxay ori o mosa meydang kingal hiyi ka tnsapah hiya. Kiya ni ksogon balay qmita seejiq alang ka poniq otox nii. Kiya ni seejiq &quot;Alang Polan&quot; kson ga, ida mn3 thjil nniqan kana, Hangan&quot;Polan&quot; nii ga, ida mnegay seejiq &quot;Alang Troko&quot; ka hangan nii. Yaasa onganc gqiyaq ka &quot;Alang Troko&quot;, kiya ni ini phoma payay, kiya ni thnganan dha koi bolang mkan payay ka seejiq meiyah thjil &quot;Alang Polan&quot; hini da. Ana nanaq bitaq sayang o ida tmhangan nanaq &quot;Alang Polan&quot; ka seejiq alang hini. Qtaan patas bnatas Embnatas patas: Litok Teymo Eebatas :Komo Basaw</FORM>
    </S>
</TEXT>