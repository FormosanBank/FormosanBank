<?xml version="1.0" ?>
<TEXT id="Wiki_Seediq_Jenaysyang" xml:lang="trv" source="Seediq Wikipedia, article: Jenaysyang" copyright="CC BY-SA" citation="Jenaysyang. (2025, May 05). In Wikipedia [Seediq]. https://trv.wikipedia.org/wiki/Jenaysyang" BibTeX_citation="@misc{Wiki_trv_Jenaysyang, title = Jenaysyang, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Jenaysyang} }">
    <S id="0">
        <FORM kindOf="original">= Renaysyang = Klwaan ta Tanah Tunux siida, Renaysyang ga asi qlhangi nTaycungcow Nengkawcyin. Gaga phyugan Use ka kmlawa Renaysyang, gaga mniq kska ddgiyaq, Tpdu ni dowras iyax paru ka dxgal hini, yahan bi rmigaw eseisil alang seejiq. Renaysyang o gaga sslian mniq tnpusu seejiq, nCunghwa minkwo Taywansn ka hini, asi thngani &quot; Yensyang&quot; da. Gaga mniq tgdaya hraan hidaw Nantowseyn, mrimal rima yensyang na kingal. Sngaaw bi Tayal ni Seejiq ni Bunun ka gaga mniq hinim klwaan Tanah Tunux siida o paru bi snyukan na Tanah Tunux Usescyan ga, kiya ka hini ka ppneuqan da seuxal. Klwaan Renaysyang o gaga phyugan Use, &quot;alang Paran&quot; ksun ta ka ita Seejiq. Gaga pklug bi mniq kska llmiqu Taywan ka Jenaysang, hiya niqan llabang bi ddgiyaq, niqan empajiq ddgiyaq ni msama ayug ni mtlawa karac. Yasa gaga baraw tudu ddgiyaq iyax pusu yayung tudu ni pusu yayung ribaq, kiya ka ksun dha &quot;iyax bgihur Use&quot;, mrulung ni saw bi gmukan rulung kika thnganan Use. Renaysyang ga gtguc nklaan hidaw Hwareynsyen, gtguc ryaxan hidaw Pulicen, tgtruma o mlutuc dha Sinyisyang, mseayus dha Taycungse , hiya ka tgkingal paru bi dxgal Nantowseyn klwaan tnpusu seejiq, qnjisan na ni knlbangan na o mntna hari Canghwaseyn. Tnpusu seejiq hini ga Seejiq ni Tayal ni Bunun ka hbaraw bi. Paah hngkawas 1950 do niqan ka kndadax Tlu uri da, smnegul heytay cengfu paah kiyig TayMeyn, miyah thjil Snapaw Jenaysyan. Prajing kmbgurah nungcang dgiyaq, phiyug alang heytay. Yasa snegaaw kndadax Yinnansn ka empheytay siida, dhiya ga ida hbaraw hari ka seejiq Payicu ksun. Kiya ni dmayaw prana gygaya Yinnan Payi, mseupu ka dha gygaya tnpusu seejiq do wada mgimax maakingal nanaq gygya hini da. Niqan kingal pusu bi elug Renaysyang , &quot;Puukungru&quot; ksun, hiya ga thnganan elug saan rmigaw Gokang(Hehwansan) uri, hiya ga neelug Tay14. Kleelug yayung ribaq, mtqriqi ni msteetu ddgiyaq. Smbu hidaw karac o mtlawa ka karac baraw, kngkingal mbhgay qnpringan rulung. Nasi qmuyux ciway o mrulung ka ddgiyaq ni saw bi klwaan tgdaya knmalu nniqan. Elug Tay14 dhuq Use do wada sugun cayseyn ni iyseyn dha elug duri, mmusa paru bi hangan dha Rusan ni Tayiring saan rmigaw.</FORM>
        <FORM kindOf="standard">= Renaysyang = Klwaan ta Tanah Tonox siida, Renaysyang ga asi qlhangi nTaycongcow Nengkawcyin. Gaga phyogan Use ka kmlawa Renaysyang, gaga mniq kska ddgiyaq, Tpdo ni dowras iyax paro ka dxgal hini, yahan bi rmigaw eseisil alang seejiq. Renaysyang o gaga sslian mniq tnposo seejiq, nConghwa minkwo Taywansn ka hini, asi thngani &quot; Yensyang&quot; da. Gaga mniq tgdaya hraan hidaw Nantowseyn, mrimal rima yensyang na kingal. Sngaaw bi Tayal ni Seejiq ni Bonon ka gaga mniq hinim klwaan Tanah Tonox siida o paro bi snyokan na Tanah Tonox Usescyan ga, kiya ka hini ka ppneoqan da seoxal. Klwaan Renaysyang o gaga phyogan Use, &quot;alang Paran&quot; kson ta ka ita Seejiq. Gaga pklog bi mniq kska llmiqo Taywan ka Jenaysang, hiya niqan llabang bi ddgiyaq, niqan empajiq ddgiyaq ni msama ayog ni mtlawa karac. Yasa gaga baraw todo ddgiyaq iyax poso yayong todo ni poso yayong ribaq, kiya ka kson dha &quot;iyax bgihor Use&quot;, mrolong ni saw bi gmokan rolong kika thnganan Use. Renaysyang ga gtgoc nklaan hidaw Hwareynsyen, gtgoc ryaxan hidaw Policen, tgtroma o mlotoc dha Sinyisyang, mseayos dha Taycongse , hiya ka tgkingal paro bi dxgal Nantowseyn klwaan tnposo seejiq, qnjisan na ni knlbangan na o mntna hari Canghwaseyn. Tnposo seejiq hini ga Seejiq ni Tayal ni Bonon ka hbaraw bi. Paah hngkawas 1950 do niqan ka kndadax Tlo ori da, smnegol heytay cengfo paah kiyig TayMeyn, miyah thjil Snapaw Jenaysyan. Prajing kmbgorah nongcang dgiyaq, phiyog alang heytay. Yasa snegaaw kndadax Yinnansn ka empheytay siida, dhiya ga ida hbaraw hari ka seejiq Payico kson. Kiya ni dmayaw prana gygaya Yinnan Payi, mseopo ka dha gygaya tnposo seejiq do wada mgimax maakingal nanaq gygya hini da. Niqan kingal poso bi elog Renaysyang , &quot;Pookongro&quot; kson, hiya ga thnganan elog saan rmigaw Gokang(Hehwansan) ori, hiya ga neelog Tay14. Kleelog yayong ribaq, mtqriqi ni msteeto ddgiyaq. Smbo hidaw karac o mtlawa ka karac baraw, kngkingal mbhgay qnpringan rolong. Nasi qmoyox ciway o mrolong ka ddgiyaq ni saw bi klwaan tgdaya knmalo nniqan. Elog Tay14 dhoq Use do wada sogon cayseyn ni iyseyn dha elog dori, mmosa paro bi hangan dha Rosan ni Tayiring saan rmigaw.</FORM>
    </S>
</TEXT>