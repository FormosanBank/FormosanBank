<?xml version="1.0" ?>
<TEXT id="Wiki_Seediq_藥用_sama_robo_sama_robaw_sama_robaw兔兒菜" xml:lang="pwn" source="Paiwan Wikipedia, article: 藥用_sama_robo_sama_robaw_sama_robaw兔兒菜" copyright="CC BY-SA" citation="藥用_sama_robo_sama_robaw_sama_robaw兔兒菜. (2024, December 07). In Wikipedia [Paiwan]. https://pwn.wikipedia.org/wiki/藥用_sama_robo_sama_robaw_sama_robaw兔兒菜" BibTeX_citation="@misc{Wiki_pwn_藥用_sama_robo_sama_robaw_sama_robaw兔兒菜, title = 藥用_sama_robo_sama_robaw_sama_robaw兔兒菜, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/藥用_sama_robo_sama_robaw_sama_robaw兔兒菜} }">
    <S id="0">
        <FORM kindOf="original">Sama robo meniq alang, kklaan bale ba seediq tnalang peni. Robo, ngayan knbtunux ba mqedil seediq, mkela tminun so pnkadi tnunan na probo knmalu, ma niqal knbtunux ba ngayan na " sama robo "nii duri peni. Sama robo ge, speriq msuupu mdakil hnreyan, lqeling qmuru ma egu hmeru kndalax gamil na ka uwaso; eyux qnedis. Mtheya gamil ka waso na kndudun biciq, mssriyux qmuru na mdakil qtaan. Mgceyas mphepah klaali, ani si mgrebu malu karac ttaan ka phepah na. Mkure qnedis mbhege ka hei na puting ludux baro. Niqal beyuq bhege tkriyak da kteun. Meluq pskanun ka waso na mngihun ba rriyung. Ngalan rabu pusu, rabu waso ma qmuru, ini kgei shpure qsiya; mnbuwa pnrayan malu ba psqene mhqeni. Malu ba sdmatun ka begu na duri. Sama robo, gbilan kana gamil, pthiqan qmuru, waso, ngalan mreemux kingal ddaha so pusu shpure tikuh qsiya, begu na spiimah mnarux nbuyas, so ini setuq snbuyes, asi thei ka mnarux na pnmahan. Ani si ini puqi egu, anu mngihun rriyun, ki iyu kesun tmngayan duri.</FORM>
        <FORM kindOf="standard">Sama robo meniq alang, kklaan bale ba seediq tnalang peni. Robo, ngayan knbtonox ba mqedil seediq, mkela tminon so pnkadi tnonan na probo knmalo, ma niqal knbtonox ba ngayan na " sama robo "nii dori peni. Sama robo ge, speriq msoopo mdakil hnreyan, lqeling qmoro ma ego hmero kndalax gamil na ka owaso; eyox qnedis. Mtheya gamil ka waso na kndodon biciq, mssriyox qmoro na mdakil qtaan. Mgceyas mphepah klaali, ani si mgrebo malo karac ttaan ka phepah na. Mkore qnedis mbhege ka hei na poting lodox baro. Niqal beyoq bhege tkriyak da kteon. Meloq pskanon ka waso na mngihon ba rriyong. Ngalan rabo poso, rabo waso ma qmoro, ini kgei shpore qsiya; mnbowa pnrayan malo ba psqene mhqeni. Malo ba sdmaton ka bego na dori. Sama robo, gbilan kana gamil, pthiqan qmoro, waso, ngalan mreemox kingal ddaha so poso shpore tikoh qsiya, bego na spiimah mnarox nboyas, so ini setoq snboyes, asi thei ka mnarox na pnmahan. Ani si ini poqi ego, ano mngihon rriyon, ki iyo keson tmngayan dori.</FORM>
    </S>
</TEXT>