<?xml version="1.0" ?>
<TEXT id="Wiki_Seediq_Buta" xml:lang="trv" source="Seediq Wikipedia, article: Buta" copyright="CC BY-SA" citation="Buta. (2025, May 05). In Wikipedia [Seediq]. https://trv.wikipedia.org/wiki/Buta" BibTeX_citation="@misc{Wiki_trv_Buta, title = Buta, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Buta} }">
    <S id="0">
        <FORM kindOf="original">= Buta = Gaga mniq Yilan Nanawsyang ka alang Buta. 112 sapah ka kneegu na sapah, 349 hiyi ka kana knhbragan na hiyi. Tnpusu seejiq o mangal 91% niqan 317 hiyi sp, rahuq na uxay tnpusu seejiq o mangal 9% niqan 32 hiyi koia. Kana ka kleegan seejiq ga, Tayal83%, Amis3%, Truku1%, Bunun1%, ni rahuq na o2%. Pusu nniqan alang Musa alang Buta o asi ka muda elug suhwa kungru, kika kuxul bi seejiq nihung ka kingal uyas sbiyaw - Sayung ccung-kika kndadax alang hini ni yayung alang hini ka prajing meuyas uyas nii. Nniqan alang Nyusan Yirang nsgan Nanan alang Buta. Gasuc nniqan Gaga mniq hraan hidaw sngayan rulu qrngul Buta hini ka alang Buta nii, kika mniq narac hunac yayung tananawnansi, hraan hidaw dgiyaq Russian, kana o 50 knjisan ka baraw breenux mnuda yayung nii. Lnglingay tiri Breenux. Pkkla patas ppanun Ppanan rulu: Panan rulu qrngul dhuq nniqan sngayan rulu qrngul, tucing rulu musa nganguc do kiya da. Mgrig rulu: Nanaw&gt;Suhwa kungru&gt;alang Buta Sjiqan klgan nealang Seejiq Atayal. Djiyun kari Kari Atayal ni Tlu. Snhiyun cungcyaw Pnrhulan Joro. Pnaah alang Musa alang Buta o asi ka muda elug Suhwakungru, niqan rima kbkuy sngri seejiq, pusu bi alang nniqan tnpusu seejiq Atayal ka hini, kndadax daya alang Buta sbiyaw Tarakanse miyah tnhjil hini, kika tmhangan dha Buta ka siida. nSeejiq alang o tgseesu bi kana, pusu emptdxgal, msblaiq bi ka kndusan dha. Mnuda alang hini ka yayung Nanaw, sleexan bi qtaan ka qsiya yayung, tduwa qntaan ana inu ka qsurux ni qbowlung mniq kska ruwan yayung, mniq saw idas 4-5 siida musa keegu bi ka karang. Dalih kngkawas sayang hrinas dha qsurux syangyu saun mrana yayung hiya, kika hmrinas keegu ka ida nkiya mnudus yuyung Nansi da. Muyas uyas Nihung siida- Sayunccung- kika kndadax alang Buta yayung Nansi hina prajing, dhuq ta truma hakaw Sayun qmita btunux, hmrapas qsiya, qnbhangan hnang qsiya yayung, hnang qpatur ni hnang kuwi uri. Plalay miyah tnhjil alang ini o alang sbiyaw Buta seejiq Tarahan. Alang sbiyaw Buta o gaga mniq ssiyaw iril yayung Tananaw nansi hiya, bitaq tnhyaqan na sayang o mniq dgiyaq 24km hiya, yasa kessiyaw yayung hiya o mnrmuxan paru bi quyax seuxal, kika tnhjilan narac yayung Tananaw nansi hiya ni nniqan nniqun saw gqiyan hidaw hunac yayung Heryo 4km hiya, kika tmhangan dha bgurah Buta. Hngkwasan 4 Tacgn(Hngkwasan1915 ) kika ngalun ka keegu bi bbrigun dha breenux, kika prajing thjil Kanalan ka seejiq nalang da(Kanalan, nniqan narac bi hunac breenux Rupi hiya sayang, kika alang Cinyuey sayang) , bukuy do niqan naqih narux, kika niqan duma ssjiq tnhjil Kancto(Baxallan, kika alang Piho sayang) . Kndadax hngkwasan 40 prajing, kika prajing psraman mnuda saw tnhjil alang, bitaq minkwo hngkwasan 43 idas 8 jiyax 1 kika balay bi mnhdu, sslian kana ka seejiq nalang ni psqaran hini kana. Kana miyah tnhjil mtmay alang hini o 35 tnsapah, 214 seejiq. Alang Cu ni alang Cungyuey supu kingal alang, minkwo hngkwasan 52, tnhjil alang Cungyuey ka alang Cinyang, kika balay bi buruxda. Ga tnhjilan nniqun alang Buta hiya sayang. Pgkla patas rmigaw Pusu pnhyugan sapah: ◎Buta ciway sapah pyasan (03)9981632 Nuysan Yiran nsgan Nanaw alang Buta elug singsi tg1 Saan dha qmita ka rmigaw sjiqan: ◎Kungyuan kiniyeyn Sayung Krpuhan hngkawas 1938 siida, uwa Sayung Hayung alang Riyohengse, sphadus dha emptgsa, strung paru gbihur, kika meydang mniq saw yuyung Nanaw, kiya ni mnuda Sayung sun dha ka uda nii ka Taywan siida, bqanay kingal tuki biqun alang Riyuhence, lnglungay dha, kika tuki nii o tmhangan dha &quot;Sayunccung莎韻之鐘&quot;. Saan dha msangay nniqan kungyuan o mniq ssiyaw Yeycyasyang saan dha bnrigan qyqaya ana manu, tduwa qntaan suyang bi qtaan ida nkiya Nanaw, mniq sska elug Suhwakungru ka saun dha sngayang nniqan hini, tduwa saan qmita qtaun, dungus na o kika ppkla seejiq manu ka &quot;Sayunccung莎韻之鐘&quot;mniq saw Nanaw hini. ◎Yayung Nanawnansi &quot;Yayung Nanaw nansi&quot;mnuda nsgan Nanaw alang Cinyang, Wuta, Piho, bukuy strngan yayung daya ni mtmay paru silung Taypingyang. Sleexan bi ka qsiya hini, dhuq saw 4-5 idas o musa egu bi ka kmarang Mawcyey sun dha, duma niqan ka hrinas dha tnbugan qsurux Syangyu saun mrana yayung hini, dungus na iyux keegu ka mnudus ida nkiya yayung hini. Nniqun hini o tduwa qnbhangan hnang gbihur, hnang qsiya ni hnang qmuyux, kika balay bi qbhangun hnang ida nkiya ka hini, skeelug ta yayung ni musa daya o, tduwa musa ta alang Cinyang ni alang Wuta uri, hini ka alang nAtayal kana. ◎Elug sbiyaw Buta Kndadax bukuy alang Cinyang muda gqian hidaw elug Yi57tawru, ini bsiyaq do strung 岔路, muda igi daya o angu Senmihu kiya, asi mslagu muda sttu truma, muda saw elug narac kssiyaw yayung Nanaw nasi, ssiyaw narac o niqan elug tduwa asi dhuq yayung hunac, kksa 1~5km do kika dhuq tg3 hakasw Cinyang, qmangaw yayung Cungyueysi, tduwa msangay hiya karulu ni ksa, muda egu bi tunux elug saw hari 2km do, mnuda elug sbiyaw Syunpiyahawkutaw kika balay su bi dhuq Buta sbiyaw ni Cinyang sbiyaw da. ◎Kssiyaw gsilung Kwanying &quot;Qmlahang klwaan Kssiyaw gsilung Kwanying-觀音海岸自然保護區&quot;strngan saw paru tasil ni kssiyaw gsilung kika hnigan kssiyaw gsilung, nasi su kmmita dhiyaq bi qnquran saw qsiya gsilung bling btunux, kika hini o balay bi tduwa qntaan saw hnigan dxgal strngan 縱向 ni 橫向, balay bi lipixan ka tduwa nami qtaan kiya. .</FORM>
        <FORM kindOf="standard">= Bota = Gaga mniq Yilan Nanawsyang ka alang Bota. 112 sapah ka kneego na sapah, 349 hiyi ka kana knhbragan na hiyi. Tnposo seejiq o mangal 91% niqan 317 hiyi sp, rahoq na oxay tnposo seejiq o mangal 9% niqan 32 hiyi koia. Kana ka kleegan seejiq ga, Tayal83%, Amis3%, Troko1%, Bonon1%, ni rahoq na o2%. Poso nniqan alang Mosa alang Bota o asi ka moda elog sohwa kongro, kika koxol bi seejiq nihong ka kingal oyas sbiyaw - Sayong ccong-kika kndadax alang hini ni yayong alang hini ka prajing meoyas oyas nii. Nniqan alang Nyosan Yirang nsgan Nanan alang Bota. Gasoc nniqan Gaga mniq hraan hidaw sngayan rolo qrngol Bota hini ka alang Bota nii, kika mniq narac honac yayong tananawnansi, hraan hidaw dgiyaq Rossian, kana o 50 knjisan ka baraw breenox mnoda yayong nii. Lnglingay tiri Breenox. Pkkla patas ppanon Ppanan rolo: Panan rolo qrngol dhoq nniqan sngayan rolo qrngol, tocing rolo mosa ngangoc do kiya da. Mgrig rolo: Nanaw&gt;Sohwa kongro&gt;alang Bota Sjiqan klgan nealang Seejiq Atayal. Djiyon kari Kari Atayal ni Tlo. Snhiyon congcyaw Pnrholan Joro. Pnaah alang Mosa alang Bota o asi ka moda elog Sohwakongro, niqan rima kbkoy sngri seejiq, poso bi alang nniqan tnposo seejiq Atayal ka hini, kndadax daya alang Bota sbiyaw Tarakanse miyah tnhjil hini, kika tmhangan dha Bota ka siida. nSeejiq alang o tgseeso bi kana, poso emptdxgal, msblaiq bi ka kndosan dha. Mnoda alang hini ka yayong Nanaw, sleexan bi qtaan ka qsiya yayong, tdowa qntaan ana ino ka qsorox ni qbowlong mniq kska rowan yayong, mniq saw idas 4-5 siida mosa keego bi ka karang. Dalih kngkawas sayang hrinas dha qsorox syangyo saon mrana yayong hiya, kika hmrinas keego ka ida nkiya mnodos yoyong Nansi da. Moyas oyas Nihong siida- Sayonccong- kika kndadax alang Bota yayong Nansi hina prajing, dhoq ta troma hakaw Sayon qmita btonox, hmrapas qsiya, qnbhangan hnang qsiya yayong, hnang qpator ni hnang kowi ori. Plalay miyah tnhjil alang ini o alang sbiyaw Bota seejiq Tarahan. Alang sbiyaw Bota o gaga mniq ssiyaw iril yayong Tananaw nansi hiya, bitaq tnhyaqan na sayang o mniq dgiyaq 24km hiya, yasa kessiyaw yayong hiya o mnrmoxan paro bi qoyax seoxal, kika tnhjilan narac yayong Tananaw nansi hiya ni nniqan nniqon saw gqiyan hidaw honac yayong Heryo 4km hiya, kika tmhangan dha bgorah Bota. Hngkwasan 4 Tacgn(Hngkwasan1915 ) kika ngalon ka keego bi bbrigon dha breenox, kika prajing thjil Kanalan ka seejiq nalang da(Kanalan, nniqan narac bi honac breenox Ropi hiya sayang, kika alang Cinyoey sayang) , bokoy do niqan naqih narox, kika niqan doma ssjiq tnhjil Kancto(Baxallan, kika alang Piho sayang) . Kndadax hngkwasan 40 prajing, kika prajing psraman mnoda saw tnhjil alang, bitaq minkwo hngkwasan 43 idas 8 jiyax 1 kika balay bi mnhdo, sslian kana ka seejiq nalang ni psqaran hini kana. Kana miyah tnhjil mtmay alang hini o 35 tnsapah, 214 seejiq. Alang Co ni alang Congyoey sopo kingal alang, minkwo hngkwasan 52, tnhjil alang Congyoey ka alang Cinyang, kika balay bi boroxda. Ga tnhjilan nniqon alang Bota hiya sayang. Pgkla patas rmigaw Poso pnhyogan sapah: ◎Bota ciway sapah pyasan (03)9981632 Noysan Yiran nsgan Nanaw alang Bota elog singsi tg1 Saan dha qmita ka rmigaw sjiqan: ◎Kongyoan kiniyeyn Sayong Krpohan hngkawas 1938 siida, owa Sayong Hayong alang Riyohengse, sphados dha emptgsa, strong paro gbihor, kika meydang mniq saw yoyong Nanaw, kiya ni mnoda Sayong son dha ka oda nii ka Taywan siida, bqanay kingal toki biqon alang Riyohence, lnglongay dha, kika toki nii o tmhangan dha &quot;Sayonccong莎韻之鐘&quot;. Saan dha msangay nniqan kongyoan o mniq ssiyaw Yeycyasyang saan dha bnrigan qyqaya ana mano, tdowa qntaan soyang bi qtaan ida nkiya Nanaw, mniq sska elog Sohwakongro ka saon dha sngayang nniqan hini, tdowa saan qmita qtaon, dongos na o kika ppkla seejiq mano ka &quot;Sayonccong莎韻之鐘&quot;mniq saw Nanaw hini. ◎Yayong Nanawnansi &quot;Yayong Nanaw nansi&quot;mnoda nsgan Nanaw alang Cinyang, Wota, Piho, bokoy strngan yayong daya ni mtmay paro silong Taypingyang. Sleexan bi ka qsiya hini, dhoq saw 4-5 idas o mosa ego bi ka kmarang Mawcyey son dha, doma niqan ka hrinas dha tnbogan qsorox Syangyo saon mrana yayong hini, dongos na iyox keego ka mnodos ida nkiya yayong hini. Nniqon hini o tdowa qnbhangan hnang gbihor, hnang qsiya ni hnang qmoyox, kika balay bi qbhangon hnang ida nkiya ka hini, skeelog ta yayong ni mosa daya o, tdowa mosa ta alang Cinyang ni alang Wota ori, hini ka alang nAtayal kana. ◎Elog sbiyaw Bota Kndadax bokoy alang Cinyang moda gqian hidaw elog Yi57tawro, ini bsiyaq do strong 岔路, moda igi daya o ango Senmiho kiya, asi mslago moda stto troma, moda saw elog narac kssiyaw yayong Nanaw nasi, ssiyaw narac o niqan elog tdowa asi dhoq yayong honac, kksa 1~5km do kika dhoq tg3 hakasw Cinyang, qmangaw yayong Congyoeysi, tdowa msangay hiya karolo ni ksa, moda ego bi tonox elog saw hari 2km do, mnoda elog sbiyaw Syonpiyahawkotaw kika balay so bi dhoq Bota sbiyaw ni Cinyang sbiyaw da. ◎Kssiyaw gsilong Kwanying &quot;Qmlahang klwaan Kssiyaw gsilong Kwanying-觀音海岸自然保護區&quot;strngan saw paro tasil ni kssiyaw gsilong kika hnigan kssiyaw gsilong, nasi so kmmita dhiyaq bi qnqoran saw qsiya gsilong bling btonox, kika hini o balay bi tdowa qntaan saw hnigan dxgal strngan 縱向 ni 橫向, balay bi lipixan ka tdowa nami qtaan kiya. .</FORM>
    </S>
</TEXT>