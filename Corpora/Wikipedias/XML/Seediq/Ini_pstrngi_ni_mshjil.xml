<?xml version="1.0" ?>
<TEXT id="Wiki_Seediq_Ini_pstrngi_ni_mshjil" xml:lang="pwn" source="Paiwan Wikipedia, article: Ini_pstrngi_ni_mshjil" copyright="CC BY-SA" citation="Ini_pstrngi_ni_mshjil. (2024, December 07). In Wikipedia [Paiwan]. https://pwn.wikipedia.org/wiki/Ini_pstrngi_ni_mshjil" BibTeX_citation="@misc{Wiki_pwn_Ini_pstrngi_ni_mshjil, title = Ini_pstrngi_ni_mshjil, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Ini_pstrngi_ni_mshjil} }">
    <S id="0">
        <FORM kindOf="original">= Ini pstrngi ni mshjil = Sbiyaw o ini ta mhmuc qmraq wauwa, nasi mshjil ka wauwa do, ida msaang kana ka seejiq alang. Nasi spowda gaya, seejiq o mkan siyang tnsapah qrijil/kuyuh. Wada pshjil wauwa ka snaw o ungac kari niya ni empsahug babuy, seejiq o ini kan siyang tnsapah snaw. Wauwa nii o seejiq ka mkan siyang tnsapah niya, sqtun dha ka snunux wauwa, kiya ni tay saw uxay mhmuc rmigaw. Paah siida, ini mhmuc ka risaw ni wauwa da. Asi ka mnda pnstrngan, muda smrayi, smruwa ka wauwa do kika pstrngun da, nii o gaya tnegsa rudan. Nasi ini pstrngi ni mshjil ka wauwa, ida smiling wauwa ka tama ni bubu wauwa, ima balay ka snaw kiya, wauwa nii o ini balay rngaw hangan snaw. Wauwa o ini seeliq hangan snaw. ini hmuc rmngaw, duma wauwa o mgssu ni msiqa, msiqa qmita seejiq alang, seupu snaw ni tbsqur, yasa ungac dqras dha qmita seejiq.</FORM>
        <FORM kindOf="standard">= Ini pstrngi ni mshjil = Sbiyaw o ini ta mhmoc qmraq waowa, nasi mshjil ka waowa do, ida msaang kana ka seejiq alang. Nasi spowda gaya, seejiq o mkan siyang tnsapah qrijil/koyoh. Wada pshjil waowa ka snaw o ongac kari niya ni empsahog baboy, seejiq o ini kan siyang tnsapah snaw. Waowa nii o seejiq ka mkan siyang tnsapah niya, sqton dha ka snonox waowa, kiya ni tay saw oxay mhmoc rmigaw. Paah siida, ini mhmoc ka risaw ni waowa da. Asi ka mnda pnstrngan, moda smrayi, smrowa ka waowa do kika pstrngon da, nii o gaya tnegsa rodan. Nasi ini pstrngi ni mshjil ka waowa, ida smiling waowa ka tama ni bobo waowa, ima balay ka snaw kiya, waowa nii o ini balay rngaw hangan snaw. Waowa o ini seeliq hangan snaw. ini hmoc rmngaw, doma waowa o mgsso ni msiqa, msiqa qmita seejiq alang, seopo snaw ni tbsqor, yasa ongac dqras dha qmita seejiq.</FORM>
    </S>
</TEXT>