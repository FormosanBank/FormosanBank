<?xml version="1.0" ?>
<TEXT id="Wiki_Seediq_Knkla_kndsan_kntmaan_Truku_sbiyaw" xml:lang="trv" source="Seediq Wikipedia, article: Knkla_kndsan_kntmaan_Truku_sbiyaw" copyright="CC BY-SA" citation="Knkla_kndsan_kntmaan_Truku_sbiyaw. (2025, May 05). In Wikipedia [Seediq]. https://trv.wikipedia.org/wiki/Knkla_kndsan_kntmaan_Truku_sbiyaw" BibTeX_citation="@misc{Wiki_trv_Knkla_kndsan_kntmaan_Truku_sbiyaw, title = Knkla_kndsan_kntmaan_Truku_sbiyaw, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Knkla_kndsan_kntmaan_Truku_sbiyaw} }">
    <S id="0">
        <FORM kindOf="original">Knkla kndsan kntmaan Truku sbiyaw Kntmaan Truku sbiyaw o quri utux rudan ka pusu na, kana samat nil ala nngalan uqun o hiya mngay na kana, pusu bi kndsan Truku ka gaya utux rudan, ini tduwa mnkala nii ka kndsan ta, murug saw nii mgkala biyax ida nikiya nii murug ta lnglungan utux. Kika qrasaun utux ni pbliqun utux uri. Kiya ka kiya ni tbrinah utux do meangal ta pnsahug mqrqil, duri ni nasi mgay ssruwa utux ka dnuuy o srwaun ta na ka utux. ga spatas patas Nihung ka utux Truku o niqan utux malu, utux naqih ni bgihur utux, Muda ana manu smapuh smiyan o mquri utux rudan ka pusu na, niqan seejiq ka rmngaw&quot;kmlawa seejiq o malu utux, pgqraqil seejiq o naqih utux.&quot;niqan seejiq rmngaw duri, &quot;mhuqil ka malu nuda seejiq o maamalu utux, mhuqil ka naqih muda seejiq o maanaqih utux.mhuqil ka malu seejiq o maamalu utux,mhuqil ka naqih seejiq o maanaqih utux&quot;. Kari Truku ka utux ga niqan &quot;utux rudan&quot;, &quot;utux naqih&quot;, &quot;bgihur utux&quot;, &quot;utux sasaw&quot;, &quot;utux tmninun&quot;, &quot;utux baga&quot;, &quot;malu utux&quot; ni &quot;utux&quot;. Ga spatas patas Nihung ga Truku mkBaraw ni Truku mkSiyaw ka utux ga niqan malu utux, naqih utux ni bgihur utux. Snhiyun bi Truku ka ana manu mgqraqil ni mnarux o naqih nuda ni smeeliq gaya rudan sbiyaw, manu saw kiya do asi ka musa miying msapuh miyah smiling utux rudan sduuy dha daran snalu rqling djima rdrdun dha baga, ni qmita dowriq ni rmngaw, smiling utux rudan ima ka pgqraqil ni pknarux nii, rmngaw hangan rudan kiya do nasi seedal ka daran ga rudan kiya ka pknarux ni pgqraqil nii. Nasi ini seedal ga aji rudan kiya ka pgqraqil ni pknarux. Msapuh o kmgaaw hari kuyuh kana, msapuh nii o ida bi pnaah laqi sapah msapuh ni ina sapah msapuh, saw dhiya nii ga asi ka qmlahang bi nuda dha , ini tduwa muda mkala kari ni ini lnglung ana manu naqih lnglungan, muru lnglungan utux rudan ni spruun bi seejiq uri. Niqan kingal duri ka mhuni ksun,dhiya nii o &quot;utux naqih&quot; sunTruku rudan sbiyaw, dhiya nii o niqan biyax dha pknarux seejiq, rmuba seejoq ni phuqil seejiq. Brax nii o pnaah kingal qbhni tmbgan dha, &quot;qbhni utux&quot; sun dha. Seejiq ka qmita qbhni utux nii ga ida emphuqil kika. Manu saw kiya seejiq alang o riqu dha balay rwaqun dha paah ska alang. Nasi qmita seejiq bi laqi kuyuh ni rmngaw sneuhir kari, dhuq sapah ka laqi kuyuh nii do asi knarux da. Nasi strung ta mhuni ka elug,asi ka biqan ta cicih, ini su biqi do rbaun sun a ni ida mha niqan aji malu strngun su. Wada mhuqil rmbaan na ka seejiq ida dha siyukun ka sapah mhuni ni laqi na o aji mha malu niqun dha alang uri.</FORM>
        <FORM kindOf="standard">Knkla kndsan kntmaan Troko sbiyaw Kntmaan Troko sbiyaw o qori otox rodan ka poso na, kana samat nil ala nngalan oqon o hiya mngay na kana, poso bi kndsan Troko ka gaya otox rodan, ini tdowa mnkala nii ka kndsan ta, morog saw nii mgkala biyax ida nikiya nii morog ta lnglongan otox. Kika qrasaon otox ni pbliqon otox ori. Kiya ka kiya ni tbrinah otox do meangal ta pnsahog mqrqil, dori ni nasi mgay ssrowa otox ka dnooy o srwaon ta na ka otox. ga spatas patas Nihong ka otox Troko o niqan otox malo, otox naqih ni bgihor otox, Moda ana mano smapoh smiyan o mqori otox rodan ka poso na, niqan seejiq ka rmngaw&quot;kmlawa seejiq o malo otox, pgqraqil seejiq o naqih otox.&quot;niqan seejiq rmngaw dori, &quot;mhoqil ka malo noda seejiq o maamalo otox, mhoqil ka naqih moda seejiq o maanaqih otox.mhoqil ka malo seejiq o maamalo otox,mhoqil ka naqih seejiq o maanaqih otox&quot;. Kari Troko ka otox ga niqan &quot;otox rodan&quot;, &quot;otox naqih&quot;, &quot;bgihor otox&quot;, &quot;otox sasaw&quot;, &quot;otox tmninon&quot;, &quot;otox baga&quot;, &quot;malo otox&quot; ni &quot;otox&quot;. Ga spatas patas Nihong ga Troko mkBaraw ni Troko mkSiyaw ka otox ga niqan malo otox, naqih otox ni bgihor otox. Snhiyon bi Troko ka ana mano mgqraqil ni mnarox o naqih noda ni smeeliq gaya rodan sbiyaw, mano saw kiya do asi ka mosa miying msapoh miyah smiling otox rodan sdooy dha daran snalo rqling djima rdrdon dha baga, ni qmita dowriq ni rmngaw, smiling otox rodan ima ka pgqraqil ni pknarox nii, rmngaw hangan rodan kiya do nasi seedal ka daran ga rodan kiya ka pknarox ni pgqraqil nii. Nasi ini seedal ga aji rodan kiya ka pgqraqil ni pknarox. Msapoh o kmgaaw hari koyoh kana, msapoh nii o ida bi pnaah laqi sapah msapoh ni ina sapah msapoh, saw dhiya nii ga asi ka qmlahang bi noda dha , ini tdowa moda mkala kari ni ini lnglong ana mano naqih lnglongan, moro lnglongan otox rodan ni sproon bi seejiq ori. Niqan kingal dori ka mhoni kson,dhiya nii o &quot;otox naqih&quot; sonTroko rodan sbiyaw, dhiya nii o niqan biyax dha pknarox seejiq, rmoba seejoq ni phoqil seejiq. Brax nii o pnaah kingal qbhni tmbgan dha, &quot;qbhni otox&quot; son dha. Seejiq ka qmita qbhni otox nii ga ida emphoqil kika. Mano saw kiya seejiq alang o riqo dha balay rwaqon dha paah ska alang. Nasi qmita seejiq bi laqi koyoh ni rmngaw sneohir kari, dhoq sapah ka laqi koyoh nii do asi knarox da. Nasi strong ta mhoni ka elog,asi ka biqan ta cicih, ini so biqi do rbaon son a ni ida mha niqan aji malo strngon so. Wada mhoqil rmbaan na ka seejiq ida dha siyokon ka sapah mhoni ni laqi na o aji mha malo niqon dha alang ori.</FORM>
    </S>
</TEXT>