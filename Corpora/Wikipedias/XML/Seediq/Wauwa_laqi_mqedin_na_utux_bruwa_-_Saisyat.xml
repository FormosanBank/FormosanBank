<?xml version="1.0" ?>
<TEXT id="Wiki_Seediq_Wauwa_laqi_mqedin_na_utux_bruwa_-_Saisyat" xml:lang="trv" source="Seediq Wikipedia, article: Wauwa_laqi_mqedin_na_utux_bruwa_-_Saisyat" copyright="CC BY-SA" citation="Wauwa_laqi_mqedin_na_utux_bruwa_-_Saisyat. (2025, May 05). In Wikipedia [Seediq]. https://trv.wikipedia.org/wiki/Wauwa_laqi_mqedin_na_utux_bruwa_-_Saisyat" BibTeX_citation="@misc{Wiki_trv_Wauwa_laqi_mqedin_na_utux_bruwa_-_Saisyat, title = Wauwa_laqi_mqedin_na_utux_bruwa_-_Saisyat, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Wauwa_laqi_mqedin_na_utux_bruwa_-_Saisyat} }">
    <S id="0">
        <FORM kindOf="original">= Wauwa laqi mqedin na utux bruwa - Saisyat = Cbeyo ini kela qmeepah yqeyaq ka Saisyat, bobo qnita ka Utux bruwa Piwa de, kii asi plawa madis rehak macu tmgesa qmeepah seediq ka Waun. Hani meyah bobo dheran Waun ciida de mnetur riso Saisyat Taing, msqita dehya daha asi lux mskuxul, kii asi msterung ka ali ciida. Mosa meepah de madis mpusan qburung daka kagun ka Waun, ma mnmmteru qapang psaun na kingal ka cceka yqeyaq, mbahang hmrenang paru bluwa kndalax qeyaq ka Taing, ma asi lux mhedu smnetur yqeyaq di. Niqal dungal, mangal beyax naq Waun wada pkmalu mbudu ka tama na Taing, mqaras riyung ka tama na, ani si osa pure ido ma eniq sapah kesun na Waun ciida de, mesa ka Waun naqah ku tmelung supih ma qyqeya xiluy knii si, pure ido sapah kesun na ka heya, heya daka Taing mosa meepah, ani si wada tikuh ali de, ado ini skpahung ma gmiyak kii wada pkseyang ka heya daka bubu na Taing, ma asi naq osa pure ido hprayan hiya ka Waun, kiya de hmrenang paru mntena ba bruwa kndalax hprayan hiya, mosa qmita hiya seediq tnsapah daha tena uka qtaun ka heya di, wano sngari kingal qhuni blebun runge. Kela naq mseyang dheya ini kela knhuwe heya ka Waun, klaun na uxe qbsiyaq meniq bobo dheran kii asi osa karac baro di.</FORM>
        <FORM kindOf="standard">= Waowa laqi mqedin na otox browa - Saisyat = Cbeyo ini kela qmeepah yqeyaq ka Saisyat, bobo qnita ka Utox browa Piwa de, kii asi plawa madis rehak maco tmgesa qmeepah seediq ka Waon. Hani meyah bobo dheran Waon ciida de mnetor riso Saisyat Taing, msqita dehya daha asi lox mskoxol, kii asi msterong ka ali ciida. Mosa meepah de madis mposan qborong daka kagon ka Waon, ma mnmmtero qapang psaon na kingal ka cceka yqeyaq, mbahang hmrenang paro blowa kndalax qeyaq ka Taing, ma asi lox mhedo smnetor yqeyaq di. Niqal dongal, mangal beyax naq Waon wada pkmalo mbodo ka tama na Taing, mqaras riyong ka tama na, ani si osa pore ido ma eniq sapah keson na Waon ciida de, mesa ka Waon naqah ko tmelong sopih ma qyqeya xiloy knii si, pore ido sapah keson na ka heya, heya daka Taing mosa meepah, ani si wada tikoh ali de, ado ini skpahong ma gmiyak kii wada pkseyang ka heya daka bobo na Taing, ma asi naq osa pore ido hprayan hiya ka Waon, kiya de hmrenang paro mntena ba browa kndalax hprayan hiya, mosa qmita hiya seediq tnsapah daha tena oka qtaon ka heya di, wano sngari kingal qhoni blebon ronge. Kela naq mseyang dheya ini kela knhowe heya ka Waon, klaon na oxe qbsiyaq meniq bobo dheran kii asi osa karac baro di.</FORM>
    </S>
</TEXT>