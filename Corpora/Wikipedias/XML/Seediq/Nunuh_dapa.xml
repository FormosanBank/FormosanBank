<?xml version="1.0" ?>
<TEXT id="Wiki_Seediq_Nunuh_dapa" xml:lang="trv" source="Seediq Wikipedia, article: Nunuh_dapa" copyright="CC BY-SA" citation="Nunuh_dapa. (2025, May 05). In Wikipedia [Seediq]. https://trv.wikipedia.org/wiki/Nunuh_dapa" BibTeX_citation="@misc{Wiki_trv_Nunuh_dapa, title = Nunuh_dapa, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nunuh_dapa} }">
    <S id="0">
        <FORM kindOf="original">= Nunuh dapa = Tnhnganan dha sa&quot;nunuh dapa&quot; ka qhuni nii, yasa urac wasaw na u niqan mbhuway biyuq so hari nunuh, uxay uri u hiyi na mntna hari nunuh dapa, kiya so nii ka hangan na. Mhru ckcka mi llbu hari knrbawan lmiqu ka nunuh dapa, kika thdawan bay mi ssiyaw bbuyu, prading pncriyu ka tasul na u mbanah han, babaw na da u kiya wada thuway knpriyux msama da, hiyi na u mtumun hari mi mntna balung, mtubal ka ruwan mi nganguc na, tiping, msdhriq, msadu mi mbanah ka hiyi na. Kana wamil, pusu, wasaw mi hiyi na u tduwa ngalan iyu, tduwa cyusan, hpuyun buu mi prmaxal dha muwang uri, nasi qruqun mkan ciida u, asi ka snawan ha kiya tduwa mkan da, mchiya hari uqun, uxay uri u pkmalu hiyi sediq nunuh dapa nii. Wasaw, phpah mi hiyi na u, kuxul bay uqun kwkuwi, qqbhni, bbrihuc mi qqolic…dnii, encuun hari mkan ka sediq uri.uxay uri u tiping waru musa tnbalung ruwan hiyi na hiya, mpwaru ciida da u kiya miyah nanaq ngangac da.</FORM>
        <FORM kindOf="standard">= Nonoh dapa = Tnhnganan dha sa&quot;nonoh dapa&quot; ka qhoni nii, yasa orac wasaw na o niqan mbhoway biyoq so hari nonoh, oxay ori o hiyi na mntna hari nonoh dapa, kiya so nii ka hangan na. Mhro ckcka mi llbo hari knrbawan lmiqo ka nonoh dapa, kika thdawan bay mi ssiyaw bboyo, prading pncriyo ka tasol na o mbanah han, babaw na da o kiya wada thoway knpriyox msama da, hiyi na o mtomon hari mi mntna balong, mtobal ka rowan mi ngangoc na, tiping, msdhriq, msado mi mbanah ka hiyi na. Kana wamil, poso, wasaw mi hiyi na o tdowa ngalan iyo, tdowa cyosan, hpoyon boo mi prmaxal dha mowang ori, nasi qroqon mkan ciida o, asi ka snawan ha kiya tdowa mkan da, mchiya hari oqon, oxay ori o pkmalo hiyi sediq nonoh dapa nii. Wasaw, phpah mi hiyi na o, koxol bay oqon kwkowi, qqbhni, bbrihoc mi qqolic…dnii, encoon hari mkan ka sediq ori.oxay ori o tiping waro mosa tnbalong rowan hiyi na hiya, mpwaro ciida da o kiya miyah nanaq ngangac da.</FORM>
    </S>
</TEXT>