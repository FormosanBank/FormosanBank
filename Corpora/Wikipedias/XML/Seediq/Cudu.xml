<?xml version="1.0" ?>
<TEXT id="Wiki_Seediq_Cudu" xml:lang="pwn" source="Paiwan Wikipedia, article: Cudu" copyright="CC BY-SA" citation="Cudu. (2024, December 07). In Wikipedia [Paiwan]. https://pwn.wikipedia.org/wiki/Cudu" BibTeX_citation="@misc{Wiki_pwn_Cudu, title = Cudu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Cudu} }">
    <S id="0">
        <FORM kindOf="original">== cudu == Cudu gamil nii ge so wahil qtaun ka bubu na, ado mdakil ma smgamil dheran ka bubu na, kii kesun miyan "cudu gamil" ka yami Seediq. Ini mahi seediq ka beyuq cudu gamil nii mesa rudan, niqan gcahu mesa. smcudu qcurux Smcudu nii we ririh so qqerac aangal nami qcurux yami Seediq. Smcudu de tmaqun tmuting btunux ka bubu cudu gamil nii hayan ma, sqada so bobo qsiya ruru ma qsiya yayung tikuh hari, sqada hii ka cudu gamil tntingan nii de, asi ptbhege ka qsiya ma mrtaso nanaq so kiya hari dungal,Ini qbsiyaq de meyah sbbuli kddamac bobo qsiya baro ka qcurux denu,kika roosun miyan mangal ciida ka qcurux. Meniq ka pntbhege qsiya kii we beyuq cudu gamil nii, beyuq na nii ka ptkuni ma pkdamac qcurux,kika meyah sbbuli bobo qsiya baro ka qcurux. aangal miyan qcurux Yami kesun Seediq nii ge, uxe nami seediq mptqcurux ka yami, seediq miyan pqlmiqu ka yami,ani so kiya we niqan ka ddooyan nami qmerac qcurux ma bolung duri. Klaali we liihun nami ka ruru ma yayung tikuh hari de,qrapan miyan ka qcurux, bolung ma karang denu; kmobu miyan ma kmadi nami qcurux bolung duri, kiya duri we plaling miyan qcurux. Pteumal pptasun Tado Walis,Pawan Nawi,Siyac Nabu,Pering Tado ma Ukan Siyac ka smneeru Dakis Pawan ka smnnetur</FORM>
        <FORM kindOf="standard">== codo == Codo gamil nii ge so wahil qtaon ka bobo na, ado mdakil ma smgamil dheran ka bobo na, kii keson miyan "codo gamil" ka yami Seediq. Ini mahi seediq ka beyoq codo gamil nii mesa rodan, niqan gcaho mesa. smcodo qcorox Smcodo nii we ririh so qqerac aangal nami qcorox yami Seediq. Smcodo de tmaqon tmoting btonox ka bobo codo gamil nii hayan ma, sqada so bobo qsiya roro ma qsiya yayong tikoh hari, sqada hii ka codo gamil tntingan nii de, asi ptbhege ka qsiya ma mrtaso nanaq so kiya hari dongal,Ini qbsiyaq de meyah sbboli kddamac bobo qsiya baro ka qcorox deno,kika rooson miyan mangal ciida ka qcorox. Meniq ka pntbhege qsiya kii we beyoq codo gamil nii, beyoq na nii ka ptkoni ma pkdamac qcorox,kika meyah sbboli bobo qsiya baro ka qcorox. aangal miyan qcorox Yami keson Seediq nii ge, oxe nami seediq mptqcorox ka yami, seediq miyan pqlmiqo ka yami,ani so kiya we niqan ka ddooyan nami qmerac qcorox ma bolong dori. Klaali we liihon nami ka roro ma yayong tikoh hari de,qrapan miyan ka qcorox, bolong ma karang deno; kmobo miyan ma kmadi nami qcorox bolong dori, kiya dori we plaling miyan qcorox. Pteomal pptason Tado Walis,Pawan Nawi,Siyac Nabo,Pering Tado ma Ukan Siyac ka smneero Dakis Pawan ka smnnetor</FORM>
    </S>
</TEXT>