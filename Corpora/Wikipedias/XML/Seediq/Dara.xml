<?xml version="1.0" ?>
<TEXT id="Wiki_Seediq_Dara" xml:lang="pwn" source="Paiwan Wikipedia, article: Dara" copyright="CC BY-SA" citation="Dara. (2024, December 07). In Wikipedia [Paiwan]. https://pwn.wikipedia.org/wiki/Dara" BibTeX_citation="@misc{Wiki_pwn_Dara, title = Dara, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Dara} }">
    <S id="0">
        <FORM kindOf="original">= Dara = Beyhing bay qhuni mi mtuting wasaw na ka dara nii, wasaw na msdalih hari pniri hnyuwan na, ssiyaw wasaw niqan lqling krtan rupung, wluq qhuni niqan sknxan, mdakil ddwiyaq. Wasaw dara nii u mniq brah mtuting mrriyux mcays king, brhibung mi mbanah, niqan bay rrihan na qqtaan, saya daw, wada dha kou phmaan pqtaan kana sediq, so mniq ita alang hini ka Renai siang o qubantay qqtaan rmiwaw nganguc sediq miyah qmita. Kiya ka snalu na qtinuh u sbuway ddiyun psalu phiyu sapah, smluun asu mi kulu tansu ka qhuni dara. Sqmusu na ngalan dha wluq qhuni slmuun iyu mnaruh, cida na qhuni u eqraqu phmaan na kluwan ngiraw mi dhung dnii, kiya u pnhmaan na ngiraw u malu bay, adaw ka wana mhnuk ka cida qhuni nii, ini biyaw sburaw mi ini kbsiyaq ddiyun.</FORM>
        <FORM kindOf="standard">= Dara = Beyhing bay qhoni mi mtoting wasaw na ka dara nii, wasaw na msdalih hari pniri hnyowan na, ssiyaw wasaw niqan lqling krtan ropong, wloq qhoni niqan sknxan, mdakil ddwiyaq. Wasaw dara nii o mniq brah mtoting mrriyox mcays king, brhibong mi mbanah, niqan bay rrihan na qqtaan, saya daw, wada dha koo phmaan pqtaan kana sediq, so mniq ita alang hini ka Renai siang o qobantay qqtaan rmiwaw ngangoc sediq miyah qmita. Kiya ka snalo na qtinoh o sboway ddiyon psalo phiyo sapah, smloon aso mi kolo tanso ka qhoni dara. Sqmoso na ngalan dha wloq qhoni slmoon iyo mnaroh, cida na qhoni o eqraqo phmaan na klowan ngiraw mi dhong dnii, kiya o pnhmaan na ngiraw o malo bay, adaw ka wana mhnok ka cida qhoni nii, ini biyaw sboraw mi ini kbsiyaq ddiyon.</FORM>
    </S>
</TEXT>