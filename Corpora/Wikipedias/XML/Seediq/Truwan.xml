<?xml version="1.0" ?>
<TEXT id="Wiki_Seediq_Truwan" xml:lang="pwn" source="Paiwan Wikipedia, article: Truwan" copyright="CC BY-SA" citation="Truwan. (2024, December 07). In Wikipedia [Paiwan]. https://pwn.wikipedia.org/wiki/Truwan" BibTeX_citation="@misc{Wiki_pwn_Truwan, title = Truwan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Truwan} }">
    <S id="0">
        <FORM kindOf="original">== Truwan == Sejiq Truku o, Sun dha Truku Truwan pthangan ka pusu pniyahan daha. Truwan sun haya o, Pusu alang sbiyaw pnyahan kana alang Ddsejiq. Kiya ka kiya ni, Sbiyaw o, Sejiq ksun niqan tru klgan, Kiya ka sun daha Truwan tmhangan ka pusu alang nniqan ddrudan sbiyaw. Smnru ni rmngaw ka drudan, Suxal o, Mniq Nan-to Keng Jing-ay go quri alang Truwan hiya o, Niqan kingal ka paru balay lhngaw, Pniyah kska lhngaw nii ka rudan ta sbiyaw ni mksa paah ruwan ni miyah nganguc, Paah hiya sida , Wada mrana mrana ka lqlaqi ni , Ki ka tmprqan puga rudan taka truwan . Truwan ksun o, Ruwan ka pusu elu kari niya, Keni niqan daha duri ka ini entna ka imi naka ruwan nii. Tg 1,Ddgiyaq ksun kingal, Tg 2,Gaga kska ruwan lhngaw ksun daha kingan. Gaga matas duma ka patas ni smnru ka tdrudan quri alang o, Tmpusu hraan alang sejiq ka Truwan, Paah truwan kika wada mrana ka alang Ddsejiq, . Truwan sun haya o, Gaga mniq quri Nan-to keng jing-ay go, Paran, Tuda, Truku, Tru klgan nii o, sun daha sejiq tmhangan ni, Tru alang nii uri o , Sun daha Truwan tmhangan kana, Tgdaya truwan, Truku truwan, Tuda truwan. Sejiq truku hraan hidaw sayang uri o, Ida dha klaun, Pniyah gqiyan hidaw Truku truwan ka rudan daha sbiyaw, Kika rajing balay alang Truku.</FORM>
        <FORM kindOf="standard">== Trowan == Sejiq Troko o, Son dha Troko Trowan pthangan ka poso pniyahan daha. Trowan son haya o, Poso alang sbiyaw pnyahan kana alang Ddsejiq. Kiya ka kiya ni, Sbiyaw o, Sejiq kson niqan tro klgan, Kiya ka son daha Trowan tmhangan ka poso alang nniqan ddrodan sbiyaw. Smnro ni rmngaw ka drodan, Soxal o, Mniq Nan-to Keng Jing-ay go qori alang Trowan hiya o, Niqan kingal ka paro balay lhngaw, Pniyah kska lhngaw nii ka rodan ta sbiyaw ni mksa paah rowan ni miyah ngangoc, Paah hiya sida , Wada mrana mrana ka lqlaqi ni , Ki ka tmprqan poga rodan taka trowan . Trowan kson o, Rowan ka poso elo kari niya, Keni niqan daha dori ka ini entna ka imi naka rowan nii. Tg 1,Ddgiyaq kson kingal, Tg 2,Gaga kska rowan lhngaw kson daha kingan. Gaga matas doma ka patas ni smnro ka tdrodan qori alang o, Tmposo hraan alang sejiq ka Trowan, Paah trowan kika wada mrana ka alang Ddsejiq, . Trowan son haya o, Gaga mniq qori Nan-to keng jing-ay go, Paran, Toda, Troko, Tro klgan nii o, son daha sejiq tmhangan ni, Tro alang nii ori o , Son daha Trowan tmhangan kana, Tgdaya trowan, Troko trowan, Toda trowan. Sejiq troko hraan hidaw sayang ori o, Ida dha klaon, Pniyah gqiyan hidaw Troko trowan ka rodan daha sbiyaw, Kika rajing balay alang Troko.</FORM>
    </S>
</TEXT>