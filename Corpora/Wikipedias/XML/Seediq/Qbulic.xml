<?xml version="1.0" ?>
<TEXT id="Wiki_Seediq_Qbulic" xml:lang="trv" source="Seediq Wikipedia, article: Qbulic" copyright="CC BY-SA" citation="Qbulic. (2025, May 05). In Wikipedia [Seediq]. https://trv.wikipedia.org/wiki/Qbulic" BibTeX_citation="@misc{Wiki_trv_Qbulic, title = Qbulic, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qbulic} }">
    <S id="0">
        <FORM kindOf="original">= Qbulic = Qhuni msderux ka qbulic, ini hari trehak ka qhuni na, kuxul riyung yahun mekan brihuc ma qbheni ka hei na. Msdheriq ma mgsama rako na waso na, kiya uuqun na kui plale duri. Kari ta ita Tgdaya ge, &quot;qbulic&quot; kesun ta qhuni nii. Slmeun daha qbulic halung dooyan baga halung ka qbulic na qhuni nii, kika kesun daha qbulic. Msderux ma saadux ka qhuni na qbulic nii, ngalun daha pheyu eruc sapah, slmeun dooyan halung ma riduy parih. Malu riyung pthuun puniq na qhuni qbulic ma ngalun daha pbhege ware ttinun pala duri. Nii ngalan daha hmanguc ware nuqah mqedil ge, mangal qbulic pnthuan ma sgimax qsiya hmanguc ribo paru, hmanguc ciida ge, asi naq ktnaun iicux ka ware nuqah kiya, ado ini so ariq qqtaan ka rako na denu. Saan smino qsiya ka ware nuqah ma pdhagun ngerac, mdengu ge, mgbhege ka ware nuqah dhenu.</FORM>
        <FORM kindOf="standard">= Qbolic = Qhoni msderox ka qbolic, ini hari trehak ka qhoni na, koxol riyong yahon mekan brihoc ma qbheni ka hei na. Msdheriq ma mgsama rako na waso na, kiya ooqon na koi plale dori. Kari ta ita Tgdaya ge, &quot;qbolic&quot; keson ta qhoni nii. Slmeon daha qbolic halong dooyan baga halong ka qbolic na qhoni nii, kika keson daha qbolic. Msderox ma saadox ka qhoni na qbolic nii, ngalon daha pheyo eroc sapah, slmeon dooyan halong ma ridoy parih. Malo riyong pthoon poniq na qhoni qbolic ma ngalon daha pbhege ware ttinon pala dori. Nii ngalan daha hmangoc ware noqah mqedil ge, mangal qbolic pnthoan ma sgimax qsiya hmangoc ribo paro, hmangoc ciida ge, asi naq ktnaon iicox ka ware noqah kiya, ado ini so ariq qqtaan ka rako na deno. Saan smino qsiya ka ware noqah ma pdhagon ngerac, mdengo ge, mgbhege ka ware noqah dheno.</FORM>
    </S>
</TEXT>