<?xml version="1.0" ?>
<TEXT id="Wiki_Seediq_Ttsa_kingal_ruma_sapah" xml:lang="trv" source="Seediq Wikipedia, article: Ttsa_kingal_ruma_sapah" copyright="CC BY-SA" citation="Ttsa_kingal_ruma_sapah. (2025, May 05). In Wikipedia [Seediq]. https://trv.wikipedia.org/wiki/Ttsa_kingal_ruma_sapah" BibTeX_citation="@misc{Wiki_trv_Ttsa_kingal_ruma_sapah, title = Ttsa_kingal_ruma_sapah, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ttsa_kingal_ruma_sapah} }">
    <S id="0">
        <FORM kindOf="original">Sapah ksun o pusu nniqun mi pusu bi kdkilan ta sejiq/sediq paah laqi. Nasi ungat/uka sapah do, ungat/uka bi sbliqan ta muudus babaw dxral kida. Kiya ni txtaxa ta hiyi o spruun ta qmita ni muda qmlahang ka kingal ruma sapah ta. Ttsa kingal ruma sapah o pusu ttsa ni unalu. Niqan saw truma ni ka pusu na. Qpahun ttsa tama mi bubu. Saw mha mdrumuc bi qmpah, dmanga mi qmlahang bi dmudul laqi. Embbiyax mi msblayiq bi ka sapah dha. Qpahun ttsa laqi, maakingal laqi o snparu bi rudan, mdrumuc bi smluhay matas mi qmpah, saw qrasun bi rudan ka kana euda dha. Qpahun ttsa snaw mi qrijil. Snaw mi qrijil o pdkaun ta qmita mi snbeyhin/snparu bi kana. Psbalay mi psblaiq bi msupu, ini tduwa pptraqil. Qpahun ttsa mstrung. Snaw mi qrijil o mnduwa bi muda waya pstrung mi saw sblaiq bi ka kndsan kingal msdungus. Smmalu sblaiq bi kingal ruma sapah bitaq mhuqil ini bi knpriyux. Qpahun ttsa qmlahang dnuuy. Saw mrana bi dnuuy, qeyya/qqiya mi snku ka kingal ruma sapah. Qqblaiq knudus babaw dxral. Nasi mnduwa muru muda ka ttsa kingal ruma sapah ka sejiq/sediq o mha beyhin/paru bi knmalu mi niqan bi pusu ka kndsan na.</FORM>
        <FORM kindOf="standard">Sapah kson o poso nniqon mi poso bi kdkilan ta sejiq/sediq paah laqi. Nasi ongat/oka sapah do, ongat/oka bi sbliqan ta moodos babaw dxral kida. Kiya ni txtaxa ta hiyi o sproon ta qmita ni moda qmlahang ka kingal roma sapah ta. Ttsa kingal roma sapah o poso ttsa ni onalo. Niqan saw troma ni ka poso na. Qpahon ttsa tama mi bobo. Saw mha mdromoc bi qmpah, dmanga mi qmlahang bi dmodol laqi. Embbiyax mi msblayiq bi ka sapah dha. Qpahon ttsa laqi, maakingal laqi o snparo bi rodan, mdromoc bi smlohay matas mi qmpah, saw qrason bi rodan ka kana eoda dha. Qpahon ttsa snaw mi qrijil. Snaw mi qrijil o pdkaon ta qmita mi snbeyhin/snparo bi kana. Psbalay mi psblaiq bi msopo, ini tdowa pptraqil. Qpahon ttsa mstrong. Snaw mi qrijil o mndowa bi moda waya pstrong mi saw sblaiq bi ka kndsan kingal msdongos. Smmalo sblaiq bi kingal roma sapah bitaq mhoqil ini bi knpriyox. Qpahon ttsa qmlahang dnooy. Saw mrana bi dnooy, qeyya/qqiya mi snko ka kingal roma sapah. Qqblaiq knodos babaw dxral. Nasi mndowa moro moda ka ttsa kingal roma sapah ka sejiq/sediq o mha beyhin/paro bi knmalo mi niqan bi poso ka kndsan na.</FORM>
    </S>
</TEXT>