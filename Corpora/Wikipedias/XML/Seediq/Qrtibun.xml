<?xml version="1.0" ?>
<TEXT id="Wiki_Seediq_Qrtibun" xml:lang="trv" source="Seediq Wikipedia, article: Qrtibun" copyright="CC BY-SA" citation="Qrtibun. (2025, May 05). In Wikipedia [Seediq]. https://trv.wikipedia.org/wiki/Qrtibun" BibTeX_citation="@misc{Wiki_trv_Qrtibun, title = Qrtibun, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qrtibun} }">
    <S id="0">
        <FORM kindOf="original">= Qrtibun = Qrtibun nii, hmeru ssiyo yayung ma karac muuxul, so hari bubu srqemu ma puto hnyegan na, ini phmai rudan ta qrtibun nii. Prading mheru hei na rako mgsama hayan, kndudul mgqalux, mgdheral, mgqbulic ma mgbhege dhenu. So ka gamil na, qmuru na, waso na qrtibun ge, tbugan daha tnabu ma, mhada hei na qrtibun nii de, mqedil alang ta mosa lmamu qrtibun so ssiyo yayung hiya ma psaun daha rawa, mhedu lmamu de, desun daha smino ssiyo yayung hiya ka rutiq, ga ssedan hei na qrtibun nii hayan ma, phdagun daha so quri tsaso dungan. Desun daha sapah de, mangal qumi ma, qriyun na sudu ga cceka hei na qrtibun han, so nii leexan slihu qumi dhenu mesa. Lmihu qumi ma lhugan daha skkingal skingal ka qrtibun nii, slmeun daha sllugan pcequr nduyung dehuk naq qndisan sllugan nduyung daha, duma naq ge, plpilan daha lukus tninun ratang ma ribun duri.</FORM>
        <FORM kindOf="standard">= Qrtibon = Qrtibon nii, hmero ssiyo yayong ma karac mooxol, so hari bobo srqemo ma poto hnyegan na, ini phmai rodan ta qrtibon nii. Prading mhero hei na rako mgsama hayan, kndodol mgqalox, mgdheral, mgqbolic ma mgbhege dheno. So ka gamil na, qmoro na, waso na qrtibon ge, tbogan daha tnabo ma, mhada hei na qrtibon nii de, mqedil alang ta mosa lmamo qrtibon so ssiyo yayong hiya ma psaon daha rawa, mhedo lmamo de, deson daha smino ssiyo yayong hiya ka rotiq, ga ssedan hei na qrtibon nii hayan ma, phdagon daha so qori tsaso dongan. Deson daha sapah de, mangal qomi ma, qriyon na sodo ga cceka hei na qrtibon han, so nii leexan sliho qomi dheno mesa. Lmiho qomi ma lhogan daha skkingal skingal ka qrtibon nii, slmeon daha sllogan pceqor ndoyong dehok naq qndisan sllogan ndoyong daha, doma naq ge, plpilan daha lokos tninon ratang ma ribon dori.</FORM>
    </S>
</TEXT>