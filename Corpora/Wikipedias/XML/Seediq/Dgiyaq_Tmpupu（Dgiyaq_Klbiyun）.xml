<?xml version="1.0" ?>
<TEXT id="Wiki_Seediq_Dgiyaq_Tmpupu（Dgiyaq_Klbiyun）" xml:lang="pwn" source="Paiwan Wikipedia, article: Dgiyaq_Tmpupu（Dgiyaq_Klbiyun）" copyright="CC BY-SA" citation="Dgiyaq_Tmpupu（Dgiyaq_Klbiyun）. (2024, December 07). In Wikipedia [Paiwan]. https://pwn.wikipedia.org/wiki/Dgiyaq_Tmpupu（Dgiyaq_Klbiyun）" BibTeX_citation="@misc{Wiki_pwn_Dgiyaq_Tmpupu（Dgiyaq_Klbiyun）, title = Dgiyaq_Tmpupu（Dgiyaq_Klbiyun）, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Dgiyaq_Tmpupu（Dgiyaq_Klbiyun）} }">
    <S id="0">
        <FORM kindOf="original">Sbiyaw balay, mniq ska Dgiyaq Tmpupu(Dgiyaq Klbiyun) hiya ka paru balay qhuni. Paru balay snsagan na ka sida ni rnabaw niya. Ana jiyan o yasa ssagan sida ni rnabaw na ka lhbun na o mnkuung mdka saw keeman ka jiyan. Wada niqan 1 jiyax, sriyu paah truma qhuni ka 1 mneudus 4 papak ni ubal kana ka hiyi na. Smnegul na hiya ka sriyu 1 o mneudus niqan bungu ka baraw na ni mdka saw pungu qhuni taan, niqan 2 gamil ni 2 sida na ka paah baang. Duri ni sriyu paah baraw ka 2 mneudus, rqling bbaraw bi ka 1 ni ini tduwa mksa, 1 do ini tduwa mksa dxgal ni skiya, dnii o kika samat, seejiq, quyu, ni qbhni. Sriyu paah baraw o mtduwa mniq qhuni baraw, kiya ni sriyu paah truma o ini tduwa mniq qhuni baraw, kika ini pndka ka kndsan seejiq , samat, quyu ni qbhni. Ana yaa snriyu paah qhuni ka 4 klgan nii o, ini pseupu yaa wada piya idas, wada niqan 1 jiyax, empprngaw ka dhiya nii,"Paah sayang, niqan saw mneudus uqun o uqa ta ni kdsa ta"mkksa. Kiya do paah siida, smpung mkan saw uqun dha nanak ni meudus ka dhiya. Babaw na nii, snriyu paah lhbun qhuni ka 1 snaw nii o paah hiyi niya sriyu ka 2 laqi, kiya o snaw ni kuyuh. Mdakil ka 2 laqi nii ni mstrung msdungus da. Mtucing 1 ka laqi dha ni malu bi kndsan dha. Mrana paah hini ka Truku msa ka rudan Truku sbiyaw.</FORM>
        <FORM kindOf="standard">Sbiyaw balay, mniq ska Dgiyaq Tmpopo(Dgiyaq Klbiyon) hiya ka paro balay qhoni. Paro balay snsagan na ka sida ni rnabaw niya. Ana jiyan o yasa ssagan sida ni rnabaw na ka lhbon na o mnkoong mdka saw keeman ka jiyan. Wada niqan 1 jiyax, sriyo paah troma qhoni ka 1 mneodos 4 papak ni obal kana ka hiyi na. Smnegol na hiya ka sriyo 1 o mneodos niqan bongo ka baraw na ni mdka saw pongo qhoni taan, niqan 2 gamil ni 2 sida na ka paah baang. Dori ni sriyo paah baraw ka 2 mneodos, rqling bbaraw bi ka 1 ni ini tdowa mksa, 1 do ini tdowa mksa dxgal ni skiya, dnii o kika samat, seejiq, qoyo, ni qbhni. Sriyo paah baraw o mtdowa mniq qhoni baraw, kiya ni sriyo paah troma o ini tdowa mniq qhoni baraw, kika ini pndka ka kndsan seejiq , samat, qoyo ni qbhni. Ana yaa snriyo paah qhoni ka 4 klgan nii o, ini pseopo yaa wada piya idas, wada niqan 1 jiyax, empprngaw ka dhiya nii,"Paah sayang, niqan saw mneodos oqon o oqa ta ni kdsa ta"mkksa. Kiya do paah siida, smpong mkan saw oqon dha nanak ni meodos ka dhiya. Babaw na nii, snriyo paah lhbon qhoni ka 1 snaw nii o paah hiyi niya sriyo ka 2 laqi, kiya o snaw ni koyoh. Mdakil ka 2 laqi nii ni mstrong msdongos da. Mtocing 1 ka laqi dha ni malo bi kndsan dha. Mrana paah hini ka Troko msa ka rodan Troko sbiyaw.</FORM>
    </S>
</TEXT>