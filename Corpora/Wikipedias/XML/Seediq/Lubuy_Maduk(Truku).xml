<?xml version="1.0" ?>
<TEXT id="Wiki_Seediq_Lubuy_Maduk(Truku)" xml:lang="trv" source="Seediq Wikipedia, article: Lubuy_Maduk(Truku)" copyright="CC BY-SA" citation="Lubuy_Maduk(Truku). (2025, May 05). In Wikipedia [Seediq]. https://trv.wikipedia.org/wiki/Lubuy_Maduk(Truku)" BibTeX_citation="@misc{Wiki_trv_Lubuy_Maduk(Truku), title = Lubuy_Maduk(Truku), year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Lubuy_Maduk(Truku)} }">
    <S id="0">
        <FORM kindOf="original">= Lubuy Maduk-Truku = Sbiyaw musa ta maduk o asi ka niqan lubuy maduk kika niqan ka snbu ta. Lubuy kiya o bnarig kingal babuy. Kska lubuy hiya o niqan kari djiyun maduk. Pawsa ta dangal siida o rmngaw ta kari maduk ni kika empdhuq ta mangal samac/samat. Nasi ta ini adas lubuy nii do uxay/aji ta empdhuq mangal samac/samat da. Lubuy nii o niqan birac/birat, muhing, ubal ni bilaq ngungu. Mangal ta bilaq ngungu ni birac/birat samac/samat psaun ta ska lubuy. Mtduwa ta sbrigun ka lubuy nii. Nii o kika lubuy maduk ksun ta. Nasi ta ini adas lubuy nii do o mawsa maduk ga uxay/aji ta meangal samac/samat uri. Lubuy nii o bnarig. Duma na ka seejiq o pryuhun dha kingal tunux babuy, spuun hiya ka kari maduk uri. Nii o kika lubuy maduk ksun rudan ta. Saw ka lubuy kiya o snalu qraqil. Smluun dha bilaq balay lubuy. Dhiya o pqyaun dha ska rpun. Ini tduwa pqyaun sapah ni babaw tahuc/tahut. Ini tduwa tlngun laqi ni kana seejiq ruwan sapah. Lubuy kiya uri o ini tduwa tlngun qrijil/kuyuh. Yasa gaya balay ka saw ni. Dhuq marig lubuy ka seejiq o uxay/aji mslxan. Asi ka niqan egu/lala balay pila na. Asi ka pmahun na sinaw ka tnpusu sapah. Duri ni smalu uqun peekan na tnpusu sapah. smbarig siida o ini tduwa pkla seejiq. Saw ni ka smbbarig lubuy maduk</FORM>
        <FORM kindOf="standard">= Loboy Madok-Troko = Sbiyaw mosa ta madok o asi ka niqan loboy madok kika niqan ka snbo ta. Loboy kiya o bnarig kingal baboy. Kska loboy hiya o niqan kari djiyon madok. Pawsa ta dangal siida o rmngaw ta kari madok ni kika empdhoq ta mangal samac/samat. Nasi ta ini adas loboy nii do oxay/aji ta empdhoq mangal samac/samat da. Loboy nii o niqan birac/birat, mohing, obal ni bilaq ngongo. Mangal ta bilaq ngongo ni birac/birat samac/samat psaon ta ska loboy. Mtdowa ta sbrigon ka loboy nii. Nii o kika loboy madok kson ta. Nasi ta ini adas loboy nii do o mawsa madok ga oxay/aji ta meangal samac/samat ori. Loboy nii o bnarig. Doma na ka seejiq o pryohon dha kingal tonox baboy, spoon hiya ka kari madok ori. Nii o kika loboy madok kson rodan ta. Saw ka loboy kiya o snalo qraqil. Smloon dha bilaq balay loboy. Dhiya o pqyaon dha ska rpon. Ini tdowa pqyaon sapah ni babaw tahoc/tahot. Ini tdowa tlngon laqi ni kana seejiq rowan sapah. Loboy kiya ori o ini tdowa tlngon qrijil/koyoh. Yasa gaya balay ka saw ni. Dhoq marig loboy ka seejiq o oxay/aji mslxan. Asi ka niqan ego/lala balay pila na. Asi ka pmahon na sinaw ka tnposo sapah. Dori ni smalo oqon peekan na tnposo sapah. smbarig siida o ini tdowa pkla seejiq. Saw ni ka smbbarig loboy madok</FORM>
    </S>
</TEXT>