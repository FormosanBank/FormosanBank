<?xml version="1.0" ?>
<TEXT id="Wiki_Seediq_Pala_empitu_rakaw" xml:lang="trv" source="Seediq Wikipedia, article: Pala_empitu_rakaw" copyright="CC BY-SA" citation="Pala_empitu_rakaw. (2025, May 05). In Wikipedia [Seediq]. https://trv.wikipedia.org/wiki/Pala_empitu_rakaw" BibTeX_citation="@misc{Wiki_trv_Pala_empitu_rakaw, title = Pala_empitu_rakaw, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Pala_empitu_rakaw} }">
    <S id="0">
        <FORM kindOf="original">= Pala empitu rakaw- Nkari kari Sediq Amis = Alang ruwan niya. Niqan dha mmanan bay ka risaw-Kuras mi Karcaw. Dha sediq nii u kiya ka kuxul dha ngalan Tomoku babaw niya. Tdha dha u entna balay snkuxul tada uwa hangan na u Sama la, binaw waya sediq u ini tduwa kingal qridil u ini tduwa mangan dha senaw, kiya rmngaw ka Kuras, &quot;psuung llingay tduwa msturun&quot; lmawa Tomoku miyah psuung. Prading psuung cida, ana tmlang cnbu budi ... dni, ida mntna kana ka biyax dha, hiti balay dow lngung kingal tlayan ka Tomoko-&quot;psuung psqu dima&quot;, imi ka hmrinas ayu, kiya ka tduwa mangan Samala! Kmuruy qmita ayu ka Kuras, lnglung sa uxay bay empdhuq wah, kiya rmngaw Tomoku:&quot; hksaw sani ku mnarux embuyas iya tduwa prai posa ka Lar&quot; , nhari mangan dima ka Kar, dmurung utux baraw ka Kar:&quot; biqi ku paru phung stowring paru ayu niya! &quot; wada embahang dnurng Kar ka utux baraw, wada ensduwa bay hmrinas ayu duyaq. Tomoku u wada na pstrngun Karcaw ka Samala da: &quot; pusuna mqaras dnayaw tama daraw, dwai ku smalu kingal pala empitu rakaw, sndhu na pnskray. &quot; Brah enphdu enpstrun ka Samara u wad ana qduun smalu ka pala empitu rakaw. Babaw na , sow bay hakaw utux mtna &quot;empitu rakaw &quot; empskrya alang, Kar u kiya wada ngalan Tomoku uri da. Pnyahan pnatas / 編輯手: Robaw Saku 出處: 原住民委員會</FORM>
        <FORM kindOf="standard">= Pala empito rakaw- Nkari kari Sediq Amis = Alang rowan niya. Niqan dha mmanan bay ka risaw-Koras mi Karcaw. Dha sediq nii o kiya ka koxol dha ngalan Tomoko babaw niya. Tdha dha o entna balay snkoxol tada owa hangan na o Sama la, binaw waya sediq o ini tdowa kingal qridil o ini tdowa mangan dha senaw, kiya rmngaw ka Koras, &quot;psoong llingay tdowa mstoron&quot; lmawa Tomoko miyah psoong. Prading psoong cida, ana tmlang cnbo bodi ... dni, ida mntna kana ka biyax dha, hiti balay dow lngong kingal tlayan ka Tomoko-&quot;psoong psqo dima&quot;, imi ka hmrinas ayo, kiya ka tdowa mangan Samala! Kmoroy qmita ayo ka Koras, lnglong sa oxay bay empdhoq wah, kiya rmngaw Tomoko:&quot; hksaw sani ko mnarox emboyas iya tdowa prai posa ka Lar&quot; , nhari mangan dima ka Kar, dmorong otox baraw ka Kar:&quot; biqi ko paro phong stowring paro ayo niya! &quot; wada embahang dnorng Kar ka otox baraw, wada ensdowa bay hmrinas ayo doyaq. Tomoko o wada na pstrngon Karcaw ka Samala da: &quot; posona mqaras dnayaw tama daraw, dwai ko smalo kingal pala empito rakaw, sndho na pnskray. &quot; Brah enphdo enpstron ka Samara o wad ana qdoon smalo ka pala empito rakaw. Babaw na , sow bay hakaw otox mtna &quot;empito rakaw &quot; empskrya alang, Kar o kiya wada ngalan Tomoko ori da. Pnyahan pnatas / 編輯手: Robaw Sako 出處: 原住民委員會</FORM>
    </S>
</TEXT>