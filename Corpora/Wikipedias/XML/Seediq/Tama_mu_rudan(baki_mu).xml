<?xml version="1.0" ?>
<TEXT id="Wiki_Seediq_Tama_mu_rudan(baki_mu)" xml:lang="trv" source="Seediq Wikipedia, article: Tama_mu_rudan(baki_mu)" copyright="CC BY-SA" citation="Tama_mu_rudan(baki_mu). (2025, May 05). In Wikipedia [Seediq]. https://trv.wikipedia.org/wiki/Tama_mu_rudan(baki_mu)" BibTeX_citation="@misc{Wiki_trv_Tama_mu_rudan(baki_mu), title = Tama_mu_rudan(baki_mu), year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Tama_mu_rudan(baki_mu)} }">
    <S id="0">
        <FORM kindOf="original">= Tama mu rudan(baki mu) = Embahang ku hnang yupan bgihur ka rhngun siida o mtna(mdka) saw tama mu rudan(baki mu)gaga mtmay ruwan sapah. Paru bi ka hiyi na ni mlukus pala ni pswiwil pala embanah bitaq pungun ni mapa towkan ni hmabuk pucing ka hginuk na ni ptasan ka dqras na uri. Murug saw knsaan na ka tama mu rudan (baki mu) ni hnang tntukan lubuy tbaku ni pucing na o mtna(mdka) saw hnang uyas malu bi bhangan. Paah bi kska lnglungan mu mqaras ku balay. Ana musa ana inu ka tama mu rudan(baki mu) o smkuxul ku bi smnegul hyaan. Ana musa yayung ni dgiyaq, ana musa qmpah, kuxul ku na bi madas knan kdjiyax uri. Ini qpah ni msangay siida ka tama mu rudan(baki mu) o tluung plahan hiya ni mangal dnngaan tbaku ni pgriqun na ni tkmuun na ka tbaku ni prmuxun na ruwan puqan na ni ptungan na ni tqrngul. Mkan tbaku ni poq! poq! msa hnang na mkan tbaku da. Qrngul tbaku niya o mtna(mdka) saw qurug mqurug knhuway skiya musa baraw ni baga na o ini bi pstuq smuyuk gasil babaw btriq na.</FORM>
        <FORM kindOf="standard">= Tama mo rodan(baki mo) = Embahang ko hnang yopan bgihor ka rhngon siida o mtna(mdka) saw tama mo rodan(baki mo)gaga mtmay rowan sapah. Paro bi ka hiyi na ni mlokos pala ni pswiwil pala embanah bitaq pongon ni mapa towkan ni hmabok pocing ka hginok na ni ptasan ka dqras na ori. Morog saw knsaan na ka tama mo rodan (baki mo) ni hnang tntokan loboy tbako ni pocing na o mtna(mdka) saw hnang oyas malo bi bhangan. Paah bi kska lnglongan mo mqaras ko balay. Ana mosa ana ino ka tama mo rodan(baki mo) o smkoxol ko bi smnegol hyaan. Ana mosa yayong ni dgiyaq, ana mosa qmpah, koxol ko na bi madas knan kdjiyax ori. Ini qpah ni msangay siida ka tama mo rodan(baki mo) o tloong plahan hiya ni mangal dnngaan tbako ni pgriqon na ni tkmoon na ka tbako ni prmoxon na rowan poqan na ni ptongan na ni tqrngol. Mkan tbako ni poq! poq! msa hnang na mkan tbako da. Qrngol tbako niya o mtna(mdka) saw qorog mqorog knhoway skiya mosa baraw ni baga na o ini bi pstoq smoyok gasil babaw btriq na.</FORM>
    </S>
</TEXT>