<?xml version="1.0" ?>
<TEXT id="Wiki_Seediq_Alang_Tongan" xml:lang="pwn" source="Paiwan Wikipedia, article: Alang_Tongan" copyright="CC BY-SA" citation="Alang_Tongan. (2024, December 07). In Wikipedia [Paiwan]. https://pwn.wikipedia.org/wiki/Alang_Tongan" BibTeX_citation="@misc{Wiki_pwn_Alang_Tongan, title = Alang_Tongan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Alang_Tongan} }">
    <S id="0">
        <FORM kindOf="original">Alang Tongan Theruy miyan dehuk Alang Bayke hini, maleba smunegun miyan kiyokay ma, malu elu na mosa ani inu kiya meyah miyan theruy hini. Hndure hari bayke kesun miyan daha, bobo nade skari hari telu ka seediq de meysi kesun miyan nadi. Saya de wisu miyan so lmngelung hari "maanu ngayan na alang ta di" mesa miyan. Anu pusu bale alang miyan teru ka pnyahan daha alang, niqan alang Tongan, alang Sipo ma, alang Mwanan . Niqan ka seediq wada ini skila theruy Nakahara ciida duri ma kbberih Tongan hini, so kiya duri niqan ka mneyah Toda ma Truku duri, snkuhun psupu dadan ma dangi daha. Alang Tongan hini gaga meniq kesun Nanhoncun . Niqan seediq Tgdaya ga menaq tgbaro gako hiya ma,plmukan, kihilanh, telu ma, seediq khabu de ga menaq toma gako hiya. Alang Tongan nii niqan alang kiyokay daha ka alang iyu ka tnualang na. bobo na kndudun egu ka sisiyo na tgarang theruy hini, niqan alang Tgelaq, alang wilaq, toma deriq, alang Tgebin, alang Boki. Agu bale tnalang hini ma, agu so ngayan daha duri, yaani maha malu hari asi tnngayan alang Tongan ka hini. Anu bale bale de mneniq bale dgiyaq Tongan hiya kana druduran ta, gaga hiya kana snpahan daha, naka ta ini laxi ka ngayan alang Tongan nii. Alang Tongan nii tnheruy bobo pcucebu paru, wada Tanah Tunxu de, meyah gmarang kari Tama Baro hini ka snluhayan ta. Ciida de Kasinhu ka wada dmoi mnege na dheran ka Awi Pihu nii. Kiya ka pstotuy kingan kiyokay meniq dheran na Loyan hiya ka Kasinhu, ciida ali knkawas 45(1956). Kiya ka mita tnsapah daha meyah theruy hini ka seedq duri. Hani meyah hini Telu ciida, alang Tongan hini msupu alang Paran hayan, Tatoncun ka ngayan na. anu scuqi paru ka qlhangun daha, kiya ka knkawas 52 idas 10 ali 1 ciida ka wada knpriyuhun posa Nanhoncun di. Kika psupu mukang ka alang name di. Alang kana Nahoncun hini, tnugo so ga meniq breenuxu ssiyo na ruru tudu yayung Usi hini ka yayung Meysi ma, ruru yayung Iyu daha ka yayung bnaruy hini. Bbale so nniqan daha de ga siyo bale elu Tay 14 hini ma, strengan yayung Meysi dah aka yayung Iyu.</FORM>
        <FORM kindOf="standard">Alang Tongan Theroy miyan dehok Alang Bayke hini, maleba smonegon miyan kiyokay ma, malo elo na mosa ani ino kiya meyah miyan theroy hini. Hndore hari bayke keson miyan daha, bobo nade skari hari telo ka seediq de meysi keson miyan nadi. Saya de wiso miyan so lmngelong hari "maano ngayan na alang ta di" mesa miyan. Ano poso bale alang miyan tero ka pnyahan daha alang, niqan alang Tongan, alang Sipo ma, alang Mwanan . Niqan ka seediq wada ini skila theroy Nakahara ciida dori ma kbberih Tongan hini, so kiya dori niqan ka mneyah Toda ma Troko dori, snkohon psopo dadan ma dangi daha. Alang Tongan hini gaga meniq keson Nanhoncon . Niqan seediq Tgdaya ga menaq tgbaro gako hiya ma,plmokan, kihilanh, telo ma, seediq khabo de ga menaq toma gako hiya. Alang Tongan nii niqan alang kiyokay daha ka alang iyo ka tnoalang na. bobo na kndodon ego ka sisiyo na tgarang theroy hini, niqan alang Tgelaq, alang wilaq, toma deriq, alang Tgebin, alang Boki. Ago bale tnalang hini ma, ago so ngayan daha dori, yaani maha malo hari asi tnngayan alang Tongan ka hini. Ano bale bale de mneniq bale dgiyaq Tongan hiya kana drodoran ta, gaga hiya kana snpahan daha, naka ta ini laxi ka ngayan alang Tongan nii. Alang Tongan nii tnheroy bobo pcocebo paro, wada Tanah Tonxo de, meyah gmarang kari Tama Baro hini ka snlohayan ta. Ciida de Kasinho ka wada dmoi mnege na dheran ka Awi Piho nii. Kiya ka pstotoy kingan kiyokay meniq dheran na Loyan hiya ka Kasinho, ciida ali knkawas 45(1956). Kiya ka mita tnsapah daha meyah theroy hini ka seedq dori. Hani meyah hini Telo ciida, alang Tongan hini msopo alang Paran hayan, Tatoncon ka ngayan na. ano scoqi paro ka qlhangon daha, kiya ka knkawas 52 idas 10 ali 1 ciida ka wada knpriyohon posa Nanhoncon di. Kika psopo mokang ka alang name di. Alang kana Nahoncon hini, tnogo so ga meniq breenoxo ssiyo na roro todo yayong Usi hini ka yayong Meysi ma, roro yayong Iyo daha ka yayong bnaroy hini. Bbale so nniqan daha de ga siyo bale elo Tay 14 hini ma, strengan yayong Meysi dah aka yayong Iyo.</FORM>
    </S>
</TEXT>