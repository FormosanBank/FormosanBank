<?xml version="1.0" ?>
<TEXT id="Wiki_Seediq_Utux_naqah" xml:lang="trv" source="Seediq Wikipedia, article: Utux_naqah" copyright="CC BY-SA" citation="Utux_naqah. (2025, May 05). In Wikipedia [Seediq]. https://trv.wikipedia.org/wiki/Utux_naqah" BibTeX_citation="@misc{Wiki_trv_Utux_naqah, title = Utux_naqah, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Utux_naqah} }">
    <S id="0">
        <FORM kindOf="original">= Utux naqah = Berah 50 knkawas han si we niqan utux mesa si, niqan utux meyah pskluwi seediq si; Ani seediq mqlmiqu tncamac si, saun na pskluwi uri si, utux naqah kiya kesun seediq. Seediq mnita utux, netun su so seediq malu lehebun se, ini na yahi kmlui ka heya sa; mnetun so seediq naqah lnglngan si we, kiya sa saun na smiicu mesa. Mntena seediq meniq alang uri, cbeyo si ani su so kleelwu mkkesa si, asi su qtai ka utux gaga smkesik uleluw hiya. Saya di ge uka taan so meyah ptuura di, ani su naq tbburux mkkesa uri, uka ani kkingal ka utux meeyah ptqita isu uri, uka utux mmeeyah pskluwi seediq uri. Saya de, ado ta gisu snuhei Tama Baro kana saya di. Ani su mosa kleeru eluw so Huli, ma ani su naq meniq alang uri, ani keeman bobo ceka rabi uri, ga inu utux meeyah kmlui seediq uri. Berah 50 knkawas, mntaan mu ba doriq ka seediq wada yahun mnais utux, saan na muwa ppalix kdere llmiqu hiya. Bubu mu seyung naq so nii rmengo uri, yahun na gmluus madi ka seediq naq lhebun sa, ma saun na paalix kdere llmiqu hiya si; ma saun na paha so tgelaq duma naq si, ma sqpahun na geloq ka doriq na daha ka quwaq na. Dseediq alang di ge, madis puniq meyah skadi seediq pnsaan kkdere lmiqu hiya, ado ka utux nii we mngungu halung, asi su nqa pscyuqun ka halung su cmebu, kiya sa maha su desun ka seediq. Nknii, oda ndaan cbeyo ka nii, saya de uka utux meyah ttkita di.</FORM>
        <FORM kindOf="standard">= Utox naqah = Berah 50 knkawas han si we niqan otox mesa si, niqan otox meyah psklowi seediq si; Ani seediq mqlmiqo tncamac si, saon na psklowi ori si, otox naqah kiya keson seediq. Seediq mnita otox, neton so so seediq malo lehebon se, ini na yahi kmloi ka heya sa; mneton so seediq naqah lnglngan si we, kiya sa saon na smiico mesa. Mntena seediq meniq alang ori, cbeyo si ani so so kleelwo mkkesa si, asi so qtai ka otox gaga smkesik olelow hiya. Saya di ge oka taan so meyah ptoora di, ani so naq tbborox mkkesa ori, oka ani kkingal ka otox meeyah ptqita iso ori, oka otox mmeeyah psklowi seediq ori. Saya de, ado ta giso snohei Tama Baro kana saya di. Ani so mosa kleero elow so Holi, ma ani so naq meniq alang ori, ani keeman bobo ceka rabi ori, ga ino otox meeyah kmloi seediq ori. Berah 50 knkawas, mntaan mo ba doriq ka seediq wada yahon mnais otox, saan na mowa ppalix kdere llmiqo hiya. Bobo mo seyong naq so nii rmengo ori, yahon na gmloos madi ka seediq naq lhebon sa, ma saon na paalix kdere llmiqo hiya si; ma saon na paha so tgelaq doma naq si, ma sqpahon na geloq ka doriq na daha ka qowaq na. Dseediq alang di ge, madis poniq meyah skadi seediq pnsaan kkdere lmiqo hiya, ado ka otox nii we mngongo halong, asi so nqa pscyoqon ka halong so cmebo, kiya sa maha so deson ka seediq. Nknii, oda ndaan cbeyo ka nii, saya de oka otox meyah ttkita di.</FORM>
    </S>
</TEXT>