<?xml version="1.0" ?>
<TEXT id="Wiki_Seediq_Rungeung" xml:lang="pwn" source="Paiwan Wikipedia, article: Rungeung" copyright="CC BY-SA" citation="Rungeung. (2024, December 07). In Wikipedia [Paiwan]. https://pwn.wikipedia.org/wiki/Rungeung" BibTeX_citation="@misc{Wiki_pwn_Rungeung, title = Rungeung, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Rungeung} }">
    <S id="0">
        <FORM kindOf="original">= Rungeung = Ngayan qhuni ka rungeung nii, qhuni rungeung nii we leexan riyung ngungalan, ado ka hmeru ssiyo deriq ma ayu alang ma, ani knuwan saan gmeyu ge niqan. Kika qbulic qhuni rungeung nii ka ngalan miyan mpbhege ware ttinun ka yami Seediq, rudan rungeung nii de mqhuni paru duri denu, malu riyung srehaq duri. Mpbhege ware Cbeyo we uka miyan iyu mpsrako ware ka yami Seediq,ani si niqan knkela na ka rudan miyan, meniq ka ware bhege we snpuwan daha hmanguc qbulic rungeung. Mosa gmeyu qhuni rungeung mdengu hayan ma pthuun daha, sliyan hii ka qbulic na ma spuun hmanguc qbulic nii ka nuqah qnqihan, kika mbhege ka nuqah qnqihan denu. Rako ware nSeediq Rheqan ka rehaq na rungeung de pthuun mesa duma rudan ma, ani naq ini rheqi mesa ka duma rudan, anu ka qblic rehaq na ka rmabang bhege hnungedan na mesa. Rako ware miyan cbeyo we teru ba klegan, kika bhege, tanah ma qalux, ani si niqan ka mgsama duri mesa ka duma rudan. Rako tanah we nungalan tpelaq, rako qalux we knrebu dheran mqalux, meniq ka rako mgsama we nungalan waso sero. Pteumal pptasun Tiwas Pawan,Iwan Lawa,Seta Iban ma Robo Pihu ka smneeru Dakis Pawan ka smnnetur</FORM>
        <FORM kindOf="standard">= Rongeong = Ngayan qhoni ka rongeong nii, qhoni rongeong nii we leexan riyong ngongalan, ado ka hmero ssiyo deriq ma ayo alang ma, ani knowan saan gmeyo ge niqan. Kika qbolic qhoni rongeong nii ka ngalan miyan mpbhege ware ttinon ka yami Seediq, rodan rongeong nii de mqhoni paro dori deno, malo riyong srehaq dori. Mpbhege ware Cbeyo we oka miyan iyo mpsrako ware ka yami Seediq,ani si niqan knkela na ka rodan miyan, meniq ka ware bhege we snpowan daha hmangoc qbolic rongeong. Mosa gmeyo qhoni rongeong mdengo hayan ma pthoon daha, sliyan hii ka qbolic na ma spoon hmangoc qbolic nii ka noqah qnqihan, kika mbhege ka noqah qnqihan deno. Rako ware nSeediq Rheqan ka rehaq na rongeong de pthoon mesa doma rodan ma, ani naq ini rheqi mesa ka doma rodan, ano ka qblic rehaq na ka rmabang bhege hnongedan na mesa. Rako ware miyan cbeyo we tero ba klegan, kika bhege, tanah ma qalox, ani si niqan ka mgsama dori mesa ka doma rodan. Rako tanah we nongalan tpelaq, rako qalox we knrebo dheran mqalox, meniq ka rako mgsama we nongalan waso sero. Pteomal pptason Tiwas Pawan,Iwan Lawa,Seta Iban ma Robo Piho ka smneero Dakis Pawan ka smnnetor</FORM>
    </S>
</TEXT>