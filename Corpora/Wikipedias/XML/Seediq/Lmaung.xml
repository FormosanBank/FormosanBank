<?xml version="1.0" ?>
<TEXT id="Wiki_Seediq_Lmaung" xml:lang="pwn" source="Paiwan Wikipedia, article: Lmaung" copyright="CC BY-SA" citation="Lmaung. (2024, December 07). In Wikipedia [Paiwan]. https://pwn.wikipedia.org/wiki/Lmaung" BibTeX_citation="@misc{Wiki_pwn_Lmaung, title = Lmaung, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Lmaung} }">
    <S id="0">
        <FORM kindOf="original">== lmaung == Lmaung nii we ooda ptcamac mpqhedu kingal knkawas alang miyan yami nSeediq. Ali ciida we msuupu daha, teru alang uxe duri we sepac alang, suupu mosa cmebu camac kana ka seediq laalang kingal Gaya miyan yami Seediq nTgdaya, wano seediq mnarux ini kbeyax ma mqedil hani mntuting laqi ka meniq alng, mosa kana ka rdrudan ma lqlaqi tnaalang. pnsramal mplaung Kesun lmaung nii we migin kingal bungu tikuh hari ka ptcmanan daha ma, krmanun daha dmayan ka kssiyo mtqiri bungu tikuh nii ma, mdengu ka qqhuni, ssudu ma wwahil dnyangan daha de pdungusun daha kingal ali ka mplaung camac. Mgleing qmburang mtquri lmiqu ini dyangi ka seediq alang, riso ma riso laqi hari ka pniqun daha tgberah bale ma, meniq tgbukuy rriso ka rudan, meniq bukuy drudan ka mqeding ma laqi. huwa mesa lmaung Btaqun daha puniq ka dnyangan hdurun daha ka bungu kiya, ye ado hduran ka lmiqu de mqquri nganguc qduriq ka cmcamac mneniq ckceka bungu lmiqu di ma, buun daha ciida ka camac denu. Camac nungalan daha we pntnaun maasu seediq alang, smepu hei seediq maasu uxe smepu tnsapah, meniq ka mqedil ga skpahung ge biqan daha pnsugan ka dheya. So nii msaasu ge Gaya malu bale yami nSeediq, ini puyu Gaya so nii ka seediq miyan saya di, hawan ba bbale! Pteumal pptasun Snrnuwan na Tado Walis Pawan Nawi ma Siyac Nabu Dakis Pawan整理</FORM>
        <FORM kindOf="standard">== lmaong == Lmaong nii we ooda ptcamac mpqhedo kingal knkawas alang miyan yami nSeediq. Ali ciida we msoopo daha, tero alang oxe dori we sepac alang, soopo mosa cmebo camac kana ka seediq laalang kingal Gaya miyan yami Seediq nTgdaya, wano seediq mnarox ini kbeyax ma mqedil hani mntoting laqi ka meniq alng, mosa kana ka rdrodan ma lqlaqi tnaalang. pnsramal mplaong Keson lmaong nii we migin kingal bongo tikoh hari ka ptcmanan daha ma, krmanon daha dmayan ka kssiyo mtqiri bongo tikoh nii ma, mdengo ka qqhoni, ssodo ma wwahil dnyangan daha de pdongoson daha kingal ali ka mplaong camac. Mgleing qmborang mtqori lmiqo ini dyangi ka seediq alang, riso ma riso laqi hari ka pniqon daha tgberah bale ma, meniq tgbokoy rriso ka rodan, meniq bokoy drodan ka mqeding ma laqi. howa mesa lmaong Btaqon daha poniq ka dnyangan hdoron daha ka bongo kiya, ye ado hdoran ka lmiqo de mqqori ngangoc qdoriq ka cmcamac mneniq ckceka bongo lmiqo di ma, boon daha ciida ka camac deno. Camac nongalan daha we pntnaon maaso seediq alang, smepo hei seediq maaso oxe smepo tnsapah, meniq ka mqedil ga skpahong ge biqan daha pnsogan ka dheya. So nii msaaso ge Gaya malo bale yami nSeediq, ini poyo Gaya so nii ka seediq miyan saya di, hawan ba bbale! Pteomal pptason Snrnowan na Tado Walis Pawan Nawi ma Siyac Nabo Dakis Pawan整理</FORM>
    </S>
</TEXT>