<?xml version="1.0" ?>
<TEXT id="Wiki_Seediq_Kuxun_mu_muda" xml:lang="trv" source="Seediq Wikipedia, article: Kuxun_mu_muda" copyright="CC BY-SA" citation="Kuxun_mu_muda. (2025, May 05). In Wikipedia [Seediq]. https://trv.wikipedia.org/wiki/Kuxun_mu_muda" BibTeX_citation="@misc{Wiki_trv_Kuxun_mu_muda, title = Kuxun_mu_muda, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Kuxun_mu_muda} }">
    <S id="0">
        <FORM kindOf="original">= Kuxun mu muda = Emca ka bubu mu &quot;ini bay dma kddiyax ka yabung mu nii, ou bay kuxun na muda, ini ku na plungi ana manu. saw ka qmita nanaq patas mi treybi cnbu teynaw. saw ka rmri mi tminun pala saw swalu swayi mu qridin mi swayi mu snaw, smsik dxran mi sminaw uqan tnsapah uri, emca nanaq miing thiyan, mi ppulah&quot; yasa kuxun mu bay muda ka emdaan nii.kiya mi prngaw ku kuxun mu muda uda hini han. Tukingal kuxun mu muda u kiya ka &quot;qmita patas&quot; yabay pkla sediq ana manu ka pnatas ruma patas hiya, malu ka sluhay ou phtasan,klaun mu ka emdaan dsediq uri,qnita mu kda hay patas tmsa yaku &quot;emchuya muda qmpah?&quot; kiya sow musa niqan bay brihan na ka qnpah. &quot;snhuya mudus babaw dxran ni snhuya lnglung quri qrinuc sediq? kiya ka musa malu bay ka kndsan ta babaw dxran. Wada ou bay ka qntaan mu patas da,kiya mi ou patas qtaan mu kddiyah,ana saw knuwan nasi niqan diyah mu u snkuxun ku manganl patas mi pmita pas. Tudha kuxun mu muda u kiya ka &quot;rmri mi tminun pala&quot;, sapah pyasan mu niqan emptusa tmsa yami iaqi meuyas &quot;mrri mi tminun pala&quot;, rmri nami rri rudan cbiyaw, saw ka siyo siyo siyo mi ohnay ohnay yaku uYbun Miquy dungan tminun nami ou pala sluun nami lubuy pila lubuy patas, bunuh mi lukus uri, emdaan rudan cbiyaw ka uda nii, niqan bay rileyh na. tdhuun bay sediq icil alang ka tninun ta pala. kndadax hini mkla ku ou emdaan rudan cbiyaw, mkla ku mrri mi tminun pala uri, kiya mi snkuxun ku mrri mi tminun waliq. Tuuturu Kuxun mu muda uda u kiya ka &quot;snksik dxral mi sminaw uqan tnsapah&quot;, ruma sapah mu yabay yaku ka pusu bay qsuran laqi qriil,bubu mu piyah ku laqi tipiq tsaan ku na &quot;sluhay kmaraw sapan mi snhuya sminaw qqaya? kiya mi musa malu bay nniqan ka sapah sun asi ku ka dmayaw knaraw sapah kdiyah,ssikun mu kmalu kana ka dxran kraun mu ka tqiyan mi hpuyan mi haan msuus rupun.saw dxran nganguc.mi uyung ussikun mu kdiyah uri. sbliqun mu sminaw kana ka uqun pngrah mi hpuyan uqan,kiya ka qrasun mu balay qrasun ku bay tama bubu mu, kiya qrasun mu muda. sapah mu sbliqun mu bay kdyah, ini mu bay striqi. Sayang way ku meuyas sapah pyasan ana ou ka pyasan mu patas.mtna naq hiya ini ku kbsrux ,snkuhun ku bay qmita patas mi suupu ku rmri tnhiqan mu muyas sapah pyasan hiya yaku u tminun ku mi smsik mi kmaraw nniqan uri uda nii asi mu ka qulung daun .kiya ka ana ima , qmita yaku swalu ku dha balay, dayaku u sun dha kiya ka &quot; laqi muyas balay &quot;ana knuwan uxay kpriyuh ka daan mu nii.</FORM>
        <FORM kindOf="standard">= Koxon mo moda = Emca ka bobo mo &quot;ini bay dma kddiyax ka yabong mo nii, oo bay koxon na moda, ini ko na plongi ana mano. saw ka qmita nanaq patas mi treybi cnbo teynaw. saw ka rmri mi tminon pala saw swalo swayi mo qridin mi swayi mo snaw, smsik dxran mi sminaw oqan tnsapah ori, emca nanaq miing thiyan, mi ppolah&quot; yasa koxon mo bay moda ka emdaan nii.kiya mi prngaw ko koxon mo moda oda hini han. Tokingal koxon mo moda o kiya ka &quot;qmita patas&quot; yabay pkla sediq ana mano ka pnatas roma patas hiya, malo ka slohay oo phtasan,klaon mo ka emdaan dsediq ori,qnita mo kda hay patas tmsa yako &quot;emchoya moda qmpah?&quot; kiya sow mosa niqan bay brihan na ka qnpah. &quot;snhoya modos babaw dxran ni snhoya lnglong qori qrinoc sediq? kiya ka mosa malo bay ka kndsan ta babaw dxran. Wada oo bay ka qntaan mo patas da,kiya mi oo patas qtaan mo kddiyah,ana saw knowan nasi niqan diyah mo o snkoxon ko manganl patas mi pmita pas. Todha koxon mo moda o kiya ka &quot;rmri mi tminon pala&quot;, sapah pyasan mo niqan emptosa tmsa yami iaqi meoyas &quot;mrri mi tminon pala&quot;, rmri nami rri rodan cbiyaw, saw ka siyo siyo siyo mi ohnay ohnay yako oYbon Miqoy dongan tminon nami oo pala sloon nami loboy pila loboy patas, bonoh mi lokos ori, emdaan rodan cbiyaw ka oda nii, niqan bay rileyh na. tdhoon bay sediq icil alang ka tninon ta pala. kndadax hini mkla ko oo emdaan rodan cbiyaw, mkla ko mrri mi tminon pala ori, kiya mi snkoxon ko mrri mi tminon waliq. Tootoro Koxon mo moda oda o kiya ka &quot;snksik dxral mi sminaw oqan tnsapah&quot;, roma sapah mo yabay yako ka poso bay qsoran laqi qriil,bobo mo piyah ko laqi tipiq tsaan ko na &quot;slohay kmaraw sapan mi snhoya sminaw qqaya? kiya mi mosa malo bay nniqan ka sapah son asi ko ka dmayaw knaraw sapah kdiyah,ssikon mo kmalo kana ka dxran kraon mo ka tqiyan mi hpoyan mi haan msoos ropon.saw dxran ngangoc.mi oyong ossikon mo kdiyah ori. sbliqon mo sminaw kana ka oqon pngrah mi hpoyan oqan,kiya ka qrason mo balay qrason ko bay tama bobo mo, kiya qrason mo moda. sapah mo sbliqon mo bay kdyah, ini mo bay striqi. Sayang way ko meoyas sapah pyasan ana oo ka pyasan mo patas.mtna naq hiya ini ko kbsrox ,snkohon ko bay qmita patas mi soopo ko rmri tnhiqan mo moyas sapah pyasan hiya yako o tminon ko mi smsik mi kmaraw nniqan ori oda nii asi mo ka qolong daon .kiya ka ana ima , qmita yako swalo ko dha balay, dayako o son dha kiya ka &quot; laqi moyas balay &quot;ana knowan oxay kpriyoh ka daan mo nii.</FORM>
    </S>
</TEXT>