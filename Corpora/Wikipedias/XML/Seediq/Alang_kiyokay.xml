<?xml version="1.0" ?>
<TEXT id="Wiki_Seediq_Alang_kiyokay" xml:lang="trv" source="Seediq Wikipedia, article: Alang_kiyokay" copyright="CC BY-SA" citation="Alang_kiyokay. (2025, May 05). In Wikipedia [Seediq]. https://trv.wikipedia.org/wiki/Alang_kiyokay" BibTeX_citation="@misc{Wiki_trv_Alang_kiyokay, title = Alang_kiyokay, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Alang_kiyokay} }">
    <S id="0">
        <FORM kindOf="original">== Alang kiyokay == Alang Kiyokay de alang na Seediq Tgdaya. Ngayan na seediq de&quot;Loyan&quot; kesun daha. Ani si ngayan dheran ka kiya, uxe ngayan alang. Alang kiyokay nii ga tloung kesun Jinaysiyan Nanfuncun hini, kndalax Tai 19 sien hiya mosa Jinaysiyan de tgkingal alang Seediq ma daling bale Hori hiya. Bale ba pnheyu yaani knkawas 1956 ciida, menaq kesun Ka sinhu meyax gmarang kari kiristo hini, heya ka snalu kiyokay nii. Kiya ka skkingal theruy hini duma ka seediq pneyah alang Sipo ma alang Tongan hiya di, ki kesun daha&quot;alang kiyokay&quot; ka alang nii di. Ka sinhu ni wada meyah psutotuy lnlungan seediq moda smluhe ndaan Tensukiyo. Smkuxun smnegul kari na Ka sinhu ka seediq hini, ki ka smmalu kingal kiyokay tgkingal tloung Jinaysiyan hini duri. Niqan kingan Seediq Mwanan hiya, ma Awi Pihu ka ngayan na. wada smuruwa slhayan na ma, wada na biqun kiyokai Tensukiyo ka dheran na Loyan hiya. Anu smkuhul riyung smluhe ndaan kiyokay ka lnlugan na. Ado so niqan tlongan na kiyokay de. Ma maha malu saan daha smluhe mesa ka lnlungan na. ki wada paru bale lnlungan na ka Awi Pihu nii. Alang kiyokay nii, niqan ka toma na hiya&quot;alang toma kiyokay&quot;kesun daha, siyo na hiya de alang tgebin kesun daha, ado egu tgebin hiya daha cbeyo. Cubeyo seediq ni we, ado so mosa theruy icin, msudadan de msuupu hari, ma sdaaling hari ka smmalu sapah daha duri, ini sstheya, anu icu daha qmremux pais de uka dadan so pddayo na, ki ini sstheya pstuloun sapah daha. Kiya ka meniq alang kiyokay hiya tnugo so msudadan hari. Alang kiyokay nii niqan kingan ngayan na&quot;kiyokay bubu Mariya seediq&quot; kesun daha, anu tgukingal nyahan psgarang kari snluhayan, kndalax hini dungan mosa psgaran kari klalang Jinaisyan hini Dungan, kiya ka egu seediq wada mangan kari slhayan ta ka seediq di.</FORM>
        <FORM kindOf="standard">== Alang kiyokay == Alang Kiyokay de alang na Seediq Tgdaya. Ngayan na seediq de&quot;Loyan&quot; keson daha. Ani si ngayan dheran ka kiya, oxe ngayan alang. Alang kiyokay nii ga tloong keson Jinaysiyan Nanfoncon hini, kndalax Tai 19 sien hiya mosa Jinaysiyan de tgkingal alang Seediq ma daling bale Hori hiya. Bale ba pnheyo yaani knkawas 1956 ciida, menaq keson Ka sinho meyax gmarang kari kiristo hini, heya ka snalo kiyokay nii. Kiya ka skkingal theroy hini doma ka seediq pneyah alang Sipo ma alang Tongan hiya di, ki keson daha&quot;alang kiyokay&quot; ka alang nii di. Ka sinho ni wada meyah psototoy lnlongan seediq moda smlohe ndaan Tensokiyo. Smkoxon smnegol kari na Ka sinho ka seediq hini, ki ka smmalo kingal kiyokay tgkingal tloong Jinaysiyan hini dori. Niqan kingan Seediq Mwanan hiya, ma Awi Piho ka ngayan na. wada smorowa slhayan na ma, wada na biqon kiyokai Tensokiyo ka dheran na Loyan hiya. Ano smkohol riyong smlohe ndaan kiyokay ka lnlogan na. Ado so niqan tlongan na kiyokay de. Ma maha malo saan daha smlohe mesa ka lnlongan na. ki wada paro bale lnlongan na ka Awi Piho nii. Alang kiyokay nii, niqan ka toma na hiya&quot;alang toma kiyokay&quot;keson daha, siyo na hiya de alang tgebin keson daha, ado ego tgebin hiya daha cbeyo. Cobeyo seediq ni we, ado so mosa theroy icin, msodadan de msoopo hari, ma sdaaling hari ka smmalo sapah daha dori, ini sstheya, ano ico daha qmremox pais de oka dadan so pddayo na, ki ini sstheya pstoloon sapah daha. Kiya ka meniq alang kiyokay hiya tnogo so msodadan hari. Alang kiyokay nii niqan kingan ngayan na&quot;kiyokay bobo Mariya seediq&quot; keson daha, ano tgokingal nyahan psgarang kari snlohayan, kndalax hini dongan mosa psgaran kari klalang Jinaisyan hini Dongan, kiya ka ego seediq wada mangan kari slhayan ta ka seediq di.</FORM>
    </S>
</TEXT>