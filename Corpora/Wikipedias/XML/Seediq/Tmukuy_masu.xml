<?xml version="1.0" ?>
<TEXT id="Wiki_Seediq_Tmukuy_masu" xml:lang="trv" source="Seediq Wikipedia, article: Tmukuy_masu" copyright="CC BY-SA" citation="Tmukuy_masu. (2025, May 05). In Wikipedia [Seediq]. https://trv.wikipedia.org/wiki/Tmukuy_masu" BibTeX_citation="@misc{Wiki_trv_Tmukuy_masu, title = Tmukuy_masu, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Tmukuy_masu} }">
    <S id="0">
        <FORM kindOf="original">Seejiq sun, niqan egu bi malu endaan rudan sbiyaw, saw ka pstrung ka risaw ni uuwa, psalu kingal bgurah sapah, saw ka phuma masu - asi ka &quot;smgasuc&quot; meysa utux rudan, pkeiyah egu hiyi masu. Sbiyaw balay 5 idas do prajing hmuma ni tmukuy masu da, kiya ni muda smapuh hmuma, jiyax siida asi ka mrbu balay tutuy ni phlama hlama masu ssapuh dha, pusu ranaq tahuc sapah o ini tduwa phing, smapuh siida, pusu ranaq nii o sranaq tahuc, dsun ka pnhlman masu ni sinaw ni payay ni parih, dsun dha empsapuh kana ka nii ni dsun dha qnpahan. Plalay musa qnpahan kingal empsapuh, mangan parih sqbuh na dhgal, smapuh pnhuma, kiya ni meysa snbliqan utux ni taysaw emphru kana ka pnhuma, nhdu smapuh do, hmliq cipiq hlama masu ni spawsa na ska spuhan, hmrig cikux sinaw , mnsngari hlama masu ni sinaw o sugun mkan dha empsapuh. Kiya ni wada musa qnpahan kingal empsapuh duri, wada muda saw uuda spuhax, kika nii o smapuh hmuma sun. Empitu idas - prajing tmatak, maxal idas - mhada ka masu do miing kingal jiyax muda qnburung, knkingal sapah o prajing musa qnpahan kmtuy bnkiyal masu dsun sapah, kingal bnkiyan o qyanun sida qhuni, kingal bnkiyan o phmaun qnpahan, nhdu qnburun do, mangal kingal bnkiyan duri sqaya damux rpun. mrbu jiyax spuhan, seejiq alang o miing dha seejiq lmawa utux, meysa smbliqan, nhdu kana ka smapuh do, smwayay kana ka sejiq, ini tduwa embrinah qmita, manu ka saw nii o kika smapuh kmtuy. Saw nii kingal hnkawas empxal muda ka smapuh o sprun dha balay, nasi niqan ka smliq gaya ssapuh o, ini sbliqi utux ruda ka pnegalang dni naqih kana ka pnhuma, kiya ni lmawa empsapuh taysaw miyah dmayaw ksblaiq rmngaw utux rudan, seejiq smliq gaya nii o asaw ka psruwa ruciq brah utux rudan, taysaw ssruwa ruciq. Egu balay ka gaya seejiq wada muungac da, wana ta embahang smmnru rudan tada, tlami lmlung binaw, ita seejiq o asaw ta ka smparu gaya, prtuday ta muda ka gaya ta, tay saw pniqun ta ka rmun rudan, dhuq sayang ana bitaq knuwan.</FORM>
        <FORM kindOf="standard">Seejiq son, niqan ego bi malo endaan rodan sbiyaw, saw ka pstrong ka risaw ni oowa, psalo kingal bgorah sapah, saw ka phoma maso - asi ka &quot;smgasoc&quot; meysa otox rodan, pkeiyah ego hiyi maso. Sbiyaw balay 5 idas do prajing hmoma ni tmokoy maso da, kiya ni moda smapoh hmoma, jiyax siida asi ka mrbo balay totoy ni phlama hlama maso ssapoh dha, poso ranaq tahoc sapah o ini tdowa phing, smapoh siida, poso ranaq nii o sranaq tahoc, dson ka pnhlman maso ni sinaw ni payay ni parih, dson dha empsapoh kana ka nii ni dson dha qnpahan. Plalay mosa qnpahan kingal empsapoh, mangan parih sqboh na dhgal, smapoh pnhoma, kiya ni meysa snbliqan otox ni taysaw emphro kana ka pnhoma, nhdo smapoh do, hmliq cipiq hlama maso ni spawsa na ska spohan, hmrig cikox sinaw , mnsngari hlama maso ni sinaw o sogon mkan dha empsapoh. Kiya ni wada mosa qnpahan kingal empsapoh dori, wada moda saw ooda spohax, kika nii o smapoh hmoma son. Empito idas - prajing tmatak, maxal idas - mhada ka maso do miing kingal jiyax moda qnborong, knkingal sapah o prajing mosa qnpahan kmtoy bnkiyal maso dson sapah, kingal bnkiyan o qyanon sida qhoni, kingal bnkiyan o phmaon qnpahan, nhdo qnboron do, mangal kingal bnkiyan dori sqaya damox rpon. mrbo jiyax spohan, seejiq alang o miing dha seejiq lmawa otox, meysa smbliqan, nhdo kana ka smapoh do, smwayay kana ka sejiq, ini tdowa embrinah qmita, mano ka saw nii o kika smapoh kmtoy. Saw nii kingal hnkawas empxal moda ka smapoh o spron dha balay, nasi niqan ka smliq gaya ssapoh o, ini sbliqi otox roda ka pnegalang dni naqih kana ka pnhoma, kiya ni lmawa empsapoh taysaw miyah dmayaw ksblaiq rmngaw otox rodan, seejiq smliq gaya nii o asaw ka psrowa rociq brah otox rodan, taysaw ssrowa rociq. Ego balay ka gaya seejiq wada moongac da, wana ta embahang smmnro rodan tada, tlami lmlong binaw, ita seejiq o asaw ta ka smparo gaya, prtoday ta moda ka gaya ta, tay saw pniqon ta ka rmon rodan, dhoq sayang ana bitaq knowan.</FORM>
    </S>
</TEXT>