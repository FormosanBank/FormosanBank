<?xml version="1.0" ?>
<TEXT id="Wiki_Seediq_Ngiraw" xml:lang="trv" source="Seediq Wikipedia, article: Ngiraw" copyright="CC BY-SA" citation="Ngiraw. (2025, May 05). In Wikipedia [Seediq]. https://trv.wikipedia.org/wiki/Ngiraw" BibTeX_citation="@misc{Wiki_trv_Ngiraw, title = Ngiraw, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ngiraw} }">
    <S id="0">
        <FORM kindOf="original">= Ngiraw = Ye ba kndalax knxalan hari 1970 de, ngiro nii ka wada qnpriqan ba mhuma ngungalan pila dseediq alang, ciida we mhuma ngiro kana ka seediq alang. Kari bnhangan mu we, uxe wano yencuming quri ita hini ka mnhuma ngiro ciida, kana yencuming Taywang ma, ani naq knkana ka pphuma na Plmukan duri mesa, uka inu ka ini phnma ngiro ciida. Ngiro nii we phmaun qhuni snbrexan, asi ka mosa gmeyu qhuni hhreyan ngiro, qhuni kuxul riyung mhuma ngiro ita Seediq ge, dara, tupih, bngebung, tamun, qgeri ma raus qalux. Egu riyung klegan ka qhuni pphmaun ngiro nii, gmao qhuni mkere ma hreyan riyung ngiro ka seediq, ado bsiyaq phreyan ngiro ma ini ksburo. Bsiyaq ba mhuma ngiro nii ka seediq alang ciida, betaq wada meelih rnihan na pila. Egu bale ka seediq quri ita hini wada mangal pila paru ciida duri, dehuk kana mosa maruy sapah Prisiya.</FORM>
        <FORM kindOf="standard">= Ngiraw = Ye ba kndalax knxalan hari 1970 de, ngiro nii ka wada qnpriqan ba mhoma ngongalan pila dseediq alang, ciida we mhoma ngiro kana ka seediq alang. Kari bnhangan mo we, oxe wano yencoming qori ita hini ka mnhoma ngiro ciida, kana yencoming Taywang ma, ani naq knkana ka pphoma na Plmokan dori mesa, oka ino ka ini phnma ngiro ciida. Ngiro nii we phmaon qhoni snbrexan, asi ka mosa gmeyo qhoni hhreyan ngiro, qhoni koxol riyong mhoma ngiro ita Seediq ge, dara, topih, bngebong, tamon, qgeri ma raos qalox. Ego riyong klegan ka qhoni pphmaon ngiro nii, gmao qhoni mkere ma hreyan riyong ngiro ka seediq, ado bsiyaq phreyan ngiro ma ini ksboro. Bsiyaq ba mhoma ngiro nii ka seediq alang ciida, betaq wada meelih rnihan na pila. Ego bale ka seediq qori ita hini wada mangal pila paro ciida dori, dehok kana mosa maroy sapah Prisiya.</FORM>
    </S>
</TEXT>