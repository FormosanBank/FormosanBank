<?xml version="1.0" ?>
<TEXT id="Wiki_Seediq_Qgeri" xml:lang="trv" source="Seediq Wikipedia, article: Qgeri" copyright="CC BY-SA" citation="Qgeri. (2025, May 05). In Wikipedia [Seediq]. https://trv.wikipedia.org/wiki/Qgeri" BibTeX_citation="@misc{Wiki_trv_Qgeri, title = Qgeri, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qgeri} }">
    <S id="0">
        <FORM kindOf="original">= Qgeri/ Qqri/ Qegiri = Beyhing bay qhuni mtuting wasaw na ka qqri nii, rmabang bay kndux ka rhiq qhuni na, msdalih sdhriq ka cida na, skkingal ka wasaw na, niqan bay tuura so knrtan rupung ka ssiyaw wasaw na, mbhuway ka bukuy wasaw na, mdakil ckcka bbuyu ddwiyaq. Tduwa uqun ka hiyi qqri nii, rmabang bay smkuxul mkan hiyi qhuni ka rapic ccamac dnii, kiya ka mniq ckcka lmahang puniq mi ddha hruwan qhuni nii u pusu bay kluwan qhuni uri, pngalan dha qqiya hmtur deyki, so spuyan mhnuk qhuni, cida qhuni nii u pngalan dha hmann ngiraw mi duhung dnii, qtinuh u slmuun phiyu sapah, tduruy, smalu asu, qtinuk sapah, mi thuwan puniq, kiya ka mtuting hiyi qhuni u hbaraw bay ka ita sediq miyah lmamu, skuwan na mi saan dha empulah. Mniq ta alang sediq hini pa, kntanan qmita ka qhuni qqri nii, kiya ka qhuni nii u lxan bay mangal, mi sklaan mdakil alang hini.</FORM>
        <FORM kindOf="standard">= Qgeri/ Qqri/ Qegiri = Beyhing bay qhoni mtoting wasaw na ka qqri nii, rmabang bay kndox ka rhiq qhoni na, msdalih sdhriq ka cida na, skkingal ka wasaw na, niqan bay toora so knrtan ropong ka ssiyaw wasaw na, mbhoway ka bokoy wasaw na, mdakil ckcka bboyo ddwiyaq. Tdowa oqon ka hiyi qqri nii, rmabang bay smkoxol mkan hiyi qhoni ka rapic ccamac dnii, kiya ka mniq ckcka lmahang poniq mi ddha hrowan qhoni nii o poso bay klowan qhoni ori, pngalan dha qqiya hmtor deyki, so spoyan mhnok qhoni, cida qhoni nii o pngalan dha hmann ngiraw mi dohong dnii, qtinoh o slmoon phiyo sapah, tdoroy, smalo aso, qtinok sapah, mi thowan poniq, kiya ka mtoting hiyi qhoni o hbaraw bay ka ita sediq miyah lmamo, skowan na mi saan dha empolah. Mniq ta alang sediq hini pa, kntanan qmita ka qhoni qqri nii, kiya ka qhoni nii o lxan bay mangal, mi sklaan mdakil alang hini.</FORM>
    </S>
</TEXT>