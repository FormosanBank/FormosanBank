<?xml version="1.0" ?>
<TEXT id="Wiki_Seediq_Kari_Pnsltudan_Rudan" xml:lang="trv" source="Seediq Wikipedia, article: Kari_Pnsltudan_Rudan" copyright="CC BY-SA" citation="Kari_Pnsltudan_Rudan. (2025, May 05). In Wikipedia [Seediq]. https://trv.wikipedia.org/wiki/Kari_Pnsltudan_Rudan" BibTeX_citation="@misc{Wiki_trv_Kari_Pnsltudan_Rudan, title = Kari_Pnsltudan_Rudan, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Kari_Pnsltudan_Rudan} }">
    <S id="0">
        <FORM kindOf="original">= Kari Pnsltudan Rudan = Lmiqu dgiyaq bukuy alang paran hiya, niqan kingan paru btunux, &quot;pusu qhuni&quot; so daha haya. Dungus na wa &quot;pusu gamin qhuni&quot; enca. kiya kndadah hini kana ka seediq ta mi kana kndusan dhran hini. Cbeyo ita seediq sa , wnnaq daha tnswai mudus dharan hini, uka naq brahan ka so nii, iyuh qniqan mi prana lutuc daha, maku musa priyuh qtaan dqras na ka swai na, yuhun na smruwa thuy msturun qbsuran na. Cbeyo seediq sa, clokah ba kndudan daha ciida, nas kmkan camac do, bloil kingan uban camac, kiya niqan uqun daha da; ini kicu seediq ka camac duri; ana brungi mi tahuc qhuni qnpah naq kana, ini duwi bawa seediq; mido kingan dmuh macu do, kiya knbaka uqun tnsapah da.Hawan ba! ini daha spruwan ka oda nii, taxan sa, wada daan pskluy da. mi niqan kal seediq sqquru, wada na paqun kana ka camac! kndah ha do micu ita seediq ka camac da. Kiya ka laqi mpsuran, wada na asi dawi kana ka macu uri, wada asi triyan puruc kana ka macu mi wada skaya kana da. Kndadah hiya do, nasi so kmkan camac ka seediq, asi ka muriq ba mhro camac, mapa naq ppanun daha, kiya sayan, ana puruc miyah thuy mluk uqun seediq.</FORM>
        <FORM kindOf="standard">= Kari Pnsltodan Rodan = Lmiqo dgiyaq bokoy alang paran hiya, niqan kingan paro btonox, &quot;poso qhoni&quot; so daha haya. Dongos na wa &quot;poso gamin qhoni&quot; enca. kiya kndadah hini kana ka seediq ta mi kana kndosan dhran hini. Cbeyo ita seediq sa , wnnaq daha tnswai modos dharan hini, oka naq brahan ka so nii, iyoh qniqan mi prana lotoc daha, mako mosa priyoh qtaan dqras na ka swai na, yohon na smrowa thoy mstoron qbsoran na. Cbeyo seediq sa, clokah ba kndodan daha ciida, nas kmkan camac do, bloil kingan oban camac, kiya niqan oqon daha da; ini kico seediq ka camac dori; ana brongi mi tahoc qhoni qnpah naq kana, ini dowi bawa seediq; mido kingan dmoh maco do, kiya knbaka oqon tnsapah da.Hawan ba! ini daha sprowan ka oda nii, taxan sa, wada daan pskloy da. mi niqan kal seediq sqqoro, wada na paqon kana ka camac! kndah ha do mico ita seediq ka camac da. Kiya ka laqi mpsoran, wada na asi dawi kana ka maco ori, wada asi triyan poroc kana ka maco mi wada skaya kana da. Kndadah hiya do, nasi so kmkan camac ka seediq, asi ka moriq ba mhro camac, mapa naq ppanon daha, kiya sayan, ana poroc miyah thoy mlok oqon seediq.</FORM>
    </S>
</TEXT>