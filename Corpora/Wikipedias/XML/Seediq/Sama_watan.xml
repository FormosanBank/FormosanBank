<?xml version="1.0" ?>
<TEXT id="Wiki_Seediq_Sama_watan" xml:lang="pwn" source="" copyright="" citation="" BibTeX_citation="">
    <S id="0">
        <FORM> Sama watan Alang dgiyaq ga ida niqan egu klgan spriq, tduwa dmatun nhapuy uqun. Kana dha ga, niqan kingal ka spriq &quot;sama watan&quot; ksun, yasa saw bi tunghaw sknxan mkan, kiya ni &quot;tunghaw lmiqu&quot; ksun sejiqun sayang, niqan kingal na ka hangan na &quot;spriq Cawhe&quot; ksun. Seuxal rabu wasaw na ka dmatun ta idaw meekan. Yaasa ana saw siyaw leelug, qnpahan, ida qtaan gaga mhru nanaq hiya ka&quot;sama watan&quot;, kiya ni dmatun mkan nhapuy kdjiyax. Tduwa uqun kana ka hniygan spriq nii, ini tmphpah na o ida malu bi skanan wah! Snqtan rabu wasaw, uxay uri o kana ka qmuru na, gmaxun anay qowsul cmsiyux, uxay uri o gmaxun siyang cmiyus, mtna bi tunghaw skanan. Smnru ka rdrudan o niqan ka kingal seejiq Watan ka hangan na, hiya ka plealay bi smnlay sama nii, tduwa uuqun msa.</FORM>
    </S>
</TEXT>
