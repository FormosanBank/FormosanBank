<?xml version="1.0" ?>
<TEXT id="Wiki_Seediq_Bkiluh" xml:lang="pwn" source="Paiwan Wikipedia, article: Bkiluh" copyright="CC BY-SA" citation="Bkiluh. (2024, December 07). In Wikipedia [Paiwan]. https://pwn.wikipedia.org/wiki/Bkiluh" BibTeX_citation="@misc{Wiki_pwn_Bkiluh, title = Bkiluh, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Bkiluh} }">
    <S id="0">
        <FORM kindOf="original">= Ciyak lmiqu/ Bkiluh/ Krung bkiluh = Ciyak lmiqu ani inu ttaan meniq lmiqu eebun, ma siyo eluw. Dheran bbsuring kuxul na hhreyan. Hndure ka ngalan ppyahan sphuma duri di. Pssengan qnedis ma paru ka hei na; ini kngihun, ma madis tikuh mssibus ka hei na puqun di. Speriq muudus kingal knkawas, wahil pgkaro, niqal ngudus spgeriq ma niqal uban runge. Mtumun mdeka rima betaq mpitu ka waso na. Mprbagan, betaq rbagan mgceyas ka pnhepah na, mgsama ka qmuru na peni. Qnedis mtumun so balung hari ka hnyegan hei na, mgquwaq mghungun ka putting putting na. Brkiluh mhungun ka qraqil na baro, biciq ma malu ba qtaan knugtumun. Mgsama mgmudu ka rako na da mhada, mhada ba blbale de, mquri nganguc mpgeriq mtteru mddeka, tkriyak rehak na plbuwan tbaro kntanah bale ka mgqraqil ka rehaq na. madis tikuh ini pntena sknexan peni. Ini mkmekan ido, so ddooyan bgihur mssekuy hei ma mnddengu qelu mngihun hema, malu prayan qsiya siimah, ini beyo malu ka kuxul. Anaq mngihun mahan, remux rqenan kbrinah msibus ba ka gelu peni.</FORM>
        <FORM kindOf="standard">= Ciyak lmiqo/ Bkiloh/ Krong bkiloh = Ciyak lmiqo ani ino ttaan meniq lmiqo eebon, ma siyo elow. Dheran bbsoring koxol na hhreyan. Hndore ka ngalan ppyahan sphoma dori di. Pssengan qnedis ma paro ka hei na; ini kngihon, ma madis tikoh mssibos ka hei na poqon di. Speriq moodos kingal knkawas, wahil pgkaro, niqal ngodos spgeriq ma niqal oban ronge. Mtomon mdeka rima betaq mpito ka waso na. Mprbagan, betaq rbagan mgceyas ka pnhepah na, mgsama ka qmoro na peni. Qnedis mtomon so balong hari ka hnyegan hei na, mgqowaq mghongon ka potting potting na. Brkiloh mhongon ka qraqil na baro, biciq ma malo ba qtaan knogtomon. Mgsama mgmodo ka rako na da mhada, mhada ba blbale de, mqori ngangoc mpgeriq mttero mddeka, tkriyak rehak na plbowan tbaro kntanah bale ka mgqraqil ka rehaq na. madis tikoh ini pntena sknexan peni. Ini mkmekan ido, so ddooyan bgihor mssekoy hei ma mnddengo qelo mngihon hema, malo prayan qsiya siimah, ini beyo malo ka koxol. Anaq mngihon mahan, remox rqenan kbrinah msibos ba ka gelo peni.</FORM>
    </S>
</TEXT>