<?xml version="1.0" ?>
<TEXT id="Wiki_Seediq_Pnsltudan_kari_nTekung-Thau" xml:lang="trv" source="Seediq Wikipedia, article: Pnsltudan_kari_nTekung-Thau" copyright="CC BY-SA" citation="Pnsltudan_kari_nTekung-Thau. (2025, May 05). In Wikipedia [Seediq]. https://trv.wikipedia.org/wiki/Pnsltudan_kari_nTekung-Thau" BibTeX_citation="@misc{Wiki_trv_Pnsltudan_kari_nTekung-Thau, title = Pnsltudan_kari_nTekung-Thau, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Pnsltudan_kari_nTekung-Thau} }">
    <S id="0">
        <FORM kindOf="original">= Pnsltudan kari nTekung-Thau = Cbeyo mesa si, niqan kingal laqi mqedil alang nThau si. Yawada humuwa asi luk paru nbuyas na gaga skpahung di si, menaq ooda so nii si, pgyaun riyung qmita Gaya ndThau si. Kiya ka phlisun ma pswayan daha ini daha supui si. Bobo na de, ya naq wada msiqa ma spooda na keeman wada naq qduriq quri ceka llmiqu si, bobo na di si wada daun mnetun seediq tncamac, tena wada huqil naq knsekuy so dgiyaq baro di si. Ani si, bobo nqhilan na si, hei na wada inu muwa mgtekung di si. Kndalax ciida, netun niqan seediq so ga skpahung ka tnalang daha di si, mosa skiya bobo dnamux ma uxe de mosa bobo cida qhuni ssiyo sapah daha hiya lmawa muuyas, so bale ga pgkela mqedil ga skpahun mesa tai hari ka hei su, ma madi so knbleqan mnadi na. Netun so ga muuyas berah sapah si we, mptuting laqi mqedil denu mesa si, netun so muuyas bukuy sapah si mptuting laqi rseno kiya di mesa si. Mnegu so nii meyah ptqita, kiya ka kndudul snhei kari rnngagan na seediq mgcebu di, kiya ka ngalun daha so qbheni malu kaTekung di, ma sprun daha mita ma qmlahang di.</FORM>
        <FORM kindOf="standard">= Pnsltodan kari nTekong-Thao = Cbeyo mesa si, niqan kingal laqi mqedil alang nThao si. Yawada homowa asi lok paro nboyas na gaga skpahong di si, menaq ooda so nii si, pgyaon riyong qmita Gaya ndThao si. Kiya ka phlison ma pswayan daha ini daha sopoi si. Bobo na de, ya naq wada msiqa ma spooda na keeman wada naq qdoriq qori ceka llmiqo si, bobo na di si wada daon mneton seediq tncamac, tena wada hoqil naq knsekoy so dgiyaq baro di si. Ani si, bobo nqhilan na si, hei na wada ino mowa mgtekong di si. Kndalax ciida, neton niqan seediq so ga skpahong ka tnalang daha di si, mosa skiya bobo dnamox ma oxe de mosa bobo cida qhoni ssiyo sapah daha hiya lmawa mooyas, so bale ga pgkela mqedil ga skpahon mesa tai hari ka hei so, ma madi so knbleqan mnadi na. Neton so ga mooyas berah sapah si we, mptoting laqi mqedil deno mesa si, neton so mooyas bokoy sapah si mptoting laqi rseno kiya di mesa si. Mnego so nii meyah ptqita, kiya ka kndodol snhei kari rnngagan na seediq mgcebo di, kiya ka ngalon daha so qbheni malo kaTekong di, ma spron daha mita ma qmlahang di.</FORM>
    </S>
</TEXT>