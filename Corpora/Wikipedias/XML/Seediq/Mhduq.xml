<?xml version="1.0" ?>
<TEXT id="Wiki_Seediq_Mhduq" xml:lang="trv" source="Seediq Wikipedia, article: Mhduq" copyright="CC BY-SA" citation="Mhduq. (2025, May 05). In Wikipedia [Seediq]. https://trv.wikipedia.org/wiki/Mhduq" BibTeX_citation="@misc{Wiki_trv_Mhduq, title = Mhduq, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Mhduq} }">
    <S id="0">
        <FORM kindOf="original">= Mhduq = Mnarux mhduq pa hay wada sqcuqi so mkala baraw ka lnmaxan smpu knnihur chmu kcka dara, wada thhmuk msli cka qnpringan buc mi pungu buc hiyi ka mnihur timu mqrari, wada so mkyeyncng ka pungu buc hiyi. Dan balay mnarux mhduq pa mrahuy kngkawas snaw mi wada thmuk yahan ka qridin, pusu na bay han ida snaw ka mngari kmxalan dhuq mngarin kmxalan rima (90%-95%) knou, pusu bay rmading peyyah mnarux mkala baraw knihur chmu u, kiya ka knkana qnthran, mumal mrana cnhdilan, mimah sinaw, mkala dara, dmuwi iyu peyyah chmu, ini pnduwa ka biyax na quru, Uxay daw mnniqan mnnarux mhduq ka sediq tnsapah hay, kiya qpuruq abunay muda mnarux mhduq uri. So bay triyak ka dndulan na u smpusal miyah ka mbanah mbba hlitan mnarux, ncun ptbalay ini knarux, mncul u kiya ka krinah mnarux. Yhan mnarux ka pungu buc hiyi pa ya bay mosa niqan mkbtunux mhduq, qtan bay ka pungu qaqay mi pungu bawa, krinah bay pungu tama qaqay. Sediq mnarux mhduq uxay daw sediq mnarux mkala babaw knnihur chmu bay, quri so uuqun u asi ka ini sqcuqi ou bay hiyi, uqun mundus qsiya ucilung mi ini hari kan ccamacsing tanpaycu. So kiya hay, sediq mnarux mhduq pa hay, sposa kari asi bay ka knbaka bay ka cnhdilan mi asi ka mimah knbaka qsiya ka kddiyax, kou hari mkan quri ssama mi mkan hiyi pnwalang, uqun smnalu sukay mi smnalu biyuq nunuh. Iya imah sinaw mi mmahan niqan sato, kiya mi iya ekan uqun mkala bay kawpurin, mray so iiyaq mi biraq, mbanah hiyi, qcurux mi uqun mundus qqsiya ucilung.</FORM>
        <FORM kindOf="standard">= Mhdoq = Mnarox mhdoq pa hay wada sqcoqi so mkala baraw ka lnmaxan smpo knnihor chmo kcka dara, wada thhmok msli cka qnpringan boc mi pongo boc hiyi ka mnihor timo mqrari, wada so mkyeyncng ka pongo boc hiyi. Dan balay mnarox mhdoq pa mrahoy kngkawas snaw mi wada thmok yahan ka qridin, poso na bay han ida snaw ka mngari kmxalan dhoq mngarin kmxalan rima (90%-95%) knoo, poso bay rmading peyyah mnarox mkala baraw knihor chmo o, kiya ka knkana qnthran, momal mrana cnhdilan, mimah sinaw, mkala dara, dmowi iyo peyyah chmo, ini pndowa ka biyax na qoro, Uxay daw mnniqan mnnarox mhdoq ka sediq tnsapah hay, kiya qporoq abonay moda mnarox mhdoq ori. So bay triyak ka dndolan na o smposal miyah ka mbanah mbba hlitan mnarox, ncon ptbalay ini knarox, mncol o kiya ka krinah mnarox. Yhan mnarox ka pongo boc hiyi pa ya bay mosa niqan mkbtonox mhdoq, qtan bay ka pongo qaqay mi pongo bawa, krinah bay pongo tama qaqay. Sediq mnarox mhdoq oxay daw sediq mnarox mkala babaw knnihor chmo bay, qori so ooqon o asi ka ini sqcoqi oo bay hiyi, oqon mondos qsiya ocilong mi ini hari kan ccamacsing tanpayco. So kiya hay, sediq mnarox mhdoq pa hay, sposa kari asi bay ka knbaka bay ka cnhdilan mi asi ka mimah knbaka qsiya ka kddiyax, koo hari mkan qori ssama mi mkan hiyi pnwalang, oqon smnalo sokay mi smnalo biyoq nonoh. Iya imah sinaw mi mmahan niqan sato, kiya mi iya ekan oqon mkala bay kawporin, mray so iiyaq mi biraq, mbanah hiyi, qcorox mi oqon mondos qqsiya ocilong.</FORM>
    </S>
</TEXT>