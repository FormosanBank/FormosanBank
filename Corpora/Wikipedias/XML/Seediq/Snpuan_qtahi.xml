<?xml version="1.0" ?>
<TEXT id="Wiki_Seediq_Snpuan_qtahi" xml:lang="trv" source="Seediq Wikipedia, article: Snpuan_qtahi" copyright="CC BY-SA" citation="Snpuan_qtahi. (2025, May 05). In Wikipedia [Seediq]. https://trv.wikipedia.org/wiki/Snpuan_qtahi" BibTeX_citation="@misc{Wiki_trv_Snpuan_qtahi, title = Snpuan_qtahi, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Snpuan_qtahi} }">
    <S id="0">
        <FORM kindOf="original">Snpuan qtahi Niqan kingal jiyax qmita qtahi ka kumay, rmngaw ka kumay&quot;kana babaw dxgal hini o isu ka cipiq bi, nasi ta mkeekan o kasi misu si ,ciq, mrut kukuh pstmaq&quot; sun na. Embahang ka qtahi do naqih bi kuxul na ni rngagan n aka kumay&quot;Ma su mangal bilaq knan, duma ga, paru qbubur ni ungat biyax, bilaq qbubur ni paru biyax o klaun su hug?&quot; sun na. Kumay o msaang bi ni lngu na pstmaqun qmlqah ka qtahi. Yahan ha! msa ka qtahi&quot;Mgrbu mkaxa pstrung ta yayung hiya.&quot; sun n aka kumay. &quot;Yaa su balay bi meiyah!&quot; msa ka kumay, wada emppsdhug ni mswayay da. Kiya do qtahi ga, asi usa rmngaw kana kleegan qtahi ni srngaw n aka saw nkari kumay, asi endka embngbing msang ka qtahi ni &quot;Lita kana&quot;mkksa. Saw mgrbu mkaxa tmaga siyaw yayung ka kumay &quot;Inu da qtahi nini, aji peutux hug?&quot; msa. Ini lawa bsiyaq qtahi o mdka hnang yayung paru hmbragan asi iyaqh tmbnu qmapur mkan kumay, bitaq muhing ni birat spiyan qtahi. Tnlingis rmngaw ka kumay &quot;Srwai ku hug! Wada ku mqnuqu da&quot; sun n aka qtahi. Paah hiya siida do ini traqil tgbilaq ka kumay da.</FORM>
        <FORM kindOf="standard">Snpoan qtahi Niqan kingal jiyax qmita qtahi ka komay, rmngaw ka komay&quot;kana babaw dxgal hini o iso ka cipiq bi, nasi ta mkeekan o kasi miso si ,ciq, mrot kokoh pstmaq&quot; son na. Embahang ka qtahi do naqih bi koxol na ni rngagan n aka komay&quot;Ma so mangal bilaq knan, doma ga, paro qbobor ni ongat biyax, bilaq qbobor ni paro biyax o klaon so hog?&quot; son na. Komay o msaang bi ni lngo na pstmaqon qmlqah ka qtahi. Yahan ha! msa ka qtahi&quot;Mgrbo mkaxa pstrong ta yayong hiya.&quot; son n aka komay. &quot;Yaa so balay bi meiyah!&quot; msa ka komay, wada emppsdhog ni mswayay da. Kiya do qtahi ga, asi osa rmngaw kana kleegan qtahi ni srngaw n aka saw nkari komay, asi endka embngbing msang ka qtahi ni &quot;Lita kana&quot;mkksa. Saw mgrbo mkaxa tmaga siyaw yayong ka komay &quot;Ino da qtahi nini, aji peotox hog?&quot; msa. Ini lawa bsiyaq qtahi o mdka hnang yayong paro hmbragan asi iyaqh tmbno qmapor mkan komay, bitaq mohing ni birat spiyan qtahi. Tnlingis rmngaw ka komay &quot;Srwai ko hog! Wada ko mqnoqo da&quot; son n aka qtahi. Paah hiya siida do ini traqil tgbilaq ka komay da.</FORM>
    </S>
</TEXT>