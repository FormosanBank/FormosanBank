<?xml version="1.0" ?>
<TEXT id="Wiki_Seediq_Snpuan_qtahi" xml:lang="pwn" source="Paiwan Wikipedia, article: Snpuan_qtahi" copyright="CC BY-SA" citation="Snpuan_qtahi. (2024, November 18). In Wikipedia [Paiwan]. https://pwn.wikipedia.org/wiki/Snpuan_qtahi" BibTeX_citation="@misc{Wiki_pwn_Snpuan_qtahi, title = Snpuan_qtahi, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Snpuan_qtahi} }">
    <S id="0">
        <FORM>Snpuan qtahi Niqan kingal jiyax qmita qtahi ka kumay, rmngaw ka kumay&quot;kana babaw dxgal hini o isu ka cipiq bi, nasi ta mkeekan o kasi misu si ciq mrut kukuh pstmaq&quot; sun na. Embahang ka qtahi do naqih bi kuxul na ni rngagan n aka kumay&quot;Ma su mangal bilaq knan, duma ga, paru qbubur ni ungat biyax, bilaq qbubur ni paru biyax o klaun su hug?&quot; sun na. Kumay o msaang bi ni lngu na pstmaqun qmlqah ka qtahi. Yahan ha! msa ka qtahi&quot;Mgrbu mkaxa pstrung ta yayung hiya.&quot; sun n aka kumay. &quot;Yaa su balay bi meiyah!&quot; msa ka kumay, wada emppsdhug ni mswayay da. Kiya do qtahi ga, asi usa rmngaw kana kleegan qtahi ni srngaw n aka saw nkari kumay, asi endka embngbing msang ka qtahi ni &quot;Lita kana&quot;mkksa. Saw mgrbu mkaxa tmaga siyaw yayung ka kumay &quot;Inu da qtahi nini, aji peutux hug?&quot; msa. Ini lawa bsiyaq qtahi o mdka hnang yayung paru hmbragan asi iyaqh tmbnu qmapur mkan kumay, bitaq muhing ni birat spiyan qtahi. Tnlingis rmngaw ka kumay &quot;Srwai ku hug! Wada ku mqnuqu da&quot; sun n aka qtahi. Paah hiya siida do ini traqil tgbilaq ka kumay da. pnyahan kari Yudaw Dangaw 2013.08 .</FORM>
    </S>
</TEXT>
