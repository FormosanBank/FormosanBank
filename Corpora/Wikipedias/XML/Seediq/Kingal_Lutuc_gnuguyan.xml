<?xml version="1.0" ?>
<TEXT id="Wiki_Seediq_Kingal_Lutuc_gnuguyan" xml:lang="pwn" source="Paiwan Wikipedia, article: Kingal_Lutuc_gnuguyan" copyright="CC BY-SA" citation="Kingal_Lutuc_gnuguyan. (2024, December 07). In Wikipedia [Paiwan]. https://pwn.wikipedia.org/wiki/Kingal_Lutuc_gnuguyan" BibTeX_citation="@misc{Wiki_pwn_Kingal_Lutuc_gnuguyan, title = Kingal_Lutuc_gnuguyan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Kingal_Lutuc_gnuguyan} }">
    <S id="0">
        <FORM kindOf="original">== Kari Seediq == Kingal pnugrahur Luwan Seediq ka knlangan Awco. Dheran nii spegan srengo kari, mphrinas teru kbekuy kana ka knklegan. Rahur ba ka Luwan Yencuming. Ma kana ka pntheruy pneeyah knlangan seediq icil duri. Cbeyo pooda kingal cungco ka sehu Awco. Cungco nii, spkari Dame kana ka seediq. Pguango srengo daha kari. Psmyahun kingal knlangan pskingal kari, pskingal pnGaya, ma pskingal snhei. Pgdungus pntyexan pntena skdesun daha ka Yencuming. Rahur ka laqi Yencuming wada desun sehu Awco. Stgesa kndalax slaqi. Kika uxe pgYencuming ka laqi denu mesa. Desun kingal uxe knklaan pnkdkilan daha ka laqi Yencuming. Sprdingan Ptlhayan pskari Dame, snhei thmkuwan Utux Dame. Ma shaduc tnsapah seediq mbhege. Thmuku Utux nmdanga tnsapah, kiyokay, ma sapah mdanga laqi uka rudan. Meniq hiya, slluhe kari Dame, spkela Gaya Dame. Ini prngagi kari nbubu, ini spyasi uyas tnalang. Mgedang ngayan, mgedang pnsltulan di tnalang. Ini ba ptleyaq klaali ka lqlaqi Anaq snbleqan ka nniqul, mttuku kana ka ppuqun. Ani si naqah bale ka kuxul daha. Lmngelung mkmusa berih bubu daha, ma ini kela mesa ga meniq inu ka nniqan daha duri. Mmteru kmxalan qnbsyaqun ka spooda ooda nii di. Melux naq spchngiyan ka kari, spchngiyan ka Gaya. Uxe seediq Mbhege, ma uxe seediq Yencuming ka dheya di. Seediq so nii gnlekan hii ka stgesa nrudan. Kiya ka kesun "Kingal Lutuc gnuguyan" . Ndaan spooda oda sehu Awco nii, uka mnadis na snbleqan skdesun daha. Mquri ini tqtai na seediq mbhege, wada ba pchngiyan ka pnuGaya nrudan daha di. Mquri naq ndheya duri, wada ini klai ka pnGaya nrudan daha. Ini ba tbleyaq, ini ba kkela mesa mphuwa ka lnlungan daha duri. Duma naq ka seediq, kingal kkdesan skadi nsapah pnyahan ma kana so spkela naq nnheya peni. Betaq knkawas 2008, sbrihan kari na Congri Awco, mesa, "Yaku, pthmuku ku Tndheran Yencuming ka saya. Pnyahan nrudan seediq ncbeyo, ani saya ni pnuGya, ni meniq hini nana. Lnlungun ka ndaan wada ini sbleqi kndesan. Ndaan horicu ma cungco sehu cbeyo, kana knklegan pnqraqil snlliqan, ni mu sbrihun." Rmirih ndaan sehu cbeyo, snberih kari seediq tnpusu. Ma sehu saya peeyah kari, kndalax saya, kana ndaan qnnaqah, ini sbleqi cbeyo, plixan! Uxe ba spooda ka bobo na di. mesa. Kana ndaan qnnaqah uxe kesun maha asi kklmeyun. Snbrihan na seediq tnbusu Congri, spruun ba spatis ndaan saya. Pgkela ndaan uxe mplutuc knssengan. Mpslluhe knklaan, ma mppooda knkkela. Ani naq saya rahur ba ka seediq miging naq pnttingan daha. Ani naq uka ggimun ka tnsapah di. Pkrdumuc ba pooda stgesa beyax klmeyun. Pkdakan naq lqlaqi Yencuming ani betaq knuwan. Kari Coko</FORM>
        <FORM kindOf="standard">== Kari Seediq == Kingal pnograhor Lowan Seediq ka knlangan Awco. Dheran nii spegan srengo kari, mphrinas tero kbekoy kana ka knklegan. Rahor ba ka Lowan Yencoming. Ma kana ka pntheroy pneeyah knlangan seediq icil dori. Cbeyo pooda kingal congco ka seho Awco. Congco nii, spkari Dame kana ka seediq. Pgoango srengo daha kari. Psmyahon kingal knlangan pskingal kari, pskingal pnGaya, ma pskingal snhei. Pgdongos pntyexan pntena skdeson daha ka Yencoming. Rahor ka laqi Yencoming wada deson seho Awco. Stgesa kndalax slaqi. Kika oxe pgYencoming ka laqi deno mesa. Deson kingal oxe knklaan pnkdkilan daha ka laqi Yencoming. Sprdingan Ptlhayan pskari Dame, snhei thmkowan Utox Dame. Ma shadoc tnsapah seediq mbhege. Thmoko Utox nmdanga tnsapah, kiyokay, ma sapah mdanga laqi oka rodan. Meniq hiya, sllohe kari Dame, spkela Gaya Dame. Ini prngagi kari nbobo, ini spyasi oyas tnalang. Mgedang ngayan, mgedang pnsltolan di tnalang. Ini ba ptleyaq klaali ka lqlaqi Anaq snbleqan ka nniqol, mttoko kana ka ppoqon. Ani si naqah bale ka koxol daha. Lmngelong mkmosa berih bobo daha, ma ini kela mesa ga meniq ino ka nniqan daha dori. Mmtero kmxalan qnbsyaqon ka spooda ooda nii di. Melox naq spchngiyan ka kari, spchngiyan ka Gaya. Uxe seediq Mbhege, ma oxe seediq Yencoming ka dheya di. Seediq so nii gnlekan hii ka stgesa nrodan. Kiya ka keson "Kingal Lotoc gnogoyan" . Ndaan spooda oda seho Awco nii, oka mnadis na snbleqan skdeson daha. Mqori ini tqtai na seediq mbhege, wada ba pchngiyan ka pnoGaya nrodan daha di. Mqori naq ndheya dori, wada ini klai ka pnGaya nrodan daha. Ini ba tbleyaq, ini ba kkela mesa mphowa ka lnlongan daha dori. Doma naq ka seediq, kingal kkdesan skadi nsapah pnyahan ma kana so spkela naq nnheya peni. Betaq knkawas 2008, sbrihan kari na Congri Awco, mesa, "Yako, pthmoko ko Tndheran Yencoming ka saya. Pnyahan nrodan seediq ncbeyo, ani saya ni pnoGya, ni meniq hini nana. Lnlongon ka ndaan wada ini sbleqi kndesan. Ndaan horico ma congco seho cbeyo, kana knklegan pnqraqil snlliqan, ni mo sbrihon." Rmirih ndaan seho cbeyo, snberih kari seediq tnposo. Ma seho saya peeyah kari, kndalax saya, kana ndaan qnnaqah, ini sbleqi cbeyo, plixan! Uxe ba spooda ka bobo na di. mesa. Kana ndaan qnnaqah oxe keson maha asi kklmeyon. Snbrihan na seediq tnboso Congri, sproon ba spatis ndaan saya. Pgkela ndaan oxe mplotoc knssengan. Mpsllohe knklaan, ma mppooda knkkela. Ani naq saya rahor ba ka seediq miging naq pnttingan daha. Ani naq oka ggimon ka tnsapah di. Pkrdomoc ba pooda stgesa beyax klmeyon. Pkdakan naq lqlaqi Yencoming ani betaq knowan. Kari Coko</FORM>
    </S>
</TEXT>