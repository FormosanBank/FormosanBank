<?xml version="1.0" ?>
<TEXT id="Wiki_Seediq_Snruan_kari_mnuqih(二)" xml:lang="pwn" source="Paiwan Wikipedia, article: Snruan_kari_mnuqih(二)" copyright="CC BY-SA" citation="Snruan_kari_mnuqih(二). (2024, December 07). In Wikipedia [Paiwan]. https://pwn.wikipedia.org/wiki/Snruan_kari_mnuqih(二)" BibTeX_citation="@misc{Wiki_pwn_Snruan_kari_mnuqih(二), title = Snruan_kari_mnuqih(二), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Snruan_kari_mnuqih(二)} }">
    <S id="0">
        <FORM kindOf="original">== Snruan kari mnuqih(2) == Mnuda elug ni pntucing nuqih elug ka seejiq, sneegul bukuy mksa na seejiq ga, ida dha ini bi shngii ka gaya iya knhmuc mangal pncingan elug qyqaya, kiya ni ngalun dha ni qyanun dha babaw sida qhuni siyaw elug. Nasi meiyah miying dungan ka pntucing seejiq, qtaun dha gaga pqyanan babaw sida qhuni ka pncingan dha nuqih do, musa mqaras bi rmngaw ka quwaq na "Ma malu bi lnglungan na ka seejiq gaga, gaga na qyanun hini ka pncingan mu nuqih da. Malu seejiq ka hyaan tay saw musa qlhangun bi utux ni msblaiq bi hici ka kndusan niya" msa. Gaya mnuqiq ga, ini kmhci mangal ka pncingan babaw elug na nuqih, uxay uri o snqihan nuqih. Ana ima na dqrijil o wada mangal pncingan babaw elug nuqih ni dsun na sapah dni naku nanaq msa do, snruan kari ga, nasi tmlaqi siida do musa mqriqu tucing ka laqi gaga nbuyas msa, manu ka laqi o bkiyu nuqih dni mhuqil mtucing da. Niqan kingal ka ina tnsapah, hnlian payi na wada mangal waray ubal payi na sa. Dsaw nii mhili o ida paru bi cnsyaxan na, wada asi sliq qsahur ina ka daw kiya. Manu ka ina na o meisug bi ni naqih balay kuxul na siida, wada asi usa tbsqur kingal pusu qhuni siyaw gqiqaq niya. Sbiyaw balay han o, ida mgaya bi ka drudan, ana nanaq kingal bi putuh nuqih, uxay uri o klgan waray mtucing dxgal do ida ini ngali wah! Ida mangal gaya nii ka rudan, stgsa dha lqian.</FORM>
        <FORM kindOf="standard">== Snroan kari mnoqih(2) == Mnoda elog ni pntocing noqih elog ka seejiq, sneegol bokoy mksa na seejiq ga, ida dha ini bi shngii ka gaya iya knhmoc mangal pncingan elog qyqaya, kiya ni ngalon dha ni qyanon dha babaw sida qhoni siyaw elog. Nasi meiyah miying dongan ka pntocing seejiq, qtaon dha gaga pqyanan babaw sida qhoni ka pncingan dha noqih do, mosa mqaras bi rmngaw ka qowaq na "Ma malo bi lnglongan na ka seejiq gaga, gaga na qyanon hini ka pncingan mo noqih da. Malo seejiq ka hyaan tay saw mosa qlhangon bi otox ni msblaiq bi hici ka kndosan niya" msa. Gaya mnoqiq ga, ini kmhci mangal ka pncingan babaw elog na noqih, oxay ori o snqihan noqih. Ana ima na dqrijil o wada mangal pncingan babaw elog noqih ni dson na sapah dni nako nanaq msa do, snroan kari ga, nasi tmlaqi siida do mosa mqriqo tocing ka laqi gaga nboyas msa, mano ka laqi o bkiyo noqih dni mhoqil mtocing da. Niqan kingal ka ina tnsapah, hnlian payi na wada mangal waray obal payi na sa. Dsaw nii mhili o ida paro bi cnsyaxan na, wada asi sliq qsahor ina ka daw kiya. Mano ka ina na o meisog bi ni naqih balay koxol na siida, wada asi osa tbsqor kingal poso qhoni siyaw gqiqaq niya. Sbiyaw balay han o, ida mgaya bi ka drodan, ana nanaq kingal bi potoh noqih, oxay ori o klgan waray mtocing dxgal do ida ini ngali wah! Ida mangal gaya nii ka rodan, stgsa dha lqian.</FORM>
    </S>
</TEXT>