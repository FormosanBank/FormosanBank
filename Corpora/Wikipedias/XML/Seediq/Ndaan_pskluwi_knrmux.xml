<?xml version="1.0" ?>
<TEXT id="Wiki_Seediq_Ndaan_pskluwi_knrmux" xml:lang="trv" source="Seediq Wikipedia, article: Ndaan_pskluwi_knrmux" copyright="CC BY-SA" citation="Ndaan_pskluwi_knrmux. (2025, May 05). In Wikipedia [Seediq]. https://trv.wikipedia.org/wiki/Ndaan_pskluwi_knrmux" BibTeX_citation="@misc{Wiki_trv_Ndaan_pskluwi_knrmux, title = Ndaan_pskluwi_knrmux, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ndaan_pskluwi_knrmux} }">
    <S id="0">
        <FORM kindOf="original">= Ndaan pskluwi knrmux-Sediq = Niqan txal ka cbiyaw sa wada smipaq kingal tunux Sediq Tcitaya ka Sediq bunun, dhuq alang daw sqrasan dha balay mi mniq alang u ngalan dha Sediq balay, kmsang bay lnglungan dha ka Sediq Tcitaya, kiya mi miing maxal mbbiyax rsrisaw, snuul daping sndraan miing,sklaan dha wisu bay mqaras ka dhiya, ini bay qlahang ka lnglungan. Kiya mi Sediq Tcitaya u twaun dha kbsukan kana han, mtaqi ciida daw wada dha qbrangan kana ka dhiya, snkkingal wada paqan ka tunux dha. Kiya ka kiya mi mlih kingal tunux ka Sediq Tcitaya, manu ka Sediq bunun u wada mlih kingal alang ka dhyaan da. Ananaq mkkray bay ka hnyuwan Sediq bunun, binaw lxan bay ka tunux dha.</FORM>
        <FORM kindOf="standard">= Ndaan psklowi knrmox-Sediq = Niqan txal ka cbiyaw sa wada smipaq kingal tonox Sediq Tcitaya ka Sediq bonon, dhoq alang daw sqrasan dha balay mi mniq alang o ngalan dha Sediq balay, kmsang bay lnglongan dha ka Sediq Tcitaya, kiya mi miing maxal mbbiyax rsrisaw, snool daping sndraan miing,sklaan dha wiso bay mqaras ka dhiya, ini bay qlahang ka lnglongan. Kiya mi Sediq Tcitaya o twaon dha kbsokan kana han, mtaqi ciida daw wada dha qbrangan kana ka dhiya, snkkingal wada paqan ka tonox dha. Kiya ka kiya mi mlih kingal tonox ka Sediq Tcitaya, mano ka Sediq bonon o wada mlih kingal alang ka dhyaan da. Ananaq mkkray bay ka hnyowan Sediq bonon, binaw lxan bay ka tonox dha.</FORM>
    </S>
</TEXT>