<?xml version="1.0" ?>
<TEXT id="Wiki_Seediq_Lebanon" xml:lang="pwn" source="Paiwan Wikipedia, article: Lebanon" copyright="CC BY-SA" citation="Lebanon. (2024, December 07). In Wikipedia [Paiwan]. https://pwn.wikipedia.org/wiki/Lebanon" BibTeX_citation="@misc{Wiki_pwn_Lebanon, title = Lebanon, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Lebanon} }">
    <S id="0">
        <FORM kindOf="original">= Ripanen Kunghekwo = Thnganan Ripanen, gaga mniq hunac hraan hidaw(Siya) na Yacow, hraan hidaw Ticunghay, huhay ksun klwaan Cungtung. Daya hraan hidaw o mlutuc dha Siryuya, hunac o mskiyig dha Yiserey/Parestan, gqian hidaw o msdalih dha Ticunghay. Ris ripanen ga pnluban dh aka Citucyaw, mniq Cungtung o ida ini kpiya ka Kunghekwo ni msgqian hidaw ka kndusan dha. Ruwan klwaan Ripanen ga niqan pnlalay na alang ni hncian qyqaya knglangan, snbiyaw bi wada niqan hmrinas 5,000hngkwasan na ris, mniq Ryuyowyey o ida niqan bi hangan na uri. Pnyahan kari Hangan dgiyaq ksun, pneiyah Sanyucu kari Feynici, pusu na kari o : l-b-n, ririh na o embhgay, saw bi pnaah pungpung dgiyaq huda embhgay ka hanganna nii. Gaga sapah patas Aypora na bnatas patas sbiyaw, Ciarceymey cass ni kska patas suyang Siporay, ida mtna mnrngaw hangan Ripanen kana. Hangan Ripanen Kunghekwo ga ida pnaah dgiyaq Ripanen, jiyax 22 idas11 hngkawas 1943 siida ini qlhangi Fakwo dni wada nanaq pgarang saw murux ku nanaq da. Ris Brah hngkawas 1937 siida, smnruwa ka Fakwo, titu nniqan Ripanen sbiyaw ga ida rngagan dha ripanen ka nniqan mincu cc Syuriya, ida niqan bi ris ni bnsiyaq balay ka nniqan dha. Hangan nii ga ida qntaan brah sci 25-brah sci 23 na pa patas Aypora na. Brah bi hngkawas 2000 siida, seejiq Feynici o gaga mniq dxgal nii, sayangdo brigan Ripanen ga ida qtaan kjiyax ka snalu dha kndadax truma dxgal ciway seejiq Feynici. Ida tg1 mtqirig elug babaw karac nFeycowka mincu kaseejiq Feynici, gnbgurah sbatas kari Feynici. Ida mnhuma syangpo sexual na ka Ripanen, dbowqax na qhuni ga, ida pusu bi qyqaya ssalu sapah dkiyig klwaan.Quri saw gisu kghak bnatas o ida tduwa qtaan ruwan suyang pataska. Bukuy do, wada mluk Ripanen ka Kurwoma, smalu klaan bi ana ima na sapah teyku Parpey. Sapah teykung nii ga ida malu bi snkuan dha ni paru bi sapah Kurwoma sbiyaw uri. Yasa gaga tmsqur elug saan ppaisYa Fey Ow ka Ripanen, kiya ni ida egu bi ka mincu mnluk Ripanen. Ida mnlutuc knlwaan Ayci, Yasu, Papirun, Pos ni Rwoma; Paah Sci 7 bitaq pnaah Sci16 maa nArapo Tikwo uri. Hngkawas 1517 siida ida lkan Etuman Tikwo. Bukuy tg1 ppais knglangan do, maa klwaan Fakwo. Idas 6 hngkawas 1941 siida, empsaping Yingkwo ga niqan Putwey Fakwodmayaw mluk Ripanen. Idas 11 do, Putwey Fakwo ga mgarang saw pklawa Ripanen. Jiyax 22 idas 11 hngkawas 1943 do mtutuy nanaq ka Ripanen ini klwai Fakwo da, phiyug Ripanen Kunghekwo. Idas 12 hngkawas 1946 do Ying, Fa ga ini eniq Ripanen da. Hngkawas 1975 bitaq hngkawas 1990 siida, ppais siida wada sliqan kana ka sapah Idas 4 hngkawas 1975 siida, ruwan Ripanen Citucyaw niYisrancyaw ga mspais da.Syuryuya ga paah idas 10 hngkaas 1976, asi eniqRipanen ka empsaping Ripanen, kiya ni dmayaw ptutuy ruwan klwaan na Cncutan yowcitwey; Manu ka Yiserey ga tmnais kmlawa hunac Ripanen. Ldas 10 hngkawas 1989 siida, Yi, Ci dha qpruhan yiyueyndhqun ka "psdhug Tayifu", emkingal masug cngc cyueynri dungan. Hngkawas 1990 mnhdu ppais ka ruwan Ripanen. Jiyax 26 idas 4 hngkawas 2005 siida, Syuriyaga ksaw pnrngagan Reynhekwo ni ini eniq Ripanen da, mhdu 29 hngkwasan asi klawa Ripanen da. jiyax 12 idas 7 hngkawas 2006 do, manu ka Yiserey ni Cncutang Ripanen ga mtjiyan duri; jiyax 14 idas 8 do manu ka Yiserey ni Cncutang Ripanen ga smruwa pnrngagan Reyhekwo snpgan 1701, tduwa ini ppais da. jiyax 7 idas 6 hngkawas 2009 do, manu ka Ripanen ga mnuda mgaaw yihwey tg14 cey, Saate-Hari ka Cngc Cungtung Ripanen o kika qbsuran bi klwaan Ripanen, sbiyaw han o ida Teyncucyaw Marungpay empsaping ka peuda, Cungri Ripanen o kika pusu bi tunux cngfu Ripanen. Kwohwey Ripanen ga ida yiyueync , mgaya bi yihwey mincuc, niqan 260 cngtang, kghak ka biyax, iyux ktnaan ka knmalu kana tangpay kika mduuy piri taypyawc ksun, ungac cngtang o ida mabang malu kiya wah! Pusu bi cngtang o niqan: Cangcyangtang na Ripanen :pnhiyug idas 11 hngkawas 1936, Teyncucyaw Marungpay cngtang, msdalih gqian hidaw. Cngcutang: pnhyugan hngkawas 1982, msdalih ka dhaYisrancyaw cayey pusu cyawpay cngtang, msdalih Yirangni syuriya, smruwa phngun ka Yiserey msa, miniq hunac Ripanen o ida niqan paru bi biyax dha. Sneasug singcn Ripanen ga snakan Peyrute, daya, hungac, dgiyaq Ripanen, Peyqa, Aqaar, Paarpeyqe-Hearmeyre, Meyre, Napatiya dnii 8 sng, Pusu alang o Peyrute (Beirut), yabi 150 kbuhug hiyi, kana ka sjiqan klwaan o wada hari 40%, ida kskaan cngc ni cingci klwaan Ripanen. Ida hini ka kskaan bi niqan balay hangan sangyey, cinnung, cyawtung, ryuyow nisinun cupan Cungtung, ini uda pspais ka ruwan klwaan han o ida thnganan "Cungtung Pari". Tiri Gaga miniq gqian hidaw Yacow ticyu ka Ripanen, mskiyig ka dha Ticunghay, niqan 225km2 (140 ingri) knbragan ka kiyug gsilubg na hraan hidaw ni dya o mskiyig dha Syuriya, hunac o mskiyig dha Yiserey. Ayus Ripanen ni Syuriya ga niqan 375 km2(233 ingri), ayus Ripanen ni Yiserey o niqan 79 km2 (49ingri). Kska Keran kawti hiya ga niqan kingal ka nluk Ripanen Sapa nungcan ksun, ida niqan kari na ka Yiserey ni Syuriya, ida wada ssusan Reynhekwo ka ayus dha da. Dxgal Ripanen ga ida snegaaw dgiyaq kana, wana bi kiyig gsilung ni dxgal ayug Peyqa ka breenux hari, hini ga kika pusu bi nungyey Ripanen. Karac Ripanen ga nTicunghay cihow, karac kiyig gsilung ga misan o muxul ni mrusaw, rbagan do mtalux ni mdngu, quyux kingal kngkawas o yabi hari 900ml, dgiyaq o dhuq hari 2000ml. Nasi saw daya dgiyaq o mskuy ni truma 0 spgan, misan do thuda paru. Qtaan ka dha kiyig na o ida qmuyux ni egu hari ka qsiya qnuyux na, manu ka daya hraan hidaw ni duma na o, yasa niqan bowqax ddgiyaq, htran na ka pneiyah Ticunghay rulung quyux, kika ini hari quyux kida. Sbiyaw balay han o kska bbuyu Ripanen ga niqan egu bi qhuni syueysung ksun, manu ka snkrayan klwaan dha o ida niqan hnruan nii. Kiya ni yabi piya na sci mawyi ksun do wada dha pryuxan qyqaya kana ka rnaaw syueysungda. Waycyaw Syuriya Malu balay pnluban dha ka Syuriya ni Ripanen,Etumatikwo siida ida mnsupu "paru Syuriya sng" ka dhiya, wada bitaq 350 hngkwasan. Sci 19, tjiyan ka Rpanen Marung cyawpay ni Teruc cyawpay, Etuman Tuarci ga yasa Fakwo, iyux na qmlahang Citucyawtu ka dgiyaq cyawcyu plaxan na kaSyuriya. Mnhdu mspais do, Ripanen o klwaan Fakwo, Syuriya o klwaan Ingkwo kida. Hngkawas 1920 Reyhekwo ga bqanan na Fakwo ka Syuriya ni Ripanen, dha klwaan nii wada murux nanaq hngkawas 1941 ni hngkawas 1943 da. Syuriyaga ida ini snhiyi saw wada murux ka Ripasun na, sun na nhiya ka Ripanen na. Mspais ka ruwan klwaan Ripanen siida, 3.5 kbuhug "Arapo pskluuy putwey" Syuriya musa klwaan Ripanen, psdhug kiyig klwaan, qmlahang kndusan kleegan sjiqan Ripanen, psdakar miya mrbul pusu klwaan; Mdakar Yiserey mrmux Ripanen uri; Mniq ruwan Ripanen phiyug brax ni sklawan na Ripanen. Hngkawas 1989 kleegan qpruhan Ripanen ga matas patas "Tayifu supu phdug", psaping Syuriya ga mnhdu ppais ka ruwan Ripanen do kmdudul musa klwaan dha nanaq da. Ruwan klwaan Ripanen Cituctu ga ida msdakar bi miyah ruwan klwaan ka pasping. Qpruhan psaping Syuriya ga msa rmngaw ida cngfu Ripanen ka mlawa mnan iyah pdhug klwaan nami. Idas 5 hngkawas 1991 siida mnatas patas "phdug mddayaw Ri Syu", idas 9 do mnatas patas "phdug psblayiq", patas nii ga asi ka pqlahang biRipanen ka Syuriya. Nasi yahun mrmux Yiserey ka Ripanen do, tduwa mlawa Syuriya miyah dmayaw ka Ripanen. Syuriya ga ida bsiyaq balay ini sruwa msdangi dha Ripanen, yasa Syuriya ga hniyan niya wada tquan meayus Fakwo uxay nSyuriya msa. Idas 2 hngkawas 2005 do, manu ka brah na Cungri Ripanen Hariri ga wada dha pqilun da, manu ka Syuriya ga mapa paru cniyug pnaah eseisil klwaan, kiya ni mhdu nniqan dha Ripanen 29 hngkwasan ka psaping Syuriya. Jiyax 15 idas10 hngkawas 2008 do Syuriya ni Ripanen ga mniq Tamaske matas reyhe kungpaw, phiyug pnluban dha msdangi da. Pacistan Paah hngkawas 1958 siida, hbaraw na nanmin Parestanga miyah qduriq Ripanen, ida smruwa dArapo ka dhiya. Musrin Ripanen ga lmnglung saw hbaraw ta ka ita, naka ta tduwa mduuy egu cngcyueyn ka ita dh aka Citucyawtu msa. Kiya ni dmudul brbul ni iyux mangal cngcyueyn, hici do jiyagan Amirika ni wada ini baka mipix na kacngfu da. Hngkawas 1970 ceyfang cuc Parestan o maku kndadax Yutan thjilun dhuq Ripanen ka Cungpu dha, ida mneegu hmrinas ayus ni musa mrmux daya Yiserey, manu ka gaga klwaun Citutu na cngfu Ripanen o iyux balay mdakar. Ceyfang cuc Pacistan ga ida gaga mguy lmkuh Musrin ruwan klwaan Ripanen. Hngkawas 1975 siida, bnrbulan ruwan klwaan Ripanen ga ida Musrin ni Parestan o kingal qpruhan, Citutu o kingal qrpuhan mspais, mnhdu hngkawas 1991 do, maa mhuqil ka 14 kbuhug hiyi ni wada sliqan kbkuy hpucing meyyueyn ka cingci uri. Hnbragan seejiq Pusu bi sjiqan Ripanen o mArapo na seejiq Ripanen (snegaaw lutuc seejiq Feynici sbiyaw ni seejiq Arami), niqan 95%, rahuq na o snhiyi Citu cungcyaw na seejiq Yameyniya yabu niqan 4%, duma na sjiqan o yabi niqan 1% kiya. Skari kari Arapo ka klwaan Ripanen, kari Fakwo ni kari Ingkwo ka djiyun dha uri. Snpgan hngkawas 2008, kana ka hbragan seejiq klwaan Ripanen o yabi 410 kbuhug hiyi (uxay ka bsiyaq mniq Ripanen na 50 kbuhug Parestan Arapo nanmin), kska na mdka hbragan seejiq o ida gaga mssli Peyrute ni Ripanen dgiyaq dha Sng, duma na mdka o gaga mniq duma na 6 Sng. Sayang dga kska hbragan seejiq Ripanen o, Citutu o niqan 40.6%, Musrin o yabi niqan 54%, Teruc cyawpay o yabi hmrinas hbragan seejiq klwaan, kska na hbragan eseisil klwaan seejiq Riyi Citutu o ida hbaraw bi kiya, kana hbragan seejiq Riyi o yabi niqan 1500 kbuhug hiyi gaga mniq knglangan. Pusu balay o gaga mniq Meycow, Owcow, Feycow ni kiyig gsilung klwaan, ida ini kpiya kaseejiq Cunghwa gaga mniq Ripanen. Cungcyaw Hbragan seejiq kleegan cungcyaw (snpgan hngkawas 2014) Yisrancyaw (54%) Citu cungcyaw (40.4%) Teruc cyawpay (5.6%) Citu Cungcyaw: Ris Citu Cungcyaw Ripanen o idabsiyaq bi da, brah murux nanaq han o ida snegaaw Citutu, yabi hari 53%. Kiya ka kiya o kingal Sci nii ga, yasa knttu mrudu ni hbaraw ka thjil ni mlih ka tnqilan Citutu Ripanen, hbragan seejiq sayang o wana 40% da. kska na hiya o niqan Marungpay Teyncucyaw, Sira Cngcyaw, prhulan Yameyniya Cungcyaw ni Cngcyaw yuriya dnii kleegan Cyawpay. Djiyan kari prhulan o niqan kari Sira, kari Arami, kari Yameyniya ni kari Arapo. Yisrancyaw: Mniq ska klwaan Arapo o ida wana Ripanenka ungac hari hnang ni sjiqun Yisrancyaw. Kiya ka kiya ni yasa tmlaqi bi ka tnsapah Musrin ni hbaraw bi ka seejiq Parestan miyah thjil Ripanen, kiya ni hbragan seejiq Ripanen sayang do wada kmdudul mrana ni yabi dhuq hari 54% ka knhbragan na mniq klwaan da. kska na hiya o Syunnipay ni cayeypay. Teruc cyawpay: Ida murux na cyawpay ka Teruc cyawpay ksun, kndadax sida Yisran cyaw cayeypayYismayi ka hiya, snhiyi kingal balay Utux baraw. Teruc cyawpay ga mniq klwaan Ripanen o niqan 4.6% ka hbragan na seejiq. Cyuns psaping Ripanen M113(2008) smqaya rulu kulu psaping Ripanen Ungac hari biyax na ka cyuns Ripanen, ungac brahan smiyuk hunac na embiyax na Yiserey. Biyax msaping: yabi 40,000hiyi. Qyqaya wuci: brah Sureyn o smalu Tanqe, Meykwo o ppais siida ka Yueycan niqan sapah skaya dnii. Cingci Snalu baga Mucyangyey Ripanen Ungac qwangcan, ini kbiyax ka pusu kungyey, smtama bi Kungyey, ida ini ka krana ka nungyey na, hiyi qhuni ni ssama o kika pusu bi pnegalang dha, stngi uqun dha o asi ka kndadax eseisil klwaan, Sangyey ni Fuwuyey o kika pusu bi cingci . Ppana o muda babaw gsilung ni skaya baraw karac ka pusu balay, seejiq dha ga ida niqan egu bi haya knglangan uri. Ripanen ga seejiq gaga mniq alang paru o, ida niqan bi hangan dha sangyey ciyey. Wada bsiyaq bi pnhiyug sangyey wangru dha nanaq mniq knglangan ka wada thjil eseisil klwaan na seejiq Ripanen. Kiya ni kndadax eseisil klwaan peiyah hbangan dadal dha ruwan klwaan, kana o niqan 56 hpucing meyyueyn, mniq cingci Ripanen o niqan 1/5. Ruwan klwaan Ripanen ga ida niqan egu bi mkla , hnbragan na o mniq kana ka biyax mqpah o ida mtna saw klwaan Owcow, ida dhiya ka egu bi gaga mniq klwaan Arapo. Ana nanaq niqan smngari ka qsiya ni mhru ana manu ka dxgal ka Ripanen, dungus bi muda uda nungyey, duri ni tduwa hmaan ana manu dxgal o hmrinas klwaan Arapouri, kiya ka kiya ni kana ka nungyey dha o uxay ka paru kida. Mniq Ripanen ga ida dha ini qtaai ka sqpah nungyey, kana ka klwaan o wana 12% ka gaga qmpah nii, mniq GDP klwaan o yabi wana 11.% ka biyax bnegay na, ida hiya ka bukuy balay kana ka canyey, pusu bi pnegalang o niqan Pingkwo, mudu ni ningmung. Kungyey Ripanen ga wana muda ciway na uda, saw ka brnahun measug ni lmabu ka tmayan qyqaya. Hngkawas 2004 hbragan mpqpah nungyey seejiq 26%, tg2 ka hnbragan na. GDP ni bnegay na o tg2 ka biyax na, mniqkana GDP na 21%. Mniq saw pslian suyang bi karac, niqan egu bi snkrayan pnhiyugan sapah ris ni rrigan hnici qyqaya knglangan, gisu kmttu bmbil hbaraw seejiq miyah rmigaw Ripanen. Rahuq na hiya o Ripanen ga niqan sndhug dha balay quri saw cinjung pawmi cngce ni cpncuyi cingci o mdudul ni maa pusu bi biyax da, sayang ana nanaq uxay hiya ka pusu pkmlawa cingci mniq ska klwaan Arap. Manu ka Ryuyowyey ni uda yinghang yeywu dha o, kiya ka mdudul bi Fuwuyey maa pusu bi kmkuh canyey ska cingci Ripanen. Yasa egu bi qpahun, mdka na empqpah seejiq Ripanen o (sdalih 65%) wada lwanun dmayaw qmpah Fuwuyey. Kiya ni kingal hngkwasan GDP o bnegay dha o yabi 67.3%) hari, kiya ni wana smtama Ryuyowyey ni Yinghangyey o, ida lxan balay brbulun cngc ini ksdhug. Unhwa uuqun ni mahun Pusu balay uuqun seejiq Ripanen o, kika kleegan bgurah na ssama, hnpuyan na ssukay ni hnpuyan hiyi rudux, hiyi dapa ni hiyi miric dnii damac. Spkan hbaraw seejiq tnsapah ni sapah uqan hpuyan ga ida mtna hari. Uqun jiyax sngayan ska hidaw o kika psslian tnsapah Ripanenmkan nkiya sbiyaw Ripanen. Uqun Ripanen ga measug saw uqun brah Mezza ksun, mcilux cikuh uqun, miluq wawa, duhan wawa uxay uri o duhan qsurux, stngi uuqun, hiyi qhuni uxay uri o cikuh emu uqun buky mnkan nhapuy. Niqan kingal ka sara Taboulé ksun, ida snalu knux sama Fakwo ka nii, ida mririh bi sara Ripanen ka nii, yasa pneiyah bgurah na qyqaya sama ni niqan bi brahan na, kika niqan bi hangan na mniq knglangan. Gmaxun uuqun cyang ryawMezza ksun o ida pusu bi ka hiya, saw ka Humus cyang, ceycni cyang, swannay rwo cyang dnii. Mcilux na cikuh damac o niqan ningmung trak rudux, biyuq sryow rumul rudux, cniyus hiyi qduda, teynpura qnrian nayrwo, lmux mugi mquru hiyi dapa dnii. Ruwan spuan miluq hiyi o niqantudu ndapa ninmiric, miluq na rumul miric ni hiyi rqnux gmaxan mhapuy. Muduh wawa o kika pusu bi, niqan lnhuan hiyi dapa , miric, ruduh ni tna mhada na, gmaxun dmatan ni gmaxan knux sama Fakwo. Stngi uqun o kika emu pita, meynpaw, mnsuwil niqan ka gnmukan dha bgu rudux mhada na idaw ni kleegan mdngu na hiyi qhuni. Peyrute ka pusu bi alang Ripanen, kngkingal gaga mhiyug alang hiya ka sapah uqan. Rahuq na uqun Ripanen do ida niqan ka kklgan uqun eseisil klwaan, saw ka damac Fakwo, damac Yitari, hnapuy Tanah Tunux, hnapuy Yintu ni sapah uqan Cunghwa dnii. ryuyow hncian qyqaya knglangan Parepeyke Ripanen ga misan o ini ka suqi mskuy, rbagan o ini ka suqi mcilux, ida dungus bi saan rmigaw. Rbagan, miyah rmigaw Ripanen o sai bi qmita ka dgiyaq qulic huda ni suyang ayug Tisasngku ksun, giying ka rakaw kwoci dha nkiya hniygan qulic huda, sai qmirig cikuh ka gaga mliying mniq ayug na seejiq suyang. Misan, miyah rmigaw Ripanen o usa bi sdhriq huda, hidaw hini ga kuxul bi ana ima, tduwa mlukus putuh wagi sdhriq huda. Duri ni ida tduwa supu mniq hini ka Citucyaw ni Yisrancyaw, qtaan ka duma na klwaan Arapo o ida msgqian hidaw trawah bi lnglungan dha, thnganan dha "ciway Pari Cungtung" msa. Ripanen ga niqan tgkingal paru bi hncian Rwoma Parepeyke knglangan, hiya ga "bbaraw alang" Ripanen ksun dha. Wada mlutuc nniqan seejiq 7,000 hngkwasan ris na Pipurus ga, ida pncingan 22 skrayan matas(cmu) Feyni, 22 skrayan matas(cmu) nii ga ida hiya ka pusu bi kari Rating, sngayan asu Pipurus ga ida gmimax saw sbiyaw qtaan ni msayang bi rangman na ciway alang sngayan asu, mnuda egu bi mxal kbkuyhngkwasan smalu ni smalu ka kiyig gsilung hnici sapah o ida gaga pqita knmalu na ris dungan. Peyteting kung ga ida msHwang kung Arapo qtaan, mririh saw "sapah snhiyan" ka hangan nan ii. Jnyagan seejiq Owcow pnhyugan prajing Sci19 na Hwang kungsbiyaw nii ga, kika pqita paru bi ni suyang bi pnhiyugan sapah Arapo, duri ni ida egu bi ka snkuan na sbiyaw bi Masayke uri. Hunac niqan dha pusu bi alang, kingal o gaga babaw gsilung Sayyita Scicyun na cngpaw, snalu tninun ruwan cngpaw nii ga saw smisug; Manu ka Tiar o ida niqan nkiya na kiyig gsilung hagay, gisu psaping suyang bi alang kiyig gsilung hini ka hncian alang Rwoma. Ida niqan kingal na ka saan qmita, kiya ka gaga ska bi Peyrutes, Powukwan klwaan, bling Ceytajung ni dgiyaq Sngmu Mariya. Pnyahan pnatas CIA 外交部</FORM>
        <FORM kindOf="standard">= Ripanen Konghekwo = Thnganan Ripanen, gaga mniq honac hraan hidaw(Siya) na Yacow, hraan hidaw Ticonghay, hohay kson klwaan Congtong. Daya hraan hidaw o mlotoc dha Siryoya, honac o mskiyig dha Yiserey/Parestan, gqian hidaw o msdalih dha Ticonghay. Ris ripanen ga pnloban dh aka Citocyaw, mniq Congtong o ida ini kpiya ka Konghekwo ni msgqian hidaw ka kndosan dha. Rowan klwaan Ripanen ga niqan pnlalay na alang ni hncian qyqaya knglangan, snbiyaw bi wada niqan hmrinas 5,000hngkwasan na ris, mniq Ryoyowyey o ida niqan bi hangan na ori. Pnyahan kari Hangan dgiyaq kson, pneiyah Sanyoco kari Feynici, poso na kari o : l-b-n, ririh na o embhgay, saw bi pnaah pongpong dgiyaq hoda embhgay ka hanganna nii. Gaga sapah patas Aypora na bnatas patas sbiyaw, Ciarceymey cass ni kska patas soyang Siporay, ida mtna mnrngaw hangan Ripanen kana. Hangan Ripanen Konghekwo ga ida pnaah dgiyaq Ripanen, jiyax 22 idas11 hngkawas 1943 siida ini qlhangi Fakwo dni wada nanaq pgarang saw morox ko nanaq da. Ris Brah hngkawas 1937 siida, smnrowa ka Fakwo, tito nniqan Ripanen sbiyaw ga ida rngagan dha ripanen ka nniqan minco cc Syoriya, ida niqan bi ris ni bnsiyaq balay ka nniqan dha. Hangan nii ga ida qntaan brah sci 25-brah sci 23 na pa patas Aypora na. Brah bi hngkawas 2000 siida, seejiq Feynici o gaga mniq dxgal nii, sayangdo brigan Ripanen ga ida qtaan kjiyax ka snalo dha kndadax troma dxgal ciway seejiq Feynici. Ida tg1 mtqirig elog babaw karac nFeycowka minco kaseejiq Feynici, gnbgorah sbatas kari Feynici. Ida mnhoma syangpo sexoal na ka Ripanen, dbowqax na qhoni ga, ida poso bi qyqaya ssalo sapah dkiyig klwaan.Qori saw giso kghak bnatas o ida tdowa qtaan rowan soyang pataska. Bokoy do, wada mlok Ripanen ka Korwoma, smalo klaan bi ana ima na sapah teyko Parpey. Sapah teykong nii ga ida malo bi snkoan dha ni paro bi sapah Korwoma sbiyaw ori. Yasa gaga tmsqor elog saan ppaisYa Fey Ow ka Ripanen, kiya ni ida ego bi ka minco mnlok Ripanen. Ida mnlotoc knlwaan Ayci, Yaso, Papiron, Pos ni Rwoma; Paah Sci 7 bitaq pnaah Sci16 maa nArapo Tikwo ori. Hngkawas 1517 siida ida lkan Etoman Tikwo. Bokoy tg1 ppais knglangan do, maa klwaan Fakwo. Idas 6 hngkawas 1941 siida, empsaping Yingkwo ga niqan Potwey Fakwodmayaw mlok Ripanen. Idas 11 do, Potwey Fakwo ga mgarang saw pklawa Ripanen. Jiyax 22 idas 11 hngkawas 1943 do mtotoy nanaq ka Ripanen ini klwai Fakwo da, phiyog Ripanen Konghekwo. Idas 12 hngkawas 1946 do Ying, Fa ga ini eniq Ripanen da. Hngkawas 1975 bitaq hngkawas 1990 siida, ppais siida wada sliqan kana ka sapah Idas 4 hngkawas 1975 siida, rowan Ripanen Citocyaw niYisrancyaw ga mspais da.Syoryoya ga paah idas 10 hngkaas 1976, asi eniqRipanen ka empsaping Ripanen, kiya ni dmayaw ptotoy rowan klwaan na Cncotan yowcitwey; Mano ka Yiserey ga tmnais kmlawa honac Ripanen. Ldas 10 hngkawas 1989 siida, Yi, Ci dha qprohan yiyoeyndhqon ka "psdhog Tayifo", emkingal masog cngc cyoeynri dongan. Hngkawas 1990 mnhdo ppais ka rowan Ripanen. Jiyax 26 idas 4 hngkawas 2005 siida, Syoriyaga ksaw pnrngagan Reynhekwo ni ini eniq Ripanen da, mhdo 29 hngkwasan asi klawa Ripanen da. jiyax 12 idas 7 hngkawas 2006 do, mano ka Yiserey ni Cncotang Ripanen ga mtjiyan dori; jiyax 14 idas 8 do mano ka Yiserey ni Cncotang Ripanen ga smrowa pnrngagan Reyhekwo snpgan 1701, tdowa ini ppais da. jiyax 7 idas 6 hngkawas 2009 do, mano ka Ripanen ga mnoda mgaaw yihwey tg14 cey, Saate-Hari ka Cngc Congtong Ripanen o kika qbsoran bi klwaan Ripanen, sbiyaw han o ida Teyncocyaw Marongpay empsaping ka peoda, Congri Ripanen o kika poso bi tonox cngfo Ripanen. Kwohwey Ripanen ga ida yiyoeync , mgaya bi yihwey mincoc, niqan 260 cngtang, kghak ka biyax, iyox ktnaan ka knmalo kana tangpay kika mdooy piri taypyawc kson, ongac cngtang o ida mabang malo kiya wah! Poso bi cngtang o niqan: Cangcyangtang na Ripanen :pnhiyog idas 11 hngkawas 1936, Teyncocyaw Marongpay cngtang, msdalih gqian hidaw. Cngcotang: pnhyogan hngkawas 1982, msdalih ka dhaYisrancyaw cayey poso cyawpay cngtang, msdalih Yirangni syoriya, smrowa phngon ka Yiserey msa, miniq honac Ripanen o ida niqan paro bi biyax dha. Sneasog singcn Ripanen ga snakan Peyrote, daya, hongac, dgiyaq Ripanen, Peyqa, Aqaar, Paarpeyqe-Hearmeyre, Meyre, Napatiya dnii 8 sng, Poso alang o Peyrote (Beirot), yabi 150 kbohog hiyi, kana ka sjiqan klwaan o wada hari 40%, ida kskaan cngc ni cingci klwaan Ripanen. Ida hini ka kskaan bi niqan balay hangan sangyey, cinnong, cyawtong, ryoyow nisinon copan Congtong, ini oda pspais ka rowan klwaan han o ida thnganan "Congtong Pari". Tiri Gaga miniq gqian hidaw Yacow ticyo ka Ripanen, mskiyig ka dha Ticonghay, niqan 225km2 (140 ingri) knbragan ka kiyog gsilobg na hraan hidaw ni dya o mskiyig dha Syoriya, honac o mskiyig dha Yiserey. Ayos Ripanen ni Syoriya ga niqan 375 km2(233 ingri), ayos Ripanen ni Yiserey o niqan 79 km2 (49ingri). Kska Keran kawti hiya ga niqan kingal ka nlok Ripanen Sapa nongcan kson, ida niqan kari na ka Yiserey ni Syoriya, ida wada ssosan Reynhekwo ka ayos dha da. Dxgal Ripanen ga ida snegaaw dgiyaq kana, wana bi kiyig gsilong ni dxgal ayog Peyqa ka breenox hari, hini ga kika poso bi nongyey Ripanen. Karac Ripanen ga nTiconghay cihow, karac kiyig gsilong ga misan o moxol ni mrosaw, rbagan do mtalox ni mdngo, qoyox kingal kngkawas o yabi hari 900ml, dgiyaq o dhoq hari 2000ml. Nasi saw daya dgiyaq o mskoy ni troma 0 spgan, misan do thoda paro. Qtaan ka dha kiyig na o ida qmoyox ni ego hari ka qsiya qnoyox na, mano ka daya hraan hidaw ni doma na o, yasa niqan bowqax ddgiyaq, htran na ka pneiyah Ticonghay rolong qoyox, kika ini hari qoyox kida. Sbiyaw balay han o kska bboyo Ripanen ga niqan ego bi qhoni syoeysong kson, mano ka snkrayan klwaan dha o ida niqan hnroan nii. Kiya ni yabi piya na sci mawyi kson do wada dha pryoxan qyqaya kana ka rnaaw syoeysongda. Waycyaw Syoriya Malo balay pnloban dha ka Syoriya ni Ripanen,Etomatikwo siida ida mnsopo "paro Syoriya sng" ka dhiya, wada bitaq 350 hngkwasan. Sci 19, tjiyan ka Rpanen Marong cyawpay ni Teroc cyawpay, Etoman Toarci ga yasa Fakwo, iyox na qmlahang Citocyawto ka dgiyaq cyawcyo plaxan na kaSyoriya. Mnhdo mspais do, Ripanen o klwaan Fakwo, Syoriya o klwaan Ingkwo kida. Hngkawas 1920 Reyhekwo ga bqanan na Fakwo ka Syoriya ni Ripanen, dha klwaan nii wada morox nanaq hngkawas 1941 ni hngkawas 1943 da. Syoriyaga ida ini snhiyi saw wada morox ka Ripason na, son na nhiya ka Ripanen na. Mspais ka rowan klwaan Ripanen siida, 3.5 kbohog "Arapo psklooy potwey" Syoriya mosa klwaan Ripanen, psdhog kiyig klwaan, qmlahang kndosan kleegan sjiqan Ripanen, psdakar miya mrbol poso klwaan; Mdakar Yiserey mrmox Ripanen ori; Mniq rowan Ripanen phiyog brax ni sklawan na Ripanen. Hngkawas 1989 kleegan qprohan Ripanen ga matas patas "Tayifo sopo phdog", psaping Syoriya ga mnhdo ppais ka rowan Ripanen do kmdodol mosa klwaan dha nanaq da. Rowan klwaan Ripanen Citocto ga ida msdakar bi miyah rowan klwaan ka pasping. Qprohan psaping Syoriya ga msa rmngaw ida cngfo Ripanen ka mlawa mnan iyah pdhog klwaan nami. Idas 5 hngkawas 1991 siida mnatas patas "phdog mddayaw Ri Syo", idas 9 do mnatas patas "phdog psblayiq", patas nii ga asi ka pqlahang biRipanen ka Syoriya. Nasi yahon mrmox Yiserey ka Ripanen do, tdowa mlawa Syoriya miyah dmayaw ka Ripanen. Syoriya ga ida bsiyaq balay ini srowa msdangi dha Ripanen, yasa Syoriya ga hniyan niya wada tqoan meayos Fakwo oxay nSyoriya msa. Idas 2 hngkawas 2005 do, mano ka brah na Congri Ripanen Hariri ga wada dha pqilon da, mano ka Syoriya ga mapa paro cniyog pnaah eseisil klwaan, kiya ni mhdo nniqan dha Ripanen 29 hngkwasan ka psaping Syoriya. Jiyax 15 idas10 hngkawas 2008 do Syoriya ni Ripanen ga mniq Tamaske matas reyhe kongpaw, phiyog pnloban dha msdangi da. Pacistan Paah hngkawas 1958 siida, hbaraw na nanmin Parestanga miyah qdoriq Ripanen, ida smrowa dArapo ka dhiya. Mosrin Ripanen ga lmnglong saw hbaraw ta ka ita, naka ta tdowa mdooy ego cngcyoeyn ka ita dh aka Citocyawto msa. Kiya ni dmodol brbol ni iyox mangal cngcyoeyn, hici do jiyagan Amirika ni wada ini baka mipix na kacngfo da. Hngkawas 1970 ceyfang coc Parestan o mako kndadax Yotan thjilon dhoq Ripanen ka Congpo dha, ida mneego hmrinas ayos ni mosa mrmox daya Yiserey, mano ka gaga klwaon Citoto na cngfo Ripanen o iyox balay mdakar. Ceyfang coc Pacistan ga ida gaga mgoy lmkoh Mosrin rowan klwaan Ripanen. Hngkawas 1975 siida, bnrbolan rowan klwaan Ripanen ga ida Mosrin ni Parestan o kingal qprohan, Citoto o kingal qrpohan mspais, mnhdo hngkawas 1991 do, maa mhoqil ka 14 kbohog hiyi ni wada sliqan kbkoy hpocing meyyoeyn ka cingci ori. Hnbragan seejiq Poso bi sjiqan Ripanen o mArapo na seejiq Ripanen (snegaaw lotoc seejiq Feynici sbiyaw ni seejiq Arami), niqan 95%, rahoq na o snhiyi Cito congcyaw na seejiq Yameyniya yabo niqan 4%, doma na sjiqan o yabi niqan 1% kiya. Skari kari Arapo ka klwaan Ripanen, kari Fakwo ni kari Ingkwo ka djiyon dha ori. Snpgan hngkawas 2008, kana ka hbragan seejiq klwaan Ripanen o yabi 410 kbohog hiyi (oxay ka bsiyaq mniq Ripanen na 50 kbohog Parestan Arapo nanmin), kska na mdka hbragan seejiq o ida gaga mssli Peyrote ni Ripanen dgiyaq dha Sng, doma na mdka o gaga mniq doma na 6 Sng. Sayang dga kska hbragan seejiq Ripanen o, Citoto o niqan 40.6%, Mosrin o yabi niqan 54%, Teroc cyawpay o yabi hmrinas hbragan seejiq klwaan, kska na hbragan eseisil klwaan seejiq Riyi Citoto o ida hbaraw bi kiya, kana hbragan seejiq Riyi o yabi niqan 1500 kbohog hiyi gaga mniq knglangan. Poso balay o gaga mniq Meycow, Owcow, Feycow ni kiyig gsilong klwaan, ida ini kpiya kaseejiq Conghwa gaga mniq Ripanen. Congcyaw Hbragan seejiq kleegan congcyaw (snpgan hngkawas 2014) Yisrancyaw (54%) Cito congcyaw (40.4%) Teroc cyawpay (5.6%) Cito Congcyaw: Ris Cito Congcyaw Ripanen o idabsiyaq bi da, brah morox nanaq han o ida snegaaw Citoto, yabi hari 53%. Kiya ka kiya o kingal Sci nii ga, yasa kntto mrodo ni hbaraw ka thjil ni mlih ka tnqilan Citoto Ripanen, hbragan seejiq sayang o wana 40% da. kska na hiya o niqan Marongpay Teyncocyaw, Sira Cngcyaw, prholan Yameyniya Congcyaw ni Cngcyaw yoriya dnii kleegan Cyawpay. Djiyan kari prholan o niqan kari Sira, kari Arami, kari Yameyniya ni kari Arapo. Yisrancyaw: Mniq ska klwaan Arapo o ida wana Ripanenka ongac hari hnang ni sjiqon Yisrancyaw. Kiya ka kiya ni yasa tmlaqi bi ka tnsapah Mosrin ni hbaraw bi ka seejiq Parestan miyah thjil Ripanen, kiya ni hbragan seejiq Ripanen sayang do wada kmdodol mrana ni yabi dhoq hari 54% ka knhbragan na mniq klwaan da. kska na hiya o Syonnipay ni cayeypay. Teroc cyawpay: Ida morox na cyawpay ka Teroc cyawpay kson, kndadax sida Yisran cyaw cayeypayYismayi ka hiya, snhiyi kingal balay Utox baraw. Teroc cyawpay ga mniq klwaan Ripanen o niqan 4.6% ka hbragan na seejiq. Cyons psaping Ripanen M113(2008) smqaya rolo kolo psaping Ripanen Ungac hari biyax na ka cyons Ripanen, ongac brahan smiyok honac na embiyax na Yiserey. Biyax msaping: yabi 40,000hiyi. Qyqaya woci: brah Soreyn o smalo Tanqe, Meykwo o ppais siida ka Yoeycan niqan sapah skaya dnii. Cingci Snalo baga Mocyangyey Ripanen Ungac qwangcan, ini kbiyax ka poso kongyey, smtama bi Kongyey, ida ini ka krana ka nongyey na, hiyi qhoni ni ssama o kika poso bi pnegalang dha, stngi oqon dha o asi ka kndadax eseisil klwaan, Sangyey ni Fowoyey o kika poso bi cingci . Ppana o moda babaw gsilong ni skaya baraw karac ka poso balay, seejiq dha ga ida niqan ego bi haya knglangan ori. Ripanen ga seejiq gaga mniq alang paro o, ida niqan bi hangan dha sangyey ciyey. Wada bsiyaq bi pnhiyog sangyey wangro dha nanaq mniq knglangan ka wada thjil eseisil klwaan na seejiq Ripanen. Kiya ni kndadax eseisil klwaan peiyah hbangan dadal dha rowan klwaan, kana o niqan 56 hpocing meyyoeyn, mniq cingci Ripanen o niqan 1/5. Rowan klwaan Ripanen ga ida niqan ego bi mkla , hnbragan na o mniq kana ka biyax mqpah o ida mtna saw klwaan Owcow, ida dhiya ka ego bi gaga mniq klwaan Arapo. Ana nanaq niqan smngari ka qsiya ni mhro ana mano ka dxgal ka Ripanen, dongos bi moda oda nongyey, dori ni tdowa hmaan ana mano dxgal o hmrinas klwaan Arapoori, kiya ka kiya ni kana ka nongyey dha o oxay ka paro kida. Mniq Ripanen ga ida dha ini qtaai ka sqpah nongyey, kana ka klwaan o wana 12% ka gaga qmpah nii, mniq GDP klwaan o yabi wana 11.% ka biyax bnegay na, ida hiya ka bokoy balay kana ka canyey, poso bi pnegalang o niqan Pingkwo, modo ni ningmong. Kongyey Ripanen ga wana moda ciway na oda, saw ka brnahon measog ni lmabo ka tmayan qyqaya. Hngkawas 2004 hbragan mpqpah nongyey seejiq 26%, tg2 ka hnbragan na. GDP ni bnegay na o tg2 ka biyax na, mniqkana GDP na 21%. Mniq saw pslian soyang bi karac, niqan ego bi snkrayan pnhiyogan sapah ris ni rrigan hnici qyqaya knglangan, giso kmtto bmbil hbaraw seejiq miyah rmigaw Ripanen. Rahoq na hiya o Ripanen ga niqan sndhog dha balay qori saw cinjong pawmi cngce ni cpncoyi cingci o mdodol ni maa poso bi biyax da, sayang ana nanaq oxay hiya ka poso pkmlawa cingci mniq ska klwaan Arap. Mano ka Ryoyowyey ni oda yinghang yeywo dha o, kiya ka mdodol bi Fowoyey maa poso bi kmkoh canyey ska cingci Ripanen. Yasa ego bi qpahon, mdka na empqpah seejiq Ripanen o (sdalih 65%) wada lwanon dmayaw qmpah Fowoyey. Kiya ni kingal hngkwasan GDP o bnegay dha o yabi 67.3%) hari, kiya ni wana smtama Ryoyowyey ni Yinghangyey o, ida lxan balay brbolon cngc ini ksdhog. Unhwa ooqon ni mahon Poso balay ooqon seejiq Ripanen o, kika kleegan bgorah na ssama, hnpoyan na ssokay ni hnpoyan hiyi rodox, hiyi dapa ni hiyi miric dnii damac. Spkan hbaraw seejiq tnsapah ni sapah oqan hpoyan ga ida mtna hari. Uqon jiyax sngayan ska hidaw o kika psslian tnsapah Ripanenmkan nkiya sbiyaw Ripanen. Uqon Ripanen ga measog saw oqon brah Mezza kson, mcilox cikoh oqon, miloq wawa, dohan wawa oxay ori o dohan qsorox, stngi ooqon, hiyi qhoni oxay ori o cikoh emo oqon boky mnkan nhapoy. Niqan kingal ka sara Taboolé kson, ida snalo knox sama Fakwo ka nii, ida mririh bi sara Ripanen ka nii, yasa pneiyah bgorah na qyqaya sama ni niqan bi brahan na, kika niqan bi hangan na mniq knglangan. Gmaxon ooqon cyang ryawMezza kson o ida poso bi ka hiya, saw ka Homos cyang, ceycni cyang, swannay rwo cyang dnii. Mcilox na cikoh damac o niqan ningmong trak rodox, biyoq sryow romol rodox, cniyos hiyi qdoda, teynpora qnrian nayrwo, lmox mogi mqoro hiyi dapa dnii. Rowan spoan miloq hiyi o niqantodo ndapa ninmiric, miloq na romol miric ni hiyi rqnox gmaxan mhapoy. Modoh wawa o kika poso bi, niqan lnhoan hiyi dapa , miric, rodoh ni tna mhada na, gmaxon dmatan ni gmaxan knox sama Fakwo. Stngi oqon o kika emo pita, meynpaw, mnsowil niqan ka gnmokan dha bgo rodox mhada na idaw ni kleegan mdngo na hiyi qhoni. Peyrote ka poso bi alang Ripanen, kngkingal gaga mhiyog alang hiya ka sapah oqan. Rahoq na oqon Ripanen do ida niqan ka kklgan oqon eseisil klwaan, saw ka damac Fakwo, damac Yitari, hnapoy Tanah Tonox, hnapoy Yinto ni sapah oqan Conghwa dnii. ryoyow hncian qyqaya knglangan Parepeyke Ripanen ga misan o ini ka soqi mskoy, rbagan o ini ka soqi mcilox, ida dongos bi saan rmigaw. Rbagan, miyah rmigaw Ripanen o sai bi qmita ka dgiyaq qolic hoda ni soyang ayog Tisasngko kson, giying ka rakaw kwoci dha nkiya hniygan qolic hoda, sai qmirig cikoh ka gaga mliying mniq ayog na seejiq soyang. Misan, miyah rmigaw Ripanen o osa bi sdhriq hoda, hidaw hini ga koxol bi ana ima, tdowa mlokos potoh wagi sdhriq hoda. Dori ni ida tdowa sopo mniq hini ka Citocyaw ni Yisrancyaw, qtaan ka doma na klwaan Arapo o ida msgqian hidaw trawah bi lnglongan dha, thnganan dha "ciway Pari Congtong" msa. Ripanen ga niqan tgkingal paro bi hncian Rwoma Parepeyke knglangan, hiya ga "bbaraw alang" Ripanen kson dha. Wada mlotoc nniqan seejiq 7,000 hngkwasan ris na Piporos ga, ida pncingan 22 skrayan matas(cmo) Feyni, 22 skrayan matas(cmo) nii ga ida hiya ka poso bi kari Rating, sngayan aso Piporos ga ida gmimax saw sbiyaw qtaan ni msayang bi rangman na ciway alang sngayan aso, mnoda ego bi mxal kbkoyhngkwasan smalo ni smalo ka kiyig gsilong hnici sapah o ida gaga pqita knmalo na ris dongan. Peyteting kong ga ida msHwang kong Arapo qtaan, mririh saw "sapah snhiyan" ka hangan nan ii. Jnyagan seejiq Owcow pnhyogan prajing Sci19 na Hwang kongsbiyaw nii ga, kika pqita paro bi ni soyang bi pnhiyogan sapah Arapo, dori ni ida ego bi ka snkoan na sbiyaw bi Masayke ori. Honac niqan dha poso bi alang, kingal o gaga babaw gsilong Sayyita Scicyon na cngpaw, snalo tninon rowan cngpaw nii ga saw smisog; Mano ka Tiar o ida niqan nkiya na kiyig gsilong hagay, giso psaping soyang bi alang kiyig gsilong hini ka hncian alang Rwoma. Ida niqan kingal na ka saan qmita, kiya ka gaga ska bi Peyrotes, Powokwan klwaan, bling Ceytajong ni dgiyaq Sngmo Mariya. Pnyahan pnatas CIA 外交部</FORM>
    </S>
</TEXT>