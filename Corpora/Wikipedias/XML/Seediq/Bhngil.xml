<?xml version="1.0" ?>
<TEXT id="Wiki_Seediq_Bhngil" xml:lang="trv" source="Seediq Wikipedia, article: Bhngil" copyright="CC BY-SA" citation="Bhngil. (2025, May 05). In Wikipedia [Seediq]. https://trv.wikipedia.org/wiki/Bhngil" BibTeX_citation="@misc{Wiki_trv_Bhngil, title = Bhngil, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Bhngil} }">
    <S id="0">
        <FORM kindOf="original">= Bngerux/ Bhngil/ Bngrux = Bhngil nii ga mhru ddriq klaalang. Mgsama qtaan ka bkuy wasaw niya, truma wasaw niya o uka bhgay lmu, ada ka niqan mhungun kruc ka wasaw niya, kiya mhilic hiyi. Seysay wasaw o yahan bi seupu mssli mniq dbowyak, dqowric, dqbhni, dquyu …dnii. Ngalan bi ssalu libu babuy ni kadu rudux ka bhngil nii, duma uri o stabug dha dapa ni miric uri. Gamil na ni qmuru niya o niqan euqun sun pskbiyax hiyi bulang, malu biuqubn ka tangu na uri. Seuxal ga ita Seejiq o ngalan ta snpuan klgan kndusan nqpahan ni nsnyusan ni gmariq powda, psaan dha mniq babaw kbusan hiya, muran dha qsiya bi sneyusan kari rudan, iyux saw pqduriq naqih utux ni mangalmalu endaan.</FORM>
        <FORM kindOf="standard">= Bngerox/ Bhngil/ Bngrox = Bhngil nii ga mhro ddriq klaalang. Mgsama qtaan ka bkoy wasaw niya, troma wasaw niya o oka bhgay lmo, ada ka niqan mhongon kroc ka wasaw niya, kiya mhilic hiyi. Seysay wasaw o yahan bi seopo mssli mniq dbowyak, dqowric, dqbhni, dqoyo …dnii. Ngalan bi ssalo libo baboy ni kado rodox ka bhngil nii, doma ori o stabog dha dapa ni miric ori. Gamil na ni qmoro niya o niqan eoqon son pskbiyax hiyi bolang, malo bioqobn ka tango na ori. Seoxal ga ita Seejiq o ngalan ta snpoan klgan kndosan nqpahan ni nsnyosan ni gmariq powda, psaan dha mniq babaw kbosan hiya, moran dha qsiya bi sneyosan kari rodan, iyox saw pqdoriq naqih otox ni mangalmalo endaan.</FORM>
    </S>
</TEXT>