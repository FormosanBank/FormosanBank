<?xml version="1.0" ?>
<TEXT id="Wiki_Seediq_Dkeyso" xml:lang="trv" source="Seediq Wikipedia, article: Dkeyso" copyright="CC BY-SA" citation="Dkeyso. (2025, May 05). In Wikipedia [Seediq]. https://trv.wikipedia.org/wiki/Dkeyso" BibTeX_citation="@misc{Wiki_trv_Dkeyso, title = Dkeyso, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Dkeyso} }">
    <S id="0">
        <FORM kindOf="original">= Dkeso/ Dkeyso/ Dkeyso = Dkeyso nii u tnhnganan Tanax Tunux, yasa dhiya ka nadas mi yahan dha prana Taywan hini, mhru truma mi ckcka knbrawan lmiqu, mkkarang hmru mi hmru paru bbuyu, siyaw elu dwiyaq mi mkarang qhuni uri. Kari bey eyyo miyah pkmalu hiyi sediq ka dkeyso, malu bay ngalan mahan karac kngkwasan rabwan uri, ini pkhuwau mi ini pktilux sediq, miyah pkekan mi pkuka siyaq sediq uri, kiya ni kuxul bay mkan rprapic, bbrihuc, qqolic, bboyak, qqbhni....dnii, qqbhni nii u miyah pkrhak rhak na musa mhru icil duwan, rahuq na u iyux thidaw ka dhiya, mkarang musa mubung sspriq mi qqhuni, kiya naqah hari kndkilan mi wada mhuqil duma ka kndusan dha da. Smkuxul mkan dkeyso ka sediq uri, babaw na uri u haan dha lmamu mi wada dha briyun pila uri, yasa knttu knburah mi knpriyux ka kndusan dha da u, kiya uka hari hnruwan na mi uka hari sediq mkan uri da, duwan u malu bay qtaan ka phpah mi hnyuwan na, kiya kuxul bay prana ini pntna kluwan rkrhak mi wwamil na ka sediq.</FORM>
        <FORM kindOf="standard">= Dkeso/ Dkeyso/ Dkeyso = Dkeyso nii o tnhnganan Tanax Tonox, yasa dhiya ka nadas mi yahan dha prana Taywan hini, mhro troma mi ckcka knbrawan lmiqo, mkkarang hmro mi hmro paro bboyo, siyaw elo dwiyaq mi mkarang qhoni ori. Kari bey eyyo miyah pkmalo hiyi sediq ka dkeyso, malo bay ngalan mahan karac kngkwasan rabwan ori, ini pkhowao mi ini pktilox sediq, miyah pkekan mi pkoka siyaq sediq ori, kiya ni koxol bay mkan rprapic, bbrihoc, qqolic, bboyak, qqbhni....dnii, qqbhni nii o miyah pkrhak rhak na mosa mhro icil dowan, rahoq na o iyox thidaw ka dhiya, mkarang mosa mobong sspriq mi qqhoni, kiya naqah hari kndkilan mi wada mhoqil doma ka kndosan dha da. Smkoxol mkan dkeyso ka sediq ori, babaw na ori o haan dha lmamo mi wada dha briyon pila ori, yasa kntto knborah mi knpriyox ka kndosan dha da o, kiya oka hari hnrowan na mi oka hari sediq mkan ori da, dowan o malo bay qtaan ka phpah mi hnyowan na, kiya koxol bay prana ini pntna klowan rkrhak mi wwamil na ka sediq.</FORM>
    </S>
</TEXT>