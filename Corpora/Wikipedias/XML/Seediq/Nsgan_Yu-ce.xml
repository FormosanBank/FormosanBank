<?xml version="1.0" ?>
<TEXT id="Wiki_Seediq_Nsgan_Yu-ce" xml:lang="trv" source="Seediq Wikipedia, article: Nsgan_Yu-ce" copyright="CC BY-SA" citation="Nsgan_Yu-ce. (2025, May 05). In Wikipedia [Seediq]. https://trv.wikipedia.org/wiki/Nsgan_Yu-ce" BibTeX_citation="@misc{Wiki_trv_Nsgan_Yu-ce, title = Nsgan_Yu-ce, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nsgan_Yu-ce} }">
    <S id="0">
        <FORM kindOf="original">Nsgan Yu-ce(Kari qmpringan seejiq Saw o Qabizay ksun. Kari Klmukan o Hî-tî-hiong. Kari qmpringan seejiq Ngayngay o Ǹg-tshṳ̀-hiông.)o ga mniq alang nyusan Nan-tu, mniq tgska bi klwaan ta Taywang. Hangan na seuxal o U-cen-paw ksun, paru bi silung J-yey-tan o ga ska na hiya. Ida paah seuxal, Alang nsgan Yu-ce nii o kika pusu bi dxgal nniqan qmpringan seejiq Saw. Pnegdxgal Nsgan Yu-ce nii o mgtgut tgdaya alang nsgan Pu-ri, mgtgut ryaxan hidaw alang nsgan Kwu-sing, mgtgut nklaan hidaw alang nsgan Jen-ay, duri ni mgtgut tghunat alang nyusan Sin-i. Hnyigan dxgal Nsgan Yu-ce nii o ga mniq ryaxan hudaw paru dgiyaq Taywang, pklu bi ga mniq ska breenux ryaxan hidaw ni paru dgiyaq Taywang. Kmbragan nniqan na o ida bi rima kbkuy tnxalun bitaq 2200 tnxalun. Dxgal na o ini psbalay bi, saw mriqi ni mtkmu hari,yaasa daan bi rngsux ni qsuqi ka snliqan yayung do, saw qru hari taan ka hnyigan dxgal niya. Duri ni, klubaan bi yamani lala balay msbreenux dxgal, duri nikmguaw saw hrus taan ni mshrus. Tai ka breenux dxgal Yu-ce o, hiya ka llabang bi ni sgtrbuq hari ka dxgal niya, ga mniq iyax tgdaya nklaan hidaw alang nsgan Yuce, pusu bi nniqan qpahan alang o ga mniq 620 ni 670 tnxalun babaw gsilung. Kana ttasilyama na o mhnuk bi ni mssaax nPu-ri. Wana ga mniq alang ayus nsgan Yu-ce ni alang nsgan Swey-ri ka yama How-ceyn o, nyama A-ri-san bbuung Ci-ci ka kiya. Kska alang nsgan Yu-ce o ida bi niqan empusal msngari ka paru dgiyaq, ga pniqun hangan kbkuy dgiyaq Nan-tu o, saw ka yama Swey-se(2021 tnxalun), yama Ta-ceyn-san(2016 tnxalun), yama Kwu-keng(1331 tnxalun), yama Maw ran(1020 tnxalun), yama How ceyn(1008 tnxalun), yama Saparan(955 tnxalun), yama Hwancteyn(934 tnxalun), yama Yucehu(815 tnxalun), maspat ka yama niya. Kska na hiya o ida bi ka yama Swey se ni yama How ceyn o niqan bi hangan niya alang ta Taywang. Kiya ka kiya ni, paah 2006 hngkawas do, ini pniqi paru hangan da, yama Maw ran ka rmirih dhyaan da. Kska nsgan Yu-ce o niqan 14 ka dxgal msbreenux, klbangan na o 0.1 10kb tnxalun², tgkingal breenux dxgal Pu-ri. Kska na hiya o ida dxgal msbreenux Yu-ce ka llabang balay, knlbangan na o 2110kb tnxalun², bukuy na hiya do o msbreenux dxgalJyeytan, klbangan nao 5.4 10kb tnxalun². Duri ni,ga mniq iyax tghunat ryaxan hidaw hiya ka breenux dxgal Tow-se ni Cung-kwey, klbangan na o 1.710kb tnxalun² ni 10kb tnxalun². Snegasut yayung Kska nsgan Yu-ce hiya o, dhaka paru bi yayung niya, quri iyax tgdaya nklaan hidaw o yayung U-si ni Nan-kang-si. Duri yayung Nan-kang-si o mssbiq hiya duri ka yayung bilaq Taw-mi-si, Yen-tu-keng-si(Swey-cing-hu-keng-si), Se-i-ku-si, Ta-ring-si(Yu-ce-si ksun uri), Tu-kwang-si. Quri iyax tghunat hidaw kika yayung paru Cwow-swey-si o, pusu bi mssbiq yayung Cwow-swey-si o, niqan yayung bilaq Swey-ri-si ni yayung msbiq niya Swey-se-wey-si, U-cen-si(He-keng-si ksun uri), Hwow-pey-si, Teyn-ce-si, Tow-se-si, Mey-yen-ti-kung-si. Quri tghunat silung hiya o, niqan kingal msbiq yayung Icekungsi, pnaah yayung paru Cwow-swey-si ka hiya. Dha paru yayung niio,yama San-cyaw-run, Cing-rung-san, Maw-ran-san, Hwan-ce-teyn, Pu-ci-san ni Swey-se-san ka pkeayus dhyaan. Paru silung J-yey-tan o ga mniq tghunat alang nsgan Yu-ce, ida nkiya paah sbiyaw ka silung paru nii, Ini hari qluri ana inu, tai ka tglian na qsiya o llabang balay. Kiya ni, quri iyax tgdaya ryaxan hidaw o, Niqan ka qsiya wada qluli yayung bilaq Swey-se-wey hiya. Klwaan Nihung siida,embrax bi smmalu pusu pniyahan brax samaw qsiya ka Nihung siida, manu saw kiya ni, pstqun naka yayung bilaq Swey-se-si, duri ni, smmalu kingal tglian qsiya Towsepa, aji na qluli quri dxgal breenux Towse ka qsiya. Aji wana haya, mniq alang bilaq U-cyey hiya smmalu kingal U-cyey-pa duri, qmqur kingalbling ga truma dxgal, pdaan na paah hiya ka qsiyani pdhqun na bitaq silung Jyeytan, tai mha mttuku bi braxqsiya niya jjiyun pkbrax iiyah samaw,mhdu peiyah samaw ka qsiya do, mhlig yayung bilaq Swey-ri-si da. Mhdu bi smmalu siida, mrana mtlawa 10 tnxalun ka qsiya silung J-yey-tan, llabang qtaan ka knlbangan silung nii uri da. Karat Kara nsgan Yu-ce o mquri meuxul balay, yaasa ga mniq ska yama hari do, ana rbagan o ini ktalux ni ini kskuy uri, malu balay saan tbasaw. Ska silung Jyeytan hiya o ga smluun kingal qngqaya empgraka karat(ga mniq yama Maw-ran 1015 tnxalun hiya, aji ga siyaw silung Jyeytan), ini biyaw pgkla emphuya msa ka karat ni rmisug pgkla mnhuya msa ka karat. Ris endaan sbiyaw Taywang bitaq klwaan Ming-cen Ida ki nsbiyaw Taywang siida do, ida niqan ka seejiq ga mniq alang Yuce hini da. 1900(Mingce33) hngkawas siida, pruway bi qmqur miying endaan seejiq sbiyaw ka seejiq mnatas Nihung, mniq alang Swey-se ni Cucaysan(kika Ra-ru-taw) hiya, hlayan dhaka qngqaya dnuy seejiq sbiyaw,saw ka qngqaya snalu btunux ni btunux lpaxan. 1955(Mingkwow 44) hngkawas siida do, tai ka pruway miying endaan seejiq sbiyaw ka paru ptasan Taywang ni qnpringan emprisuh miying endaan sbiyaw Nan-tu o, mniq siyaw silung Kwang-hwa-taw(kika Ra-ru-taw sayang), Swey-se, Wen-u-myaw, yama Cing-rung hiya ka dhiya ni, hmjiyal ida bi piya maxal kbkuy ka qngqaya snalu btunux ni tbaqa, asi ta bi klai knxalan dmnuuy qngqaya btunux nii ka seejiq seuxal o, mttuku bi kndsan dha ni maakingal malu balay qmpringan kndsan da. Plealay bi pgkla pnyahan dseeejiq Klmukan mniq nyusan Nan-tu o, pklu bi jiyax Ming-cen siida(1661~1683年). Hngkawas 1665~1667 siida, tai ka mrata Ming-cen o dmuduldquli niya, miyah tmbrah tmabul alang Towryu(Kika alang Towryu sayang), duri ni mtmay alang nsgan Cusan ni tmpusu qmpah hiya da. Siida o ungat ka rnisah matas endaan alang Yu-ce han. Kari Kari Klmukan ka pusu bi kari srngaw dha ka alang nsgan Yu-ce nii, duri ni maakari tnpusu seejiq Saw uri da. Snhiyan Snejiyan/kntmaan alang nsgan Yu-ce nii o ida mdka kana alang Taywang, lala balay klgan ka snehiyan dha, rahuq Dukyu ni Bu-kyu do, niqan ka Kiris-tu-kyu ni Teyn-ti-kyu duri, aji hmut knlala ka biyu ni pnrhulan, bitaq dhuq mtrul msngari ka biyu snalu ni sapah thmkuan. Tai ka llingay silung Jyutan hiya o, niqan ka Cen-ta-se, Se-ycangse, Hung-an-sow, Wen-u-myaw, Rung-hung-kung, Miying-te-kung, tru paru balay biyu Dukyu. Tai ka Wen-u-myaw nii ga, kika alang bilaq Swey-se ga mniq elug bilaq Swey-se Rung-hu-kung ni ga mniq elug bilaq Pey-cis-yang Ihwatang da. Klwaan Nihung siida, yaasa smmlau pusu pnyahan samaw ka dhiya do, mtlawa mtlawa ka qsiya silung siida dni, wada bungi qsiya ka dha biyu nii da. Siida, asi brigi Nihung ka dha biya nii da, 1934 hngkawas siida, mniq tgday siyaw silung Jyeytan hiya, smalu kingal biyu, 1938 hngkawas siida do, qhduun dha smalu da. Brahbgurah biyu nii o pniqun dha hiya ka teykung Kwan-sen-ti-jun, bukuy o pniqun dha hiya ka teykung Kung-ce.</FORM>
        <FORM kindOf="standard">Nsgan Yo-ce(Kari qmpringan seejiq Saw o Qabizay kson. Kari Klmokan o Hî-tî-hiong. Kari qmpringan seejiq Ngayngay o Ǹg-tshṳ̀-hiông.)o ga mniq alang nyosan Nan-to, mniq tgska bi klwaan ta Taywang. Hangan na seoxal o U-cen-paw kson, paro bi silong J-yey-tan o ga ska na hiya. Ida paah seoxal, Alang nsgan Yo-ce nii o kika poso bi dxgal nniqan qmpringan seejiq Saw. Pnegdxgal Nsgan Yo-ce nii o mgtgot tgdaya alang nsgan Po-ri, mgtgot ryaxan hidaw alang nsgan Kwo-sing, mgtgot nklaan hidaw alang nsgan Jen-ay, dori ni mgtgot tghonat alang nyosan Sin-i. Hnyigan dxgal Nsgan Yo-ce nii o ga mniq ryaxan hodaw paro dgiyaq Taywang, pklo bi ga mniq ska breenox ryaxan hidaw ni paro dgiyaq Taywang. Kmbragan nniqan na o ida bi rima kbkoy tnxalon bitaq 2200 tnxalon. Dxgal na o ini psbalay bi, saw mriqi ni mtkmo hari,yaasa daan bi rngsox ni qsoqi ka snliqan yayong do, saw qro hari taan ka hnyigan dxgal niya. Dori ni, klobaan bi yamani lala balay msbreenox dxgal, dori nikmgoaw saw hros taan ni mshros. Tai ka breenox dxgal Yo-ce o, hiya ka llabang bi ni sgtrboq hari ka dxgal niya, ga mniq iyax tgdaya nklaan hidaw alang nsgan Yoce, poso bi nniqan qpahan alang o ga mniq 620 ni 670 tnxalon babaw gsilong. Kana ttasilyama na o mhnok bi ni mssaax nPo-ri. Wana ga mniq alang ayos nsgan Yo-ce ni alang nsgan Swey-ri ka yama How-ceyn o, nyama A-ri-san bboong Ci-ci ka kiya. Kska alang nsgan Yo-ce o ida bi niqan emposal msngari ka paro dgiyaq, ga pniqon hangan kbkoy dgiyaq Nan-to o, saw ka yama Swey-se(2021 tnxalon), yama Ta-ceyn-san(2016 tnxalon), yama Kwo-keng(1331 tnxalon), yama Maw ran(1020 tnxalon), yama How ceyn(1008 tnxalon), yama Saparan(955 tnxalon), yama Hwancteyn(934 tnxalon), yama Yoceho(815 tnxalon), maspat ka yama niya. Kska na hiya o ida bi ka yama Swey se ni yama How ceyn o niqan bi hangan niya alang ta Taywang. Kiya ka kiya ni, paah 2006 hngkawas do, ini pniqi paro hangan da, yama Maw ran ka rmirih dhyaan da. Kska nsgan Yo-ce o niqan 14 ka dxgal msbreenox, klbangan na o 0.1 10kb tnxalon², tgkingal breenox dxgal Po-ri. Kska na hiya o ida dxgal msbreenox Yo-ce ka llabang balay, knlbangan na o 2110kb tnxalon², bokoy na hiya do o msbreenox dxgalJyeytan, klbangan nao 5.4 10kb tnxalon². Dori ni,ga mniq iyax tghonat ryaxan hidaw hiya ka breenox dxgal Tow-se ni Cong-kwey, klbangan na o 1.710kb tnxalon² ni 10kb tnxalon². Snegasot yayong Kska nsgan Yo-ce hiya o, dhaka paro bi yayong niya, qori iyax tgdaya nklaan hidaw o yayong U-si ni Nan-kang-si. Dori yayong Nan-kang-si o mssbiq hiya dori ka yayong bilaq Taw-mi-si, Yen-to-keng-si(Swey-cing-ho-keng-si), Se-i-ko-si, Ta-ring-si(Yo-ce-si kson ori), To-kwang-si. Qori iyax tghonat hidaw kika yayong paro Cwow-swey-si o, poso bi mssbiq yayong Cwow-swey-si o, niqan yayong bilaq Swey-ri-si ni yayong msbiq niya Swey-se-wey-si, U-cen-si(He-keng-si kson ori), Hwow-pey-si, Teyn-ce-si, Tow-se-si, Mey-yen-ti-kong-si. Qori tghonat silong hiya o, niqan kingal msbiq yayong Icekongsi, pnaah yayong paro Cwow-swey-si ka hiya. Dha paro yayong niio,yama San-cyaw-ron, Cing-rong-san, Maw-ran-san, Hwan-ce-teyn, Po-ci-san ni Swey-se-san ka pkeayos dhyaan. Paro silong J-yey-tan o ga mniq tghonat alang nsgan Yo-ce, ida nkiya paah sbiyaw ka silong paro nii, Ini hari qlori ana ino, tai ka tglian na qsiya o llabang balay. Kiya ni, qori iyax tgdaya ryaxan hidaw o, Niqan ka qsiya wada qloli yayong bilaq Swey-se-wey hiya. Klwaan Nihong siida,embrax bi smmalo poso pniyahan brax samaw qsiya ka Nihong siida, mano saw kiya ni, pstqon naka yayong bilaq Swey-se-si, dori ni, smmalo kingal tglian qsiya Towsepa, aji na qloli qori dxgal breenox Towse ka qsiya. Aji wana haya, mniq alang bilaq U-cyey hiya smmalo kingal U-cyey-pa dori, qmqor kingalbling ga troma dxgal, pdaan na paah hiya ka qsiyani pdhqon na bitaq silong Jyeytan, tai mha mttoko bi braxqsiya niya jjiyon pkbrax iiyah samaw,mhdo peiyah samaw ka qsiya do, mhlig yayong bilaq Swey-ri-si da. Mhdo bi smmalo siida, mrana mtlawa 10 tnxalon ka qsiya silong J-yey-tan, llabang qtaan ka knlbangan silong nii ori da. Karat Kara nsgan Yo-ce o mqori meoxol balay, yaasa ga mniq ska yama hari do, ana rbagan o ini ktalox ni ini kskoy ori, malo balay saan tbasaw. Ska silong Jyeytan hiya o ga smloon kingal qngqaya empgraka karat(ga mniq yama Maw-ran 1015 tnxalon hiya, aji ga siyaw silong Jyeytan), ini biyaw pgkla emphoya msa ka karat ni rmisog pgkla mnhoya msa ka karat. Ris endaan sbiyaw Taywang bitaq klwaan Ming-cen Ida ki nsbiyaw Taywang siida do, ida niqan ka seejiq ga mniq alang Yoce hini da. 1900(Mingce33) hngkawas siida, proway bi qmqor miying endaan seejiq sbiyaw ka seejiq mnatas Nihong, mniq alang Swey-se ni Cocaysan(kika Ra-ro-taw) hiya, hlayan dhaka qngqaya dnoy seejiq sbiyaw,saw ka qngqaya snalo btonox ni btonox lpaxan. 1955(Mingkwow 44) hngkawas siida do, tai ka proway miying endaan seejiq sbiyaw ka paro ptasan Taywang ni qnpringan emprisoh miying endaan sbiyaw Nan-to o, mniq siyaw silong Kwang-hwa-taw(kika Ra-ro-taw sayang), Swey-se, Wen-o-myaw, yama Cing-rong hiya ka dhiya ni, hmjiyal ida bi piya maxal kbkoy ka qngqaya snalo btonox ni tbaqa, asi ta bi klai knxalan dmnooy qngqaya btonox nii ka seejiq seoxal o, mttoko bi kndsan dha ni maakingal malo balay qmpringan kndsan da. Plealay bi pgkla pnyahan dseeejiq Klmokan mniq nyosan Nan-to o, pklo bi jiyax Ming-cen siida(1661~1683年). Hngkawas 1665~1667 siida, tai ka mrata Ming-cen o dmodoldqoli niya, miyah tmbrah tmabol alang Towryo(Kika alang Towryo sayang), dori ni mtmay alang nsgan Cosan ni tmposo qmpah hiya da. Siida o ongat ka rnisah matas endaan alang Yo-ce han. Kari Kari Klmokan ka poso bi kari srngaw dha ka alang nsgan Yo-ce nii, dori ni maakari tnposo seejiq Saw ori da. Snhiyan Snejiyan/kntmaan alang nsgan Yo-ce nii o ida mdka kana alang Taywang, lala balay klgan ka snehiyan dha, rahoq Dokyo ni Bo-kyo do, niqan ka Kiris-to-kyo ni Teyn-ti-kyo dori, aji hmot knlala ka biyo ni pnrholan, bitaq dhoq mtrol msngari ka biyo snalo ni sapah thmkoan. Tai ka llingay silong Jyotan hiya o, niqan ka Cen-ta-se, Se-ycangse, Hong-an-sow, Wen-o-myaw, Rong-hong-kong, Miying-te-kong, tro paro balay biyo Dokyo. Tai ka Wen-o-myaw nii ga, kika alang bilaq Swey-se ga mniq elog bilaq Swey-se Rong-ho-kong ni ga mniq elog bilaq Pey-cis-yang Ihwatang da. Klwaan Nihong siida, yaasa smmlao poso pnyahan samaw ka dhiya do, mtlawa mtlawa ka qsiya silong siida dni, wada bongi qsiya ka dha biyo nii da. Siida, asi brigi Nihong ka dha biya nii da, 1934 hngkawas siida, mniq tgday siyaw silong Jyeytan hiya, smalo kingal biyo, 1938 hngkawas siida do, qhdoon dha smalo da. Brahbgorah biyo nii o pniqon dha hiya ka teykong Kwan-sen-ti-jon, bokoy o pniqon dha hiya ka teykong Kong-ce.</FORM>
    </S>
</TEXT>