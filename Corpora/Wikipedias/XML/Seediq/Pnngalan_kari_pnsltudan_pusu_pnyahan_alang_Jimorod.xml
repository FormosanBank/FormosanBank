<?xml version="1.0" ?>
<TEXT id="Wiki_Seediq_Pnngalan_kari_pnsltudan_pusu_pnyahan_alang_Jimorod" xml:lang="pwn" source="Paiwan Wikipedia, article: Pnngalan_kari_pnsltudan_pusu_pnyahan_alang_Jimorod" copyright="CC BY-SA" citation="Pnngalan_kari_pnsltudan_pusu_pnyahan_alang_Jimorod. (2024, December 07). In Wikipedia [Paiwan]. https://pwn.wikipedia.org/wiki/Pnngalan_kari_pnsltudan_pusu_pnyahan_alang_Jimorod" BibTeX_citation="@misc{Wiki_pwn_Pnngalan_kari_pnsltudan_pusu_pnyahan_alang_Jimorod, title = Pnngalan_kari_pnsltudan_pusu_pnyahan_alang_Jimorod, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Pnngalan_kari_pnsltudan_pusu_pnyahan_alang_Jimorod} }">
    <S id="0">
        <FORM kindOf="original">== Pnngalan kari pnsltudan pusu pnyahan alang Jimorod == Taxa qridin mchdil tuhuy rudan qridin msupu musa siyaw ucilung bubul qsiya, ini klayi ma ida kndudul mkala baraw ka qsiya ucilung, kiya ka prading tbrinah tmalang ka dhiya,wada uxay bay mslxan thdu ka ucilung, uka biyax tmalang uri ka qridin mchdil da, kiya mi tbku qaqay msangay, kiya daw sndiyal kingal bhuway tasil, snpeyyah truma ini pstuq pcriyu babaw qsiya. Hdilun dha siyaw ka tasil, cmahu qsiya psrmal mmosa sapah, binaw qsiya dxral truma u mntna so qsiya tulaq,kari balay qnluluy na, wada bungan qsiya ka dha hiyi qridin nbubul qsiya da. lda wada kndudul mkala baraw ka qsiya ucilung, maku to sqrbuq ucilung kana ka dxral cka ucilung da, wana dudux dwiyaq Mquri hunac mi dwiyaq Hwangnan saya ka pcriyu. Uka pnwalang ka dxral qnpahan, uka ana maun uqun, skkingal uqun uray mhuqil da. Wada spac kngkawas da u, ida ini elih ka qsiya ucilung,wana msngari msdungus ka dwiyaq, tumspac kngkawas cida, criyu ou balay hama rmdax kman mi btunux qrari ka dwiyaq. Tumngari kngkawas cida, niqan kingal diyax sndiyal kingal qolic ka qridin, kiya mi sqada na cka ucilung, dmurun mlih ka qsiya ucilung,kiya mi balay bay wada mlih ka qsiya ucilung da, wada muda mkmaxal kngkawas dungan,kiya ka wada mlih ida nkiya ka qsiya ucilung, msdungus ni pa mkla niqan qsiya mahun ka hunac dwiyaq u, kiya stabuy dwiyaq hunac, cida u wada mmaku qqhuni mi pnwalang qnpahan kana ka dwiyaq da.</FORM>
        <FORM kindOf="standard">== Pnngalan kari pnsltodan poso pnyahan alang Jimorod == Taxa qridin mchdil tohoy rodan qridin msopo mosa siyaw ocilong bobol qsiya, ini klayi ma ida kndodol mkala baraw ka qsiya ocilong, kiya ka prading tbrinah tmalang ka dhiya,wada oxay bay mslxan thdo ka ocilong, oka biyax tmalang ori ka qridin mchdil da, kiya mi tbko qaqay msangay, kiya daw sndiyal kingal bhoway tasil, snpeyyah troma ini pstoq pcriyo babaw qsiya. Hdilon dha siyaw ka tasil, cmaho qsiya psrmal mmosa sapah, binaw qsiya dxral troma o mntna so qsiya tolaq,kari balay qnloloy na, wada bongan qsiya ka dha hiyi qridin nbobol qsiya da. lda wada kndodol mkala baraw ka qsiya ocilong, mako to sqrboq ocilong kana ka dxral cka ocilong da, wana dodox dwiyaq Mqori honac mi dwiyaq Hwangnan saya ka pcriyo. Uka pnwalang ka dxral qnpahan, oka ana maon oqon, skkingal oqon oray mhoqil da. Wada spac kngkawas da o, ida ini elih ka qsiya ocilong,wana msngari msdongos ka dwiyaq, tomspac kngkawas cida, criyo oo balay hama rmdax kman mi btonox qrari ka dwiyaq. Tomngari kngkawas cida, niqan kingal diyax sndiyal kingal qolic ka qridin, kiya mi sqada na cka ocilong, dmoron mlih ka qsiya ocilong,kiya mi balay bay wada mlih ka qsiya ocilong da, wada moda mkmaxal kngkawas dongan,kiya ka wada mlih ida nkiya ka qsiya ocilong, msdongos ni pa mkla niqan qsiya mahon ka honac dwiyaq o, kiya staboy dwiyaq honac, cida o wada mmako qqhoni mi pnwalang qnpahan kana ka dwiyaq da.</FORM>
    </S>
</TEXT>