<?xml version="1.0" ?>
<TEXT id="Wiki_Seediq_Tngkerzer" xml:lang="trv" source="Seediq Wikipedia, article: Tngkerzer" copyright="CC BY-SA" citation="Tngkerzer. (2025, May 05). In Wikipedia [Seediq]. https://trv.wikipedia.org/wiki/Tngkerzer" BibTeX_citation="@misc{Wiki_trv_Tngkerzer, title = Tngkerzer, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Tngkerzer} }">
    <S id="0">
        <FORM kindOf="original">= Tngkerzer = Preko mprana mnarux nii,ado wada qqyutun preko ruun Tngkerzer bobo na de,meniq mrana duma nniqan Lingpa ma spooda eluw na Lingpa daka dara mprana betaq hei ani inu,teru betaq mmsepac ali mgleing hei (betaq maxal sepac ali qnbsiyaq). Pkela mnnarux na Mttilux hei (38℃~40℃), knnarux ba tunux,mnnarux bukuy na rudu doriq,uka beyax ma knnarux ba kana hei ma mnarux pungu ( kesun Twankuzer).Maha rima betaq mpitu ali hari mttilux hei, meelih mttilux hei de maha meyah ka mgsima ( dqeras, nbuyas, kana hei qraqil ma tkriyak so hari tnhdagan dqeras mttanah,tapaq ma ini hari qtai ka msima na Tngkerzer,clokah ppexun msima na Tngkerzer de asi hari ini qtai, maha daha betaq sepac ali qtaan, mdengu ma mkkerak) Ooda qlhangan: Tg1,muman imah qsiya ma knegu ksange ka seediq mnarux ruun Tngkerzer. Tg2, ga mnnarux ciida ka seediq mnarux ruun Tngkerzer., nasi wada qyutun preko mnarux, yaani maha meeru mnarux seediq, kii qmeya kadi preko ka meniq sapah isin,siicu qyutan preko. Tg3, snterun kndkilan ka tnsapah,iya seli qsiya nlaxan ka sapah truma ma ngerac,ado siicu hmeru preko mnarux. Tg4, wada qtaun so hari mnnarux Tngkerzer ciida de, pdaun pkela qnpluhan qmlahang kndesan ka sapah isin, maha asi peeyah seediq mquri tnsapah scwaqun iyu ka qnpluhan qmlahang kndesan. Mqlahang knnarux na Tg1, mttilux hei;imah egu qsiya,angal sekuy tpunu,trima qsiya muuxun. Tg2,meyah msima;tkriyak msima bhege ka hei, rako tanah qtaan mtlibu msima ka hei,iya kmheti kmaguh,maha malu mangal baga clokah tmapaq ma sthuda hei meelih knarux,iya kmheti naq rmmicuh iyu,iya angal qsiya mttilux ka trima hei. Tg3,mnnarux; mnnarux hei ma pungu, uxe wano msange tqeraq qlapo, malu biqun sttilux hei meelih qnnaqah mnarux duri. Pnyahan pnatas Tseeru na mptgesa Bakan Temu ka pnatis nii.</FORM>
        <FORM kindOf="standard">= Tngkerzer = Preko mprana mnarox nii,ado wada qqyoton preko roon Tngkerzer bobo na de,meniq mrana doma nniqan Lingpa ma spooda elow na Lingpa daka dara mprana betaq hei ani ino,tero betaq mmsepac ali mgleing hei (betaq maxal sepac ali qnbsiyaq). Pkela mnnarox na Mttilox hei (38℃~40℃), knnarox ba tonox,mnnarox bokoy na rodo doriq,oka beyax ma knnarox ba kana hei ma mnarox pongo ( keson Twankozer).Maha rima betaq mpito ali hari mttilox hei, meelih mttilox hei de maha meyah ka mgsima ( dqeras, nboyas, kana hei qraqil ma tkriyak so hari tnhdagan dqeras mttanah,tapaq ma ini hari qtai ka msima na Tngkerzer,clokah ppexon msima na Tngkerzer de asi hari ini qtai, maha daha betaq sepac ali qtaan, mdengo ma mkkerak) Ooda qlhangan: Tg1,moman imah qsiya ma knego ksange ka seediq mnarox roon Tngkerzer. Tg2, ga mnnarox ciida ka seediq mnarox roon Tngkerzer., nasi wada qyoton preko mnarox, yaani maha meero mnarox seediq, kii qmeya kadi preko ka meniq sapah isin,siico qyotan preko. Tg3, snteron kndkilan ka tnsapah,iya seli qsiya nlaxan ka sapah troma ma ngerac,ado siico hmero preko mnarox. Tg4, wada qtaon so hari mnnarox Tngkerzer ciida de, pdaon pkela qnplohan qmlahang kndesan ka sapah isin, maha asi peeyah seediq mqori tnsapah scwaqon iyo ka qnplohan qmlahang kndesan. Mqlahang knnarox na Tg1, mttilox hei;imah ego qsiya,angal sekoy tpono,trima qsiya mooxon. Tg2,meyah msima;tkriyak msima bhege ka hei, rako tanah qtaan mtlibo msima ka hei,iya kmheti kmagoh,maha malo mangal baga clokah tmapaq ma sthoda hei meelih knarox,iya kmheti naq rmmicoh iyo,iya angal qsiya mttilox ka trima hei. Tg3,mnnarox; mnnarox hei ma pongo, oxe wano msange tqeraq qlapo, malo biqon sttilox hei meelih qnnaqah mnarox dori. Pnyahan pnatas Tseero na mptgesa Bakan Temo ka pnatis nii.</FORM>
    </S>
</TEXT>