<?xml version="1.0" ?>
<TEXT id="Wiki_Seediq_Trabus" xml:lang="trv" source="Seediq Wikipedia, article: Trabus" copyright="CC BY-SA" citation="Trabus. (2025, May 05). In Wikipedia [Seediq]. https://trv.wikipedia.org/wiki/Trabus" BibTeX_citation="@misc{Wiki_trv_Trabus, title = Trabus, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Trabus} }">
    <S id="0">
        <FORM kindOf="original">= Trabus = Trabus nii ga qtaan ta ga tmphpah babaw dxgal, ga mghii truma dxgal. Ida mhuma trabus uri ka sejiqun alang seuxal, phmaan dha ssiyaw yayung.Tduwa uqun ka trabus, tduwa sluun abura uri, kiya ni kuxul ta balay ka trabus. Yabi pnaah snuwan prajing ta hmuma trabus ka ita Seejiq, ini klai kida. Klaun ta ka ngalan hlama lqlaqi mkan, sdmatun mkan idaw drudan. Duri ni scyusun ni klmuun, gmaxun ssibus lbuun ruwan hlama tnkanan. Uxay uri o asi ssasi babaw tnkanan hlama, smciway mangal uqun, kiya ka pusu ta bi hlama seuxal. Ida ta ngalan ririh paru bi lnglungan qmita ka hlama trabus nii. Nasi musa smrai sapah dqrijil o hlama trabus nii ka kuxul dha bi mngal. Duri ni yasa tduwa tkanan ni smalu abura ka trabus, kiya ni knbwaxan trabus ga dsun dha alang breenun saan dha priyux abura trabus sapah empbarig. Kiya ni mqaras bi madas abura trabus musa sapah alang, spuun mkan tnsapah.</FORM>
        <FORM kindOf="standard">= Trabos = Trabos nii ga qtaan ta ga tmphpah babaw dxgal, ga mghii troma dxgal. Ida mhoma trabos ori ka sejiqon alang seoxal, phmaan dha ssiyaw yayong.Tdowa oqon ka trabos, tdowa sloon abora ori, kiya ni koxol ta balay ka trabos. Yabi pnaah snowan prajing ta hmoma trabos ka ita Seejiq, ini klai kida. Klaon ta ka ngalan hlama lqlaqi mkan, sdmaton mkan idaw drodan. Dori ni scyoson ni klmoon, gmaxon ssibos lboon rowan hlama tnkanan. Uxay ori o asi ssasi babaw tnkanan hlama, smciway mangal oqon, kiya ka poso ta bi hlama seoxal. Ida ta ngalan ririh paro bi lnglongan qmita ka hlama trabos nii. Nasi mosa smrai sapah dqrijil o hlama trabos nii ka koxol dha bi mngal. Dori ni yasa tdowa tkanan ni smalo abora ka trabos, kiya ni knbwaxan trabos ga dson dha alang breenon saan dha priyox abora trabos sapah empbarig. Kiya ni mqaras bi madas abora trabos mosa sapah alang, spoon mkan tnsapah.</FORM>
    </S>
</TEXT>