<?xml version="1.0" ?>
<TEXT id="Wiki_Seediq_Msbgihur_Paru" xml:lang="pwn" source="Paiwan Wikipedia, article: Msbgihur_Paru" copyright="CC BY-SA" citation="Msbgihur_Paru. (2024, December 07). In Wikipedia [Paiwan]. https://pwn.wikipedia.org/wiki/Msbgihur_Paru" BibTeX_citation="@misc{Wiki_pwn_Msbgihur_Paru, title = Msbgihur_Paru, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Msbgihur_Paru} }">
    <S id="0">
        <FORM kindOf="original">= Msbgihur Paru = Yaani kndalax naq cbeyo bale ka, msbgihur paru ka alang ta Taywang nii, melux naq pheyu sapah mtdheran truma ka, rudan miyan cbeyo denu ma dmamux tasil cneexan duri. Maniq ka sapah mtdheran truma nii ge, skari daha dehuk teerang hari qntruma na sapah daha truma, llebu ba ka tndnamux na ma, knbaka naq ooda kingal seediq ka rhengun na, dgehing ba bais na duri. Malux so nii ppheyu daha sapah? Lngungun ta de, ye ba snkdakan daha msbgihur paru, ado ka ini knkeli mangal bgihur ka dmamux btunux han, kika uka riyung bhangun mesa, wada daan mangal bgihur paru ka sapah daha. Srnecux paru daka mrunu si, niqan kari pnsltudan kndalax rudan miyan cbeyo, srnecux paru stexan cbeyo bale sa, wada hii bungan qsiya sncingan rnecux kanna ka alang di mesa, mquri dgiyaq kesun daha, Rdeda qduriq ka kanna seediq ciida ma, egu riyung ka seediq wada ngalan rnecux paru ciida duri mesa, kika wada daha spqluli weewa daka riso de, wada qulung thei meelih ciida ka, rcilung rnecux paru kii di mesa. Mrunu ge, mneegu mgnetun ka rudan miyan cbeyo mesa kari daha, mrunu de msunu paru denu, niqan ka kingal alang kesun daha Pradu wada ngalan sunu mesa, kari nii ka srengo daha riyung. Kii naq mkela ka rudan tnalang hiya ciida si ma, tena wada kraman theruy icin ka seediq alang kii mesa, kika uka riyung seediq wada na hii ngalan mesa. Wada asi qdei ba mubung sunu ka alang Pradu kii ma, so hari mesa wano tnbugan daha ka, wada daha ini sklai madis duma di mesa. Rudan miyan yami Seediq cbeyo we, niqan seediq mkela qmita dheran sphanan, asi ka sqbahang kari seediq so kiya ka, hhaun daha pheyu sapah nniqun. Niqan seediq mplawa quyux ma, niqan naq seediq mphetun quyux duri, niqan ka seediq mphetun bgihur duri mesa, ye kii ini daha kcugi riyung ka Msbgihur Paru. Saya de wada msetuq ka lutuc seediq so kiya di, hawan bale mesa ku naq lmngelung ka yaku. Malu ka ziday saya di, klaun daha mesa meeyah knuwan ka Msbgihur Paru nii ma, ye maadis quyux paru, mooda inu ka eluw na, sdhegan ta na kari ka sehu duri, knama psraman qsiya ma ppuqul namu mesa. Kesun Msbgihur Paru nii ma mrunu nii peni, ani ta naq asi klai ka pusu na we, uka ta hhteran ma uka ta kkesan iya eyah, so ka knii peni, qmita ta terebi de, mkela ta mesa egu riyung ka, alang ga Msbgihur Paru ma mrunu, egu riyung ka seediq wada na desun ma wada na hii ngalun, uak ta pnklaan mesa maha inu bobo na, uka ta pnklaan mesa knhenu ka beyax na. kika lmngelung ku naq yaku we, misa bale niqan kesun daha Utux Baro ho? Ani si, snhiyan naq knkingal seediq ga muudus, bobo dheran hini ka nii, uka ta hhiran mesa niqan ma uka. Pnyahan pnatis 郭明正. (2011). Wikipedia ─ .</FORM>
        <FORM kindOf="standard">= Msbgihor Paro = Yaani kndalax naq cbeyo bale ka, msbgihor paro ka alang ta Taywang nii, melox naq pheyo sapah mtdheran troma ka, rodan miyan cbeyo deno ma dmamox tasil cneexan dori. Maniq ka sapah mtdheran troma nii ge, skari daha dehok teerang hari qntroma na sapah daha troma, llebo ba ka tndnamox na ma, knbaka naq ooda kingal seediq ka rhengon na, dgehing ba bais na dori. Malox so nii ppheyo daha sapah? Lngongon ta de, ye ba snkdakan daha msbgihor paro, ado ka ini knkeli mangal bgihor ka dmamox btonox han, kika oka riyong bhangon mesa, wada daan mangal bgihor paro ka sapah daha. Srnecox paro daka mrono si, niqan kari pnsltodan kndalax rodan miyan cbeyo, srnecox paro stexan cbeyo bale sa, wada hii bongan qsiya sncingan rnecox kanna ka alang di mesa, mqori dgiyaq keson daha, Rdeda qdoriq ka kanna seediq ciida ma, ego riyong ka seediq wada ngalan rnecox paro ciida dori mesa, kika wada daha spqloli weewa daka riso de, wada qolong thei meelih ciida ka, rcilong rnecox paro kii di mesa. Mrono ge, mneego mgneton ka rodan miyan cbeyo mesa kari daha, mrono de msono paro deno, niqan ka kingal alang keson daha Prado wada ngalan sono mesa, kari nii ka srengo daha riyong. Kii naq mkela ka rodan tnalang hiya ciida si ma, tena wada kraman theroy icin ka seediq alang kii mesa, kika oka riyong seediq wada na hii ngalan mesa. Wada asi qdei ba mobong sono ka alang Prado kii ma, so hari mesa wano tnbogan daha ka, wada daha ini sklai madis doma di mesa. Rodan miyan yami Seediq cbeyo we, niqan seediq mkela qmita dheran sphanan, asi ka sqbahang kari seediq so kiya ka, hhaon daha pheyo sapah nniqon. Niqan seediq mplawa qoyox ma, niqan naq seediq mpheton qoyox dori, niqan ka seediq mpheton bgihor dori mesa, ye kii ini daha kcogi riyong ka Msbgihor Paro. Saya de wada msetoq ka lotoc seediq so kiya di, hawan bale mesa ko naq lmngelong ka yako. Malo ka ziday saya di, klaon daha mesa meeyah knowan ka Msbgihor Paro nii ma, ye maadis qoyox paro, mooda ino ka elow na, sdhegan ta na kari ka seho dori, knama psraman qsiya ma ppoqol namo mesa. Keson Msbgihor Paro nii ma mrono nii peni, ani ta naq asi klai ka poso na we, oka ta hhteran ma oka ta kkesan iya eyah, so ka knii peni, qmita ta terebi de, mkela ta mesa ego riyong ka, alang ga Msbgihor Paro ma mrono, ego riyong ka seediq wada na deson ma wada na hii ngalon, oak ta pnklaan mesa maha ino bobo na, oka ta pnklaan mesa knheno ka beyax na. kika lmngelong ko naq yako we, misa bale niqan keson daha Utox Baro ho? Ani si, snhiyan naq knkingal seediq ga moodos, bobo dheran hini ka nii, oka ta hhiran mesa niqan ma oka. Pnyahan pnatis 郭明正. (2011). Wikipedia ─ .</FORM>
    </S>
</TEXT>