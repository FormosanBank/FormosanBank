<?xml version="1.0" ?>
<TEXT id="Wiki_Seediq_Qulic_bale_qulic_balay_qulic_balay紅檜" xml:lang="trv" source="Seediq Wikipedia, article: Qulic_bale_qulic_balay_qulic_balay紅檜" copyright="CC BY-SA" citation="Qulic_bale_qulic_balay_qulic_balay紅檜. (2025, May 05). In Wikipedia [Seediq]. https://trv.wikipedia.org/wiki/Qulic_bale_qulic_balay_qulic_balay紅檜" BibTeX_citation="@misc{Wiki_trv_Qulic_bale_qulic_balay_qulic_balay紅檜, title = Qulic_bale_qulic_balay_qulic_balay紅檜, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qulic_bale_qulic_balay_qulic_balay紅檜} }">
    <S id="0">
        <FORM kindOf="original">Kntanun bay msana mi beyhing hnyuwan na qhuni ka qulic balay, mniq hmuru ddwiyaq Taywan hini, kiya ka rhiq na u mpux mi niqan llbu ayu mhbin, baraw na pusu qmuru qhuni ni u niqan bay cida, adaw malu ka hnyuwan na, kiya ka mptuura bay ka elu qhuni truma, kiya uri u niqan Sknxan abura, ini kicu sliqan kuwi mi sbrawan, kiya u slmuwan malu bay qqiya, phyuwan sapah mi qtinuh. Cbiyaw nan, nsediq ta ita musa balay lmamu ssiyaw qsiya, uxay uri u mangal qhuni san dha posa pusu uruc sapah,qtinuh smalu kulu ubun mi qqiya. Qlhangan Tanah Tunux Cida, adaw ka musa mqraq wa mniq dwiyaq na qhuni qulic balay, mirik alang sediq musa lmiqu smipaq qulic balay, kiya daw sluun dha knuruh sapah mi snkngakun qtinuh, hpyuwan dha sapah byasan laqi mi sapah mqlahan keysacu, kiya uri u smipaq kngkawas 1000 qulic balay, pdsanan Tanah Tunux Sbuway na phiyu sapah. Mniq Taywan hini u pusu balay phmaan kluwan qhuni uri, spuwan dha malu bay qhuni qulic kiya, wana bsyqan bay hmaan diyax ka qulic balay ni, kiya ka tduwa uqraqun da.</FORM>
        <FORM kindOf="standard">Kntanon bay msana mi beyhing hnyowan na qhoni ka qolic balay, mniq hmoro ddwiyaq Taywan hini, kiya ka rhiq na o mpox mi niqan llbo ayo mhbin, baraw na poso qmoro qhoni ni o niqan bay cida, adaw malo ka hnyowan na, kiya ka mptoora bay ka elo qhoni troma, kiya ori o niqan Sknxan abora, ini kico sliqan kowi mi sbrawan, kiya o slmowan malo bay qqiya, phyowan sapah mi qtinoh. Cbiyaw nan, nsediq ta ita mosa balay lmamo ssiyaw qsiya, oxay ori o mangal qhoni san dha posa poso oroc sapah,qtinoh smalo kolo obon mi qqiya. Qlhangan Tanah Tonox Cida, adaw ka mosa mqraq wa mniq dwiyaq na qhoni qolic balay, mirik alang sediq mosa lmiqo smipaq qolic balay, kiya daw sloon dha knoroh sapah mi snkngakon qtinoh, hpyowan dha sapah byasan laqi mi sapah mqlahan keysaco, kiya ori o smipaq kngkawas 1000 qolic balay, pdsanan Tanah Tonox Sboway na phiyo sapah. Mniq Taywan hini o poso balay phmaan klowan qhoni ori, spowan dha malo bay qhoni qolic kiya, wana bsyqan bay hmaan diyax ka qolic balay ni, kiya ka tdowa oqraqon da.</FORM>
    </S>
</TEXT>