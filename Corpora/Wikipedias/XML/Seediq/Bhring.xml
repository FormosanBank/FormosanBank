<TEXT id="Wiki_Seediq_Bhring" xml:lang="pwn" source="" copyright="" citation="" BibTeX_citation="">
    <S id="0">
        <FORM>bhring pusu kari nii o biyax bgihur. seejiq mkla balay tmsamat o tmbhring balay samat ksun. knkla na tmsamat o aji mnda snlhayan na, kiya ni ensaan dha peeru mangal seejiq mkla balay tmsamat, kari nii o msriqu balay klaan ni srngaw. yasa ana manu klgan knkla o asi ka mnda snlhayan, manu saw kiya ni mkmpbhring quri samat ka seejiq o asi ka musa miing seejiq mkla balay tmsamat, usa na pbhring hyaan. kingal tmbhring balay samat o asi ka mugaya balay, yasa dgiyaq ssaun dha o ki ka pusu psgeegan ta ita Truku, ini pgaya ka seejiq o musa tmsamat siida, nais aji wada priyax dgiyaq do wada uqun samat aji uri o smtrung saw smtali strngun. saw nii ka seejiq aji meangal bhring ana bitaq knuwan. nasi mkmpbhring sunan ka seejiq tmbhring bi samat o tjiyal qlubung na siida ka samat o ini na pllayi musa mangal ni</FORM>
    </S>
</TEXT>
