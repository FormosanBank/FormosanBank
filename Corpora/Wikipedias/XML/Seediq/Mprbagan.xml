<?xml version="1.0" ?>
<TEXT id="Wiki_Seediq_Mprbagan" xml:lang="pwn" source="Paiwan Wikipedia, article: Mprbagan" copyright="CC BY-SA" citation="Mprbagan. (2024, December 07). In Wikipedia [Paiwan]. https://pwn.wikipedia.org/wiki/Mprbagan" BibTeX_citation="@misc{Wiki_pwn_Mprbagan, title = Mprbagan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Mprbagan} }">
    <S id="0">
        <FORM kindOf="original">= Mprbagan = Mprbagan nii we tgberah na knpryuxan karac rbagan, kiya kesun nami "mprbagan". Yami Seediq peni na, wano rbagan daka misan ka kari miyan knpryuxan karac nii, bobo rbagan dige "mpmisan" kesun nami ka kiya, kiya de mprbagan, rbagan, mpmisan ma misan ka kari miyan 4 knpryuxan karac nii. Karac na mprbagan Netun spuyu Telu nii mesa 12 idas ka kingal knkawas ma, 4 knpryuxan karac ka kingal knkawas dungal, so kiya de maha 3 idas ka kingal pnmprbagan denu. Ado ka bobo ba mnmisan ka mprbagan nii, kika tgkingal idas han we hani so mnhurah ka huda, kika mssekuy hari karac ciida nana. Tgdaah idas di we, kndudul muuxun ka karac ma prading smtasil ka kana qqhuni, whwahil, ssudu ma ssperiq. Tgteru idas de mttilux hari ka karac ciida di, kiya de mphepah ka qqhuni ma whwahil. Qqpahan mprbagan Mprbagan nii we tgkingal pnryuxan karac kingal knkawas, yami Seediq ge psramal mptukuy macu, baso ma mphuma kana so sunguc, sari ka pnhgalan ppuqun. Smratuc mptukuy macu ma baso ka Gaya miyan ba paru ciida, kika tmabul neepah ka rseno alang ma knbgurah neepah ka duma seediq alang duri, mhuma keguy ttinun daha ka mqedil. Egu riyung qqpahun ka mprbagan nii, ado pnrdingan ba kingal knkawas ka mprbagan, asi ka ini rahuq ddaun qmeepah.</FORM>
        <FORM kindOf="standard">= Mprbagan = Mprbagan nii we tgberah na knpryoxan karac rbagan, kiya keson nami "mprbagan". Yami Seediq peni na, wano rbagan daka misan ka kari miyan knpryoxan karac nii, bobo rbagan dige "mpmisan" keson nami ka kiya, kiya de mprbagan, rbagan, mpmisan ma misan ka kari miyan 4 knpryoxan karac nii. Karac na mprbagan Neton spoyo Telo nii mesa 12 idas ka kingal knkawas ma, 4 knpryoxan karac ka kingal knkawas dongal, so kiya de maha 3 idas ka kingal pnmprbagan deno. Ado ka bobo ba mnmisan ka mprbagan nii, kika tgkingal idas han we hani so mnhorah ka hoda, kika mssekoy hari karac ciida nana. Tgdaah idas di we, kndodol mooxon ka karac ma prading smtasil ka kana qqhoni, whwahil, ssodo ma ssperiq. Tgtero idas de mttilox hari ka karac ciida di, kiya de mphepah ka qqhoni ma whwahil. Qqpahan mprbagan Mprbagan nii we tgkingal pnryoxan karac kingal knkawas, yami Seediq ge psramal mptokoy maco, baso ma mphoma kana so songoc, sari ka pnhgalan ppoqon. Smratoc mptokoy maco ma baso ka Gaya miyan ba paro ciida, kika tmabol neepah ka rseno alang ma knbgorah neepah ka doma seediq alang dori, mhoma kegoy ttinon daha ka mqedil. Ego riyong qqpahon ka mprbagan nii, ado pnrdingan ba kingal knkawas ka mprbagan, asi ka ini rahoq ddaon qmeepah.</FORM>
    </S>
</TEXT>