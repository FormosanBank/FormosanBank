<?xml version="1.0" ?>
<TEXT id="Wiki_Seediq_Nsgan_Cen-kung" xml:lang="trv" source="Seediq Wikipedia, article: Nsgan_Cen-kung" copyright="CC BY-SA" citation="Nsgan_Cen-kung. (2025, May 05). In Wikipedia [Seediq]. https://trv.wikipedia.org/wiki/Nsgan_Cen-kung" BibTeX_citation="@misc{Wiki_trv_Nsgan_Cen-kung, title = Nsgan_Cen-kung, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nsgan_Cen-kung} }">
    <S id="0">
        <FORM kindOf="original">Mquri saw spgan hini o,pgkla Nsgan Cen-kung ga mniq alang paru Nyusan Taytung.Qhlangan Nihung siida ka alang Cenkung o,qtai nanaq gaga patas srisuh &quot;alang Sinkang&quot;kida. Alang Nsgan Cenkung(kari bsnawan:Madawdaw;kari ngayngay: Sṳ̀n-kûng-chṳ́n；kari Teywan: Sîng-kong-tìn)ga mniq alang paru Nyusan Taytung qlhangan Taiwan.Qquri iyax nklaan hidaw tgdaya,mquri tgdaya o,pslutut alang Nsgan Changping,mquri nklaan o,pslutut gsilung paru Taypinyang,Qquri tghunat pslutut alang Nsgan Tunghu ni qquri ryaxan o,pslutut dgiyaq Hay-an,qquri iyax ryaxan hidaw tgdaya o,pslutut alang Nsgan Huri Nyusan Karingku,bbaraw bi ka dxgal alang niya,kiya ka bbaraw bi dxgal nniqan siyaw gsilung Nyusan Taytung uri,kana dxgal alang Nsgan Cenkung o,niqan maxal spat kbkuy spat tnxalun pnsrurul,tgspat paru dxgal Nsgan niya mniq kana nniqan Taiwan,qquri nklaan hidaw niqan dgril bi dxgal mtbalay brnux niya,qquri ryaxan o,pslutut dgiyaq Hay-an.kkari alang dha hiya o,smeetug kari bsnawan.yasa niqan gsilung Heychaw ksun ka muda gsilung Taypinyang msa,kika lala balay ka nnangal dha qnpah quri tmqsurux,kiya ka paru balay brigan ana manu qsurux mniq siyaw gsilung Hwatung Hay-an uri,yaasa tmqsurux bi ka qpahun dha,alang Nsgan Cenkung o,kika tgkingal paru bi alang mniq Nyusan Taytung,yasa malu balay ka nniqan alang niya ni kika pusu ddaun elug tgkingal mniq Nyusan Taytung. Endaan Hangan alang Nsgan Cenkung sbiyaw o,&quot;Marawru&quot;ksun dha,bukuy sida do,&quot;Singkang&quot;ksun dha ni babaw nhdu tmjiyal do,brihan dha&quot;Cen-kung&quot;ka hangan alang niya da,kika paru bi sngayan asug tmqsurux mniq nklaan dxgal Taiwan.mquri saw hangan Marawru siida ka alang o,ini dha klayi ka pusu nyahan hangan alang ni lala balay ka kari dha uri,bitaq bi dhuq ka nhdaan klwaan Chinchaw do,ida nniqan seejiq bsnawan msupu smmalu sapah ni qmpah hini da,bitaq bi klwaan sayang Minkwu mtrul spat hnkawas hana bi bukuy nhdu tmjiyal siida,yasa hangan Singkang ksun o,niqan tru mdka hangan mniq kana alang Nsgan klwaan Taiwan ni iyux dha aji ppeydang hangan kika pryuhi hangan msa ni muda pprngaw kari ka drudan ni thulang kmlawa,msdka bi saw Anpingkang ka alang dxgal niya ni pstutuy tmqsurux o,pnaah quri tgdaya Chenkwangaw,kiya ni Chenkung,Chenkwang,Singkang tru hangan nii o,mdka pshnang kari Klmukan ni kika pthangan dha nsgan Chen-kung bitaq sayang. Pnegdxgal Yaasa mgglug ka mktasil truma dxgal ni,kika dxgal nniqan alang Chen-kung o,niqan dxgal msrijil ni btunux gsiyaw gsilung ni lala baaly knlgan.mquri tghunat ni mquri tgdaya o,bbaraw balay,quri nklaan siyaw bi paru gsilung Taypingyang,mquri ryaxan o,lala balay spriq ni qhuni bbuyu pslutut dgiyaq Hay-an,dgiyaq niya o,mquri nklaan hidaw msdowras hrus,kana dxgal niya o, lala ka dgiyaq rnaaw tadus dxgal.hghaw bi ka dxgal mtbalay brnux niya,wana dxgal alang Chen-kung nanaq ka paru hari,kika tgtru paru dxgal dangdang endaan smmalu gsilung tgkingal.dgiyaq rnaaw dadus gsiyaw Cenkung o, dgiyaq rnaaw dadus NaSikang kana kiya,pusu bi dgiyaq niya o,niqan dgiyaq Paysurian,dgiyaq Singkang,dgiyaq Chiring,tgparu bi tgkahaw dgiyaq o,dgiyaq Singkang(knkahaw spgan maxal mataru kbkuy maspat knsxalan dha tnxalun)kika tgkahaw balay dgiyaq Hay-an da,mniq alang paru nklaan hidaw siyaw gsilung Taiwan o,mquri saw kndxgal niya,tduwa psnakan dha klgan,niqan dxgal siyaw gsilung ni dgiyaq rnaaw dadus: · dxgal siyaw gsilung,niqan dxgal mtqiri rqiyan gsilung,iyax mtapaq tasil rbqan gsilung,bnaqil gtuwan gsilung,dowras gsilung ni niqan dxgal dangdang gsilung,niqan mdka saw hnigan pratu,dinbowri,liwas qtaan ka rbqan gsilung Husyi ksun dha,paru btunux mdka rudu walu qtaan btunux Sanhu ksun dha,mktasil gsilung uri,ana manu ka qtaan ta kndxgal na hiya.kska mniq paru alang na hiya o,niqan paru bi hangan na suyang bi qtaan ka Sansyintay ni Siyisan ksun. · dgiyaq rnaaw dadus,kndxgal dgiyaq Hay-an ni tudu dgiyaq niya kahaw balay ni mkray balay ka ddgiyaq Tu-rwan,mquri nklaan o,niqan lala bi mktasil ni qahowr btunux mtlmu Hwu-san-yin ksun ka gntuwan dxgal Takangku,kika dgiyaq rnaaw dadus ni tmabuy hari. Iyax sgbihur karat Nsgan Chenkung o,mtalux balay ni sqyuxan bi uri,lala bi ka ayug niya ni llbu mtbiyax qluli ka qsiya ayug niya,aji niqan kjjiyax ka qsiya niya uri,paah quri ryaxan dgiyaq Hay-an tmabuy mquri nklaan hidaw qluli wada mtmay kska gsilung Taypingyang.iyax kingal hnkawas ka qnyuxan na o,niqan empusal kingal kbkuy spgan Kungri tutuh psaan qsiya, iyax kingal hnkawas ka kntlxan karat niya o,niqan empusal tru knegakan baraw mspat ka kntlxan niya.pusu pnehuma dha o,niqan mikang ni dnguwan rhiq qsurux. Pnspuan seejiq niqan kingal kbkiyan mtrul mataru kbkuy ka pnspuan seejiq mniq alang Nsgan Chenkung,tgtru spgan knlala seejiq niya mniq qlhangan klwaan Nyusan Taytung,tgkingal spgan o,alang paru Taytungsi,tgdha spgan o,alang Nsgan Pyuma.pnspuan seejiq na tkyuxan spgan wana mangari knsxalan rima seejiq ka kingal tnxalun pnsrurul,kana Nsgan alang mniq kska kana Taiwan o, pnspuan seejiq niya tkyuxan spgan gaga bukuy balay tgtru spgan,mkala cicih Nsgan Huring ni Iri Nyusan Karingku. Alang nniqan Brah maxal mangari kbkuy empusal hnkawas siida ka alang Chenkwangaw o, bnkgan qpahan alang mrata,bukuy na siida do, bnkgan qpahan alang euda dnuuy ni mstbrih musa quri Singkang,yasa alang bilaq hari ka Chenkwangaw kika ksun dha Syawkang. · Chenkwangaw: niqan malu bi sngayan asug ka kndxgal msrijil mtqiri Chenkwangaw,sbiyaw o,kika pusu bi sngayan asug Karingku ni Pyuma,mniq kska alang seejiq bsnawan ni alang seejiq Pingpu,kika niqan malu bi brigan ksun dha siida,asi tnpusu tmgamil hini ka klmukan snbari qnqaya,siida o ,kika pusu baiay nniqan sapah klmukan,muuda mglug dgiyaq ni smraki mrimu seejiq dgiyaq siida do,kika pusu balay nniqan hangan Chenkwangaw miniq kska ciparu alang Hwatungcungku, niqan balay psbrigan euda dnuuy ni dnayaw euda mrata ni bnkgan qpahan alang,maxal maspat kbkuy maspat knsxalan mangari hnkawas phiyug paru Nsgan bnkgan qpahan alang ,ida Chenkwangaw ka pnspuwan psliyan dha.babaw klwaan Nihung bukuy na siida do,mniq bnkgan qpahan alang siida pphiyu kana Chu-Cang-swu,Nsgan Ci-ting lala knlgan ka hangan kmlawa alang,pusu bi qmlahang kana alang o,ida Chenkwangaw ka dmudul,bitaq maxal mangari kbkuy empusal kingal hnkawas do,kika pririh paru Nsgan Singkang ka kmlawa da, dhuq maxal mangari kbkuy mtrul kingal hnkawas do,srsan na ka hangan paru Nsgan Chenkwangaw ni bitaq hini ka nhdaan niya uri da.quri saw qqpah dnuuy o,paah bi iyax maxal mangari kbkuy maxal dha hnkawas ni bitaq maxal mangari kbkuy maxal mangari hnkawas,pllama phiyu Taytung-sin-chan-cu-hu ni Kwang-syang-chan-yi-hu-ci-hwi-si ni Taiwan-cinaw-cusi-chu-chang-swu, knlgan ka klwaan,kika endaan qqpah dnuuy Chenkwangaw siida. · Singkang:prrajing pstutuy mggarang ka alang Nsgan Singkang o, pnaah brah maxal mangari kbkuy empusal hnkawas bitaq bukuy na siida kika pusu niya balay,brah na prajing niqan paru asug ppaan rduwan ni niqan malu balay paru elug tdwa dhuq Taytungsi,maxal mangari kbkuy empusal kingal hnkawas phiyu paru Nsgan Singkang,paah maxal mangari kbkuy empusal dha hnkawas siida pslutut smmalu ayug uuda qsiya paru elug ni smmalu uuda qsiya djiyung,psramal uuda smmalu paru elug,smmalu nniqan sapah paru Nsgan Singkang,mowsa saw mggarang paru alang ka qpahun siida,kiya da o,kika pusu balay bnkgan qpahan alang ni qqpah ssbarig ka paru alang Nsgan Singkang.bukuy na siida do,sngayan asug tmqsurux Chenkung mhdu smmalu ni ini biyaw mggarang mdakil ka alang paru Nsgan Singkang,lala balay phiyu sapah brrigan ni pnhmaan ni qqsurux.bukuy nhdaan tmjiyal siida ka paru alang Nsgan Singkang,paah maxal mangari kbkuy empusal dha hnkawas smmalu paru alang,bitaq elug paru ni pslutut dhuq alang Marawru,kika pusu sbrigan qnqaya ni jjiyun,pbkug ssiyaw elug kska paru alang niya,elug paru Chung-hwa ka pusu balay niqan pskuwan pila ni sapah bbrigan, mstrung sida elug paru Chenkung mswayay nniqan ppaan tdruy Basi,yaasa saw kiya ka pusu stmaan uuda ppaan tdruy.elug paru Chung-san ni Ta-thung o,lala balay sapah tqiyan ni uuqun ddamat gsilung,kiya ka pusu uuda dha pqqita alang ni bbrigan qnqaya ni nhmaan. Alang gsiyaw Chenkung Alang gsiyaw Chenkung o,niqan alang Nsgan Changping ni Nsgan Chenkung ni Nsgan Tunghu nyusan Taytung,kana alang nii o,mtqiri pusu alang paru Nsgan Singkang ni alang Nsgan Chenkung,alang paru Nsgan Singkang kika ssaun dha snbari ana manu qnqaya jjiyun,ida pusu bi saun seejiq tgtru alang Nsgan,yaasa phiyu ana manu sapah qqpah ssbarig ni sapah qqpah dnuuy ni sapah qqpah dxgal,lala balay saw euda dnuuy,niqan phyugan paru bi sapah spuhan Chenkung ddulan sapah spuhan Taytung klwaan thowlang baraw Taiwan uri,kana kndsan uuda seejiq o, tgdha spgan knparu alang niya mniq alang paru Nyusan Taytung. Bnkgan qpahan alang Maxal mangri kbkuy spatul mataru hnkawas siida do,bnkgan qpahan alang ptngahan niya alang Nsgan Singkang alang paru Nsgan Singkang Nyusan Taytung,mniq alang hiya siida o,wana kingal balay alang paru Nsgan Taytung ka bnkgan qpahan alang,alang Nsgan Kwan-san ni alang Nsgan Singkang o,alang cibilaq Nsgan bnkgan qpahan alang,siida o,ini psdka ni ini pggaluk ka uuda kndsan,kika nniqan alang ciparu Nsgan phiyu sapah klwaan ka priyux hangan alang Nsgan,yaasa hangan Singkang o,niqan mdka hangan gaga mniq Nyusan Cang-hwa ni Nyusan Cya-yi alang Singkang ksun uri,kiya da o,prixun dha ka hangan Nsgan Singkang ni ngalun dha ptngahan alang Nsgan Chenkung da. · Alang Pow-ay,alang Cun-syaw,alang San-seyn,alang San-min,alang Cun-ce,alang Cun-jen,alang Hu-ping,alang Sin-yi,supu kana niqan maspat alang ni maxal maspat kbkuy mataru qburuh. ((Snakun:Truku))</FORM>
        <FORM kindOf="standard">Mqori saw spgan hini o,pgkla Nsgan Cen-kong ga mniq alang paro Nyosan Taytong.Qhlangan Nihong siida ka alang Cenkong o,qtai nanaq gaga patas srisoh &quot;alang Sinkang&quot;kida. Alang Nsgan Cenkong(kari bsnawan:Madawdaw;kari ngayngay: Sṳ̀n-kûng-chṳ́n；kari Teywan: Sîng-kong-tìn)ga mniq alang paro Nyosan Taytong qlhangan Taiwan.Qqori iyax nklaan hidaw tgdaya,mqori tgdaya o,pslotot alang Nsgan Changping,mqori nklaan o,pslotot gsilong paro Taypinyang,Qqori tghonat pslotot alang Nsgan Tongho ni qqori ryaxan o,pslotot dgiyaq Hay-an,qqori iyax ryaxan hidaw tgdaya o,pslotot alang Nsgan Hori Nyosan Karingko,bbaraw bi ka dxgal alang niya,kiya ka bbaraw bi dxgal nniqan siyaw gsilong Nyosan Taytong ori,kana dxgal alang Nsgan Cenkong o,niqan maxal spat kbkoy spat tnxalon pnsrorol,tgspat paro dxgal Nsgan niya mniq kana nniqan Taiwan,qqori nklaan hidaw niqan dgril bi dxgal mtbalay brnox niya,qqori ryaxan o,pslotot dgiyaq Hay-an.kkari alang dha hiya o,smeetog kari bsnawan.yasa niqan gsilong Heychaw kson ka moda gsilong Taypinyang msa,kika lala balay ka nnangal dha qnpah qori tmqsorox,kiya ka paro balay brigan ana mano qsorox mniq siyaw gsilong Hwatong Hay-an ori,yaasa tmqsorox bi ka qpahon dha,alang Nsgan Cenkong o,kika tgkingal paro bi alang mniq Nyosan Taytong,yasa malo balay ka nniqan alang niya ni kika poso ddaon elog tgkingal mniq Nyosan Taytong. Endaan Hangan alang Nsgan Cenkong sbiyaw o,&quot;Marawro&quot;kson dha,bokoy sida do,&quot;Singkang&quot;kson dha ni babaw nhdo tmjiyal do,brihan dha&quot;Cen-kong&quot;ka hangan alang niya da,kika paro bi sngayan asog tmqsorox mniq nklaan dxgal Taiwan.mqori saw hangan Marawro siida ka alang o,ini dha klayi ka poso nyahan hangan alang ni lala balay ka kari dha ori,bitaq bi dhoq ka nhdaan klwaan Chinchaw do,ida nniqan seejiq bsnawan msopo smmalo sapah ni qmpah hini da,bitaq bi klwaan sayang Minkwo mtrol spat hnkawas hana bi bokoy nhdo tmjiyal siida,yasa hangan Singkang kson o,niqan tro mdka hangan mniq kana alang Nsgan klwaan Taiwan ni iyox dha aji ppeydang hangan kika pryohi hangan msa ni moda pprngaw kari ka drodan ni tholang kmlawa,msdka bi saw Anpingkang ka alang dxgal niya ni pstotoy tmqsorox o,pnaah qori tgdaya Chenkwangaw,kiya ni Chenkong,Chenkwang,Singkang tro hangan nii o,mdka pshnang kari Klmokan ni kika pthangan dha nsgan Chen-kong bitaq sayang. Pnegdxgal Yaasa mgglog ka mktasil troma dxgal ni,kika dxgal nniqan alang Chen-kong o,niqan dxgal msrijil ni btonox gsiyaw gsilong ni lala baaly knlgan.mqori tghonat ni mqori tgdaya o,bbaraw balay,qori nklaan siyaw bi paro gsilong Taypingyang,mqori ryaxan o,lala balay spriq ni qhoni bboyo pslotot dgiyaq Hay-an,dgiyaq niya o,mqori nklaan hidaw msdowras hros,kana dxgal niya o, lala ka dgiyaq rnaaw tados dxgal.hghaw bi ka dxgal mtbalay brnox niya,wana dxgal alang Chen-kong nanaq ka paro hari,kika tgtro paro dxgal dangdang endaan smmalo gsilong tgkingal.dgiyaq rnaaw dados gsiyaw Cenkong o, dgiyaq rnaaw dados NaSikang kana kiya,poso bi dgiyaq niya o,niqan dgiyaq Paysorian,dgiyaq Singkang,dgiyaq Chiring,tgparo bi tgkahaw dgiyaq o,dgiyaq Singkang(knkahaw spgan maxal mataro kbkoy maspat knsxalan dha tnxalon)kika tgkahaw balay dgiyaq Hay-an da,mniq alang paro nklaan hidaw siyaw gsilong Taiwan o,mqori saw kndxgal niya,tdowa psnakan dha klgan,niqan dxgal siyaw gsilong ni dgiyaq rnaaw dados: · dxgal siyaw gsilong,niqan dxgal mtqiri rqiyan gsilong,iyax mtapaq tasil rbqan gsilong,bnaqil gtowan gsilong,dowras gsilong ni niqan dxgal dangdang gsilong,niqan mdka saw hnigan prato,dinbowri,liwas qtaan ka rbqan gsilong Hosyi kson dha,paro btonox mdka rodo walo qtaan btonox Sanho kson dha,mktasil gsilong ori,ana mano ka qtaan ta kndxgal na hiya.kska mniq paro alang na hiya o,niqan paro bi hangan na soyang bi qtaan ka Sansyintay ni Siyisan kson. · dgiyaq rnaaw dados,kndxgal dgiyaq Hay-an ni todo dgiyaq niya kahaw balay ni mkray balay ka ddgiyaq To-rwan,mqori nklaan o,niqan lala bi mktasil ni qahowr btonox mtlmo Hwo-san-yin kson ka gntowan dxgal Takangko,kika dgiyaq rnaaw dados ni tmaboy hari. Iyax sgbihor karat Nsgan Chenkong o,mtalox balay ni sqyoxan bi ori,lala bi ka ayog niya ni llbo mtbiyax qloli ka qsiya ayog niya,aji niqan kjjiyax ka qsiya niya ori,paah qori ryaxan dgiyaq Hay-an tmaboy mqori nklaan hidaw qloli wada mtmay kska gsilong Taypingyang.iyax kingal hnkawas ka qnyoxan na o,niqan emposal kingal kbkoy spgan Kongri totoh psaan qsiya, iyax kingal hnkawas ka kntlxan karat niya o,niqan emposal tro knegakan baraw mspat ka kntlxan niya.poso pnehoma dha o,niqan mikang ni dngowan rhiq qsorox. Pnspoan seejiq niqan kingal kbkiyan mtrol mataro kbkoy ka pnspoan seejiq mniq alang Nsgan Chenkong,tgtro spgan knlala seejiq niya mniq qlhangan klwaan Nyosan Taytong,tgkingal spgan o,alang paro Taytongsi,tgdha spgan o,alang Nsgan Pyoma.pnspoan seejiq na tkyoxan spgan wana mangari knsxalan rima seejiq ka kingal tnxalon pnsrorol,kana Nsgan alang mniq kska kana Taiwan o, pnspoan seejiq niya tkyoxan spgan gaga bokoy balay tgtro spgan,mkala cicih Nsgan Horing ni Iri Nyosan Karingko. Alang nniqan Brah maxal mangari kbkoy emposal hnkawas siida ka alang Chenkwangaw o, bnkgan qpahan alang mrata,bokoy na siida do, bnkgan qpahan alang eoda dnooy ni mstbrih mosa qori Singkang,yasa alang bilaq hari ka Chenkwangaw kika kson dha Syawkang. · Chenkwangaw: niqan malo bi sngayan asog ka kndxgal msrijil mtqiri Chenkwangaw,sbiyaw o,kika poso bi sngayan asog Karingko ni Pyoma,mniq kska alang seejiq bsnawan ni alang seejiq Pingpo,kika niqan malo bi brigan kson dha siida,asi tnposo tmgamil hini ka klmokan snbari qnqaya,siida o ,kika poso baiay nniqan sapah klmokan,mooda mglog dgiyaq ni smraki mrimo seejiq dgiyaq siida do,kika poso balay nniqan hangan Chenkwangaw miniq kska ciparo alang Hwatongcongko, niqan balay psbrigan eoda dnooy ni dnayaw eoda mrata ni bnkgan qpahan alang,maxal maspat kbkoy maspat knsxalan mangari hnkawas phiyog paro Nsgan bnkgan qpahan alang ,ida Chenkwangaw ka pnspowan psliyan dha.babaw klwaan Nihong bokoy na siida do,mniq bnkgan qpahan alang siida pphiyo kana Cho-Cang-swo,Nsgan Ci-ting lala knlgan ka hangan kmlawa alang,poso bi qmlahang kana alang o,ida Chenkwangaw ka dmodol,bitaq maxal mangari kbkoy emposal kingal hnkawas do,kika pririh paro Nsgan Singkang ka kmlawa da, dhoq maxal mangari kbkoy mtrol kingal hnkawas do,srsan na ka hangan paro Nsgan Chenkwangaw ni bitaq hini ka nhdaan niya ori da.qori saw qqpah dnooy o,paah bi iyax maxal mangari kbkoy maxal dha hnkawas ni bitaq maxal mangari kbkoy maxal mangari hnkawas,pllama phiyo Taytong-sin-chan-co-ho ni Kwang-syang-chan-yi-ho-ci-hwi-si ni Taiwan-cinaw-cosi-cho-chang-swo, knlgan ka klwaan,kika endaan qqpah dnooy Chenkwangaw siida. · Singkang:prrajing pstotoy mggarang ka alang Nsgan Singkang o, pnaah brah maxal mangari kbkoy emposal hnkawas bitaq bokoy na siida kika poso niya balay,brah na prajing niqan paro asog ppaan rdowan ni niqan malo balay paro elog tdwa dhoq Taytongsi,maxal mangari kbkoy emposal kingal hnkawas phiyo paro Nsgan Singkang,paah maxal mangari kbkoy emposal dha hnkawas siida pslotot smmalo ayog ooda qsiya paro elog ni smmalo ooda qsiya djiyong,psramal ooda smmalo paro elog,smmalo nniqan sapah paro Nsgan Singkang,mowsa saw mggarang paro alang ka qpahon siida,kiya da o,kika poso balay bnkgan qpahan alang ni qqpah ssbarig ka paro alang Nsgan Singkang.bokoy na siida do,sngayan asog tmqsorox Chenkong mhdo smmalo ni ini biyaw mggarang mdakil ka alang paro Nsgan Singkang,lala balay phiyo sapah brrigan ni pnhmaan ni qqsorox.bokoy nhdaan tmjiyal siida ka paro alang Nsgan Singkang,paah maxal mangari kbkoy emposal dha hnkawas smmalo paro alang,bitaq elog paro ni pslotot dhoq alang Marawro,kika poso sbrigan qnqaya ni jjiyon,pbkog ssiyaw elog kska paro alang niya,elog paro Chong-hwa ka poso balay niqan pskowan pila ni sapah bbrigan, mstrong sida elog paro Chenkong mswayay nniqan ppaan tdroy Basi,yaasa saw kiya ka poso stmaan ooda ppaan tdroy.elog paro Chong-san ni Ta-thong o,lala balay sapah tqiyan ni ooqon ddamat gsilong,kiya ka poso ooda dha pqqita alang ni bbrigan qnqaya ni nhmaan. Alang gsiyaw Chenkong Alang gsiyaw Chenkong o,niqan alang Nsgan Changping ni Nsgan Chenkong ni Nsgan Tongho nyosan Taytong,kana alang nii o,mtqiri poso alang paro Nsgan Singkang ni alang Nsgan Chenkong,alang paro Nsgan Singkang kika ssaon dha snbari ana mano qnqaya jjiyon,ida poso bi saon seejiq tgtro alang Nsgan,yaasa phiyo ana mano sapah qqpah ssbarig ni sapah qqpah dnooy ni sapah qqpah dxgal,lala balay saw eoda dnooy,niqan phyogan paro bi sapah spohan Chenkong ddolan sapah spohan Taytong klwaan thowlang baraw Taiwan ori,kana kndsan ooda seejiq o, tgdha spgan knparo alang niya mniq alang paro Nyosan Taytong. Bnkgan qpahan alang Maxal mangri kbkoy spatol mataro hnkawas siida do,bnkgan qpahan alang ptngahan niya alang Nsgan Singkang alang paro Nsgan Singkang Nyosan Taytong,mniq alang hiya siida o,wana kingal balay alang paro Nsgan Taytong ka bnkgan qpahan alang,alang Nsgan Kwan-san ni alang Nsgan Singkang o,alang cibilaq Nsgan bnkgan qpahan alang,siida o,ini psdka ni ini pggalok ka ooda kndsan,kika nniqan alang ciparo Nsgan phiyo sapah klwaan ka priyox hangan alang Nsgan,yaasa hangan Singkang o,niqan mdka hangan gaga mniq Nyosan Cang-hwa ni Nyosan Cya-yi alang Singkang kson ori,kiya da o,prixon dha ka hangan Nsgan Singkang ni ngalon dha ptngahan alang Nsgan Chenkong da. · Alang Pow-ay,alang Con-syaw,alang San-seyn,alang San-min,alang Con-ce,alang Con-jen,alang Ho-ping,alang Sin-yi,sopo kana niqan maspat alang ni maxal maspat kbkoy mataro qboroh. ((Snakon:Troko))</FORM>
    </S>
</TEXT>