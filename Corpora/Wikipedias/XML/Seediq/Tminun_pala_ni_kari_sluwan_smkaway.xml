<?xml version="1.0" ?>
<TEXT id="Wiki_Seediq_Tminun_pala_ni_kari_sluwan_smkaway" xml:lang="trv" source="Seediq Wikipedia, article: Tminun_pala_ni_kari_sluwan_smkaway" copyright="CC BY-SA" citation="Tminun_pala_ni_kari_sluwan_smkaway. (2025, May 05). In Wikipedia [Seediq]. https://trv.wikipedia.org/wiki/Tminun_pala_ni_kari_sluwan_smkaway" BibTeX_citation="@misc{Wiki_trv_Tminun_pala_ni_kari_sluwan_smkaway, title = Tminun_pala_ni_kari_sluwan_smkaway, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Tminun_pala_ni_kari_sluwan_smkaway} }">
    <S id="0">
        <FORM kindOf="original">= Tminun pala ni kari sluwan smkaway = Pnaah snalu kari, sbiyaw han o ini sruwa psqama ubung ka Seejiq, mhiqil o ini tduwa madas. Rngiyan ni subway dha lqlai ida tduwa dmuy. Nasi uka lqlaqi lmutuc, skuun dha skuwan uyung sapah, wada hmrinas knkawas sngari do, nasi ga uqan quwi, kika ubung do saan qmada ini sai kmbura dowras rbuan mhuqil sejiq ni lukus hiya. Nasi niqan sejiq wada midan, ini qpah kana ka seejiq alang ida dha spruwan bi qmita; kiya ka kiya ni, musa dmayaw qmlahan utux mhuqil seejiq duma ka dlupung. Duri nasi niqan ka saan rmbu siida, sngayan kana ka qqpahan jiyax sayang. Dqrijil o asi sangay tminun pala, yasa, nasi ima ka ini puru gaya sbiyaw mpshrmadan dha ka uda nii, musa sqama kana ka qnduwan tminun lukus.-曾阿滿,1994.11.05 Hori Jiyax smku qbubur hiyi, nasi ini sangay tminun ka dqrijil o ida mpshrmadan ka nii. Wada qduwan tminun jiyax saying ka lukus o musa sqama kana, kika smku qbubur hiyi siida o naka sngayan ka tminun pala han, tgaan dhuq sapah kana ka wada mhaduc qbubur hiyi, tduwa tminun pala duri.-鍾花英,1994.11.10 Nakahara</FORM>
        <FORM kindOf="standard">= Tminon pala ni kari slowan smkaway = Pnaah snalo kari, sbiyaw han o ini srowa psqama obong ka Seejiq, mhiqil o ini tdowa madas. Rngiyan ni sobway dha lqlai ida tdowa dmoy. Nasi oka lqlaqi lmotoc, skoon dha skowan oyong sapah, wada hmrinas knkawas sngari do, nasi ga oqan qowi, kika obong do saan qmada ini sai kmbora dowras rboan mhoqil sejiq ni lokos hiya. Nasi niqan sejiq wada midan, ini qpah kana ka seejiq alang ida dha sprowan bi qmita; kiya ka kiya ni, mosa dmayaw qmlahan otox mhoqil seejiq doma ka dlopong. Dori nasi niqan ka saan rmbo siida, sngayan kana ka qqpahan jiyax sayang. Dqrijil o asi sangay tminon pala, yasa, nasi ima ka ini poro gaya sbiyaw mpshrmadan dha ka oda nii, mosa sqama kana ka qndowan tminon lokos.-曾阿滿,1994.11.05 Hori Jiyax smko qbobor hiyi, nasi ini sangay tminon ka dqrijil o ida mpshrmadan ka nii. Wada qdowan tminon jiyax saying ka lokos o mosa sqama kana, kika smko qbobor hiyi siida o naka sngayan ka tminon pala han, tgaan dhoq sapah kana ka wada mhadoc qbobor hiyi, tdowa tminon pala dori.-鍾花英,1994.11.10 Nakahara</FORM>
    </S>
</TEXT>