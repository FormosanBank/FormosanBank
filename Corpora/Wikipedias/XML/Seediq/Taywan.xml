<?xml version="1.0" ?>
<TEXT id="Wiki_Seediq_Taywan" xml:lang="pwn" source="Paiwan Wikipedia, article: Taywan" copyright="CC BY-SA" citation="Taywan. (2024, December 07). In Wikipedia [Paiwan]. https://pwn.wikipedia.org/wiki/Taywan" BibTeX_citation="@misc{Wiki_pwn_Taywan, title = Taywan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Taywan} }">
    <S id="0">
        <FORM kindOf="original">Rmirih cngcweyn Cyokoku mniq Taiwan u qnlhangan pnwaya mincu kongho, wa mniq tunarac Asia. Kndadax 1912 pnhiyu mi dhuq kngkawas 1971 cida ka wada malix ryeynhoko iyax niyi pa, ngalan koci; saya u alaw balay bay tnqhlangan tndxral mi quri uuda seyji, hbaraw bay qnhlangan icil mniq koci saya pa splawa dha Taiwan ka ngalan dha hangan qnhlangan lmawa. Saya u balay bay wisu na qlhangan ka knlbangan tndxral pa 36,197 pinghwang kongri, kiya knkana ka Taiwan pntaw mi knkana msdalih tawyu, Ponghu cyutaw, duma tawyu mkngahu ucilung Hucyeyn mi duma Nanhay cutaw, Taipe ka soto, knbeyhing bay mi knhbaraw bay sediq pa Sinpeysu. Mndungus bay knhbrawan hiyi kana qnhlangan u 2,360 knbkiyan hiyi sediq, pusu bay u pnspuwan Han joku (sediq Holo mi sediq Hakka) mi Sediq Tnpusu Taiwan geynjumin joku. Kari qnhlangan wa kiya ka kari ida nkiya knkana txtaxa minjoku mi pnbawa tnkari Taiwan, dmuwi mndungus bay kari Telu mi kari Holo (kari Minnanyu Taysu),matas u dmuwi Han jiyi. Gaga kska Yacow ka Taywan, 23 30 N, 121 00 E ka gaga na nniqan. Kana ka knlbangan na o 35,980 sq km(hangan na o Tg139) (knlbanga dxgal o 32,260 sq km, knlbangan qsiya o 3,720 sq km). Kana ka sejiqun o niqan 23,464,787 hiyi. Gaga Taypey ka pusu alang paru, jiyax 10 idas 10 ka jiyax skrayan klwaan. Manu ka dxgal Taiwan ga wada sugan 22.70% ka dxgal qpahan, rahuq dxgal do niqan 77.30% na. Bukung klwaan ta sayang o kiya ka Cayingun, pnaah hngkawas2016 idas 5 jiyax 20pnrajing kmlawa klwaan. cinkhulan sa knita' sa brbiru' Pusu tyawmu: Splawa dha Cyokaminkoku Taiwan Kngkawas 1905 (Cingkwangsyu kngkawas 31), Cyokoku tongmonghuy u pnhiyu mniq Nihong Tokyo, cida u pusa kari ka pnhiyu na, kari niyi u "Tbrinah Conghwa, phiyu Minkoku". Kawas daw, Swen wen mniq pnsliyan dha pprngaw cida u pskingal Cyokaminkoku ka hangan qnhlangan, snbeyhing qmita phiyu minkoku u sediq ka pusu bay sndhuwan na. Babaw pnhiyu ka Cyokaminkoku daw, splawa dha mi lxan bayhangan u "Cyokoku", "Hwa"; ana so kngkawas 1949 cida alaw Kokominto mi Kyosanto ka mccbu, wada ini baka Kyosanto ka Kokominto kiya mi wada qduriq miyah Taipe Taiwan ka tukcka seyhu, beytaq soto Cyang cingko mrdang cida u, seyhu Cyokaminkoku u ida tmhangan dhiya nanaq sa Cyokoku, kiya mi ini dha srwani muru waya qmita ka Cyoka jnmin konghoko, kiya mi bukuy na u knlwanan dha tndxral ka nniqan Taru, Taru rwensyeyncyu. Seyhu Cyokaminkoku pkla dhiya nanaq pa balay bay knlwanan dha tndxral ka nniqan Taymin, nniqan Taiwan, Taymin, nniqan Taiwan, Rikisi Pusu tyawmu: Rikisi Cyokaminkoku, rikisi Cyokoku mi rikisi Taiwan Cyokoku tayriku cida. Pusu tyawmu: Cyokaminkoku tayriku cida, Peyyang seyhu, Kokomin seyhu. Kndadax kngkawas 1840 ini baka mccbu tumntxan mccbu yapyeyn daw, wada pkixan ptrawah haycin mi ppwaluk quri qnlhangan nganguc. Snturung quri so tuiril qnlhangan kongyeyhwa knbeyhing pkranan mi ini qdhuq mi knttu ini baka mccbu ka pnqsiqa qnhlangan, psburah knpriyux ka lnglungan syakay mi Holo joku dukuricu ka sntangan dha u kndudul mrana. Puting hiti 19 seyki dhuq pnrdingan 20 seyki, quri so nniqan tuhunac Cyangsu, Cocyang, Hunan, Kwangco mi hayway duma qnhlangan u prading tutuy ka pnuda Hayway Hwacyaw, Huytang, Sincyun, Laqi muyas ka muda mssli, dmudul pspawx Cingcaw tongcu phiyu burah qnlhangan ka qnpringan keming. Kndadax kngkawas 1895 Kwangco ciyi prading, spuda Sunwen ka pusu mpdudul knkingal nniqan sediq Kemingtang; peyyah prading dhuq bukuy pa snpusal muda ucwang ciyi, binaw alaw wada yahun hmtur mirik Cingting kiya ka ini pndungus. Kngkawas 1908 idas 11, mpdudul Cingting Cusi tayho mi Kwangsyu hwangti u wada lmutuc mrdang, rmnririh dmuwi biyax dmpdudul pa uka biyax qmlahang mi ini dha snhiyi uri. Kngkawas 1911 idas 9 cida, alaw Sucwan Pawru undo, Cing seyhu snkaun heytay Hupey musa mirik. Idas 10 diyax 10, Kongcinhuy mi Wensweyso rmading Ucang ciyi, diya 11 ka phiyu Cyokaminkoku seyhu heytay, knkeidas u hbaraw bay txtaxa sng ka kndudul cmiyuk mtutuy, kiya ka Sinhay koming, Waymongku u wada pkla nanaq Dukuricu. Miyah qduriq thdil Taiwan ka seyhu kokominto. Pusu tyawmu: Miyah qduriq thdil Taiwan ka seyhu Cyokaminkoku mi Cyokaminkoku Taiwan jiday Peyyah kngkawas 1948 idas 8 prading, Cyokaminkoku qnduriq seyhu pa lmutuc pssli butay, qqiya bungka, wayhuy mi sediq Cyokoku qduriq miyah thdil Taiwan. Kngkawas 1947 idas 2 diyax 28 cida, wada muda knbeyhing bay qnrqilan Nini Haci jikeyng ka Taiwan, kiya mi kngkawas 1949 idas 1 cida dungan pa, snturung sqrbuq Taypingrun jikeyng, idas 5 cida, pusa kari Taiwan cyeyyeyn ka Cngcng, idas 10 diyax 1, Cyokoku kyosangto u mniq Peyping muda phiyu Cyoka jnmin konghoko congyang jnmin seyhu, kiya mi wada pryuxun Peycing tmhangan ka Peyping. Butay Kokominto pa wada mbiyax mccbu Kingmun Kuningto. Idas 12 diyax 7 cida, Cyokaminkoku congyang kndadax Nancing Cyokoku qduriq miyah thdil Tahoku Taiwan, mntna idas cida, wada ulkan Kyosangto Cyokoku ka Kwangsi, Sucwan. Kngkawas 1950 rmading ka Mccbu Cawseyng, snkaun t7 cyeyntuy kmlawa uucilung Taiwan ka Turumun, qnburang Cyokoku jnmin cyeyhwang heytay miyah knrmux cnbu Taiwan. Cuxan pa Ryeynhoko mi knhbaraw bay qnhlangan Tuiril pa alaw runan rngcan cyusu; kiya mi ngalan dha balay bay seyhu Cyokoku ka Cyokaminkoku ka cida. Jiday saya dpa hay mniq koci syakay ka hnyuwan dha u, kiya ka balay bay muru pnwaya rmirih seyhu Cyokoku, srwanan mniq Ryeynhoko uri. Kngkawas 2016 mi kngkawas 2020 cida, Micu cinputang hosweynjn Cayingwen ka wada mangal mi phyuwan muwaya bay qridin soto, kiya mi mniq Ripoing uri pa wada mangal hmrinas dmka knhbrawan hiyi ing, dmudul Mincu cinputang mntxan mndungus bay cucng, kiya mi mniq kngkawas 2020 soto sengkyo pa wada mangal 817 knbkiyan 231 ka hyo (wada mangal 57.13% ka hyo niya) mndungus lmutuc soto dungan, kndadax kngkawas 1996 minsweyn soto dhuq kngkawas 2020 pa knou bay hyo bntaqan na soto hosweynjn Cyokaminkoku. Alaw dmudul knpriyux Nyeyncin kayke mi quri so cnhdilan knpriyux, kiya ka wada ini baka kngkawas 2018 Cyokaminkoku tihwang kongcu jnyeyn seyngkyo mi wada mlih knhbrawan ka mnangal keyngcyo mi sukyo. Kngkawas 2019 idas 5 cida, msupu kngkawas 2017 Suhwaing sucu tu748 go cyeysu mi mnuda kngkawas 2018 Cyokaminkoku cweyngkosing kongmin meytaq hyo tu10, 12 ang cida kiya ka muda smalu waya seyhu ka "Suhwaing sucu tu748 go cyeysu susinghwa" hwacuhwa Taiwan tongsing hwenin, kiya ka wada tu1 qnhlangan smruwa tongsing hwenin muru pnwaya, mntxan dungan sndhu Cyokaminkoku syeyncng, hwacu mi mincweyn. Nniqan Lnlingay Pusu tyawmu: Taiwan mi nniqan lnlingay Taiwan. Ticu cyeyko Pusu tyawmu: Cyokaminkoku nniqan lnlingay cityeyn mi Taiwan ticu. Balay bay tndxral Cyokaminkoku saya pa 99% ka wa mniq msthiyaq Cyokoku tayriku 180 kongri na Taiwan taw, 1% ka duma ttiping tawyu, kana bay knlbangan tndxral pa 36,197 pinghwang kongri. Tuiril Taiwan taw ka uucilung Taiwan, tudaya ka Tonghay, tunarac u msdalih uucilung Huyriping dhuq Taypingyang, tuhunac ka Ryusong haysya, tuiril hunac ka Nanhay. Knbbaraw tuhunac dhuq tudaya tawyu pa ya bay 400 kongri, knlbangan bay tunarac dhuq tuiril pa dhuq 145 kongri. Uxay wana Taiwan mi ssiyaw tawyu, niqan tuiril daya Ponghu cyuntaw, kiya mi msdalih mkngahu ucilung Cyokoku tayriku ka Kingmung cyuntaw, Ucyo ryeyyu mi Macu ryeytaw. Wa kcka Nanhay pa niqan Tongsa cyuntaw, Congsa cyuntaw, Nansa cyuntaw, binaw uka ka tnpusu mniq hiya ana knuwan ka sediq. Ssiyaw Taiwan pa niqan Ranyu, Ryutaw, Kweysan taw, Kirong yu, Myeynhwa yu, Pongcya yu, Hwaping yu, Tyawyutay ryeyyu na Hwosan taw uri na, kiya mi wa mniq tuhunac ka Ryocyo yu, Cisingyeyn na sanhucyaw taw. Tising Sweywen Pusu tyawmu: Cyokaminkoku tawyu ryeypyaw Lipax hnyuwan Taiwan pntaw pa mntnna bay bunga, niqan dwiyaq, cyorin, mkrbuq dxral, bbrnux, tayti ka lnlingay niya, nniqan knlbangan lmiqu tunarac u ya bay niqan tndxral 50%. Uuda tudu dwiyaq mi ddxral u mntna hari kana, tudaya u mquri tunarac daya dhuq tiiril hunac, tuhunac u mquri tudaya daya dhuq tuhunac hunac, kndadax tunarac dhuq tuiril pa niqan ddwiyaq mkngahu ucilung, tkcka tudu dwiyaq, Sweysan tudu dwiyaq, Yusan tudu dwiyaq, Kayjwey tudu dwiyaq mi Arisan tudu dwiyaq. Taiwan ka tu4 tubbaraw bay dudux dwiyaq tawyu, tududux bay dwiyaq ka Yusan pa niqan 3,952 meyta, niqan 200 sngari dudux dwiyaq ka hmrinas 3,000 meyta. Tuiril mquri baraw twancng lmiqu tuiril ka so tnblayan na lmiqu cyorin mi tayti, tayti oa to bay so toke sancng risucng mi pnspuwan scuqi snbrahan suhong kuring, niqan Rinko tayti, Toyeyng tayti, Tatu tayti, Pakwa tayti…, cyoring pa to bay tayti ka wada kyapan qsiya yayung kiya ka so kiya da. Kndkilan kkarac Pusu tyawmu: Kkarac Taiwan Hucyeyn sng Macu ryeytaw pa wa mniq tnuayus Cecyang sng mi Hucyeyn sng, Huco su na Mincyangko ini sthiyaq, kiya ka Tunarac ucilung spruwan bay cyuntaw uri, mksipaw ucilung ka Cecyang sng Tacntaw mi Icyangsan taw, niqan balay ririh niya keyngkyo kndkilan kkarac mi uucilung. Ryeytaw niyi pa quri so hujetay cihong kkarac cyu, wa mniq balay bay wisu qlhangan Cyokaminkoku tudaya balay, mkmuhul ka misan mi mhhuriq, mncun mskuy hari, kiya mi ini hari quyux mi kndnguwan hari ka srwasaw mi krpuhan, kari bay quyux ka rrbawan, mntna hari kkarac mkngahu ucilung Hucyeyn sng na nniqan Cyokoku Tariku. Kari bay qduda ucilung, niqan in ow sintyeynwong, congtoow…yahan msangay mi pkrana tnwawa. Kcka taw niyi pa alaw ka btasil Hwakangyeyn, kiya ka ini kndungus ka cupey, so kiya sspriq ka pusu na bay. Taiwan pntaw pa wa mniq babaw peyhuy kweysyeyn, kkarac niya pa wa mniq iyax Hayyangsing jetay mi Yajetay ka kkarac; tbkuwan ka knkana bay kkarac pa bbaraw ka rrbawan mi mhhuriq, llbu ka diyax misan mi muxul. Pntkanan kntlxan misan u iyax 15°C dhuq 20°C, rrbawan u hmrinas 28°C. Tudaya pa alaw ka sbhuran tunarac daya mniq idas 1 dhuq idas 3 mtmay diyax qqyuxan, nniqan tukcka mi tuhunac pa ini nanaq huya kiya. Idas 5 ka mtmay iyax qyuxan bngerux, idas 6 dhuq idas 9 pa mtilux mi mhhuriq, qyuxan ka tuhunac u mnou quri tudaya. Beyhing ssbwihur ka mniq idas 7 dhuq idas 10 miyah knrmux Taiwan, madas balay knbeyhing quyux kiya ka dndulan qnrqilan rngecux, idas 11 dhuq idas 12 cida daw iyax kndnguwan kiya. Pndkanan quri qqyuxn Taiwan pa 2,600 rimi, kiya ka mkm3 qqyuxan jeynseykay, kiya ka knou bay quyux tawyu uri, kiya ka knkana mhhuriq bay yuci Asia uri; kcka niyi pa nniqan tuhunac pa niqan 90% ka mniq Singcng cyuhwa Balay bay nniqan qnlhangan Pusu tyawmu: Cyokaminkoku singcng cyuhwa mi Taiwan singcng cyuhwa Kngkawas 1955 Tcntaw ini baka qduriq brinah Taiwan daw, balay bay qnlhangan niya Cyokaminkoku pa wana Taiwan pntaw mi Husu tawyu (Kana tndxral pa na Taiwan kana), Ponghu cyuntaw (Kana tndxral pa na Taiwan kana), Kingmong cyuntaw (Kana tndxral pa na Hucyeyn sng Kingmong keyng), Macu ryeytaw (MnHucyeyn sng Cangre keyng, Royeyn keyng, Ryeyncyng keyng, kngkawas 1956 daw sbuway quri Ryeyncyang keyng qmlahang ka kana tndxral), Ucyoyu (NmnHucyeyn sng Hutyeyn kng, kngkawas 1954 daw sbuway Kingmong ka rmirih qmlahang), kiya mi Tongsa cyuntaw mi Nansa cyuntaw na Tayping taw, Congco cyaw (MnnHaynan tepyey singcngcyu, kngkawas 1990 daw, wada sbuway Takaw Cicincyun ka rmirih qmlahang dhuq saya) mi kana tawyu. Miyah thdil Taiwan ka seyhu niyi daw, alaw muda snkila uuda kcka qnlhangan mi nganguc qnlhangan, snpusal muda knpriyux singcng cyuhwa Taiwan, Ponghu, Kingmong, Macu. Hucyeyn sng mi Taiwan sng u mniq kngkawas 1956 mi kngkawas 1998 cida wada clkuhan ka biyax mi qpahun niya sngci seyhu, wada pqriyun congyang seyhu kana ka qpahun sngci seyhu da, wana qpahun slxan ka rngiyan. Kiya mi kngkawas 1967 mi kngkawas 1979 cida, Tayhoku mi Takaw pa kndadax Taiwan sng sngsyasu mkala psdhun cusyasu. Kngkawas 2010 cida, wada psdhun cusyasu seyhu uri ka mntna hicyo ka Tayhoku keyng, Taycyu su, Taynang su, kiya mi wada pryuxan Burah Tayhoku tmhangan ka Tayhoku keyng, kiya mi Tacyu su mi Taycyu keyng, Taynang su mi Taynang keyng u wada pspun ka keyng su mi psdhun mkala cusyasu. Kngkawas 2014 cida, wada psdhun mkala cusyasu ka Toeyng keyng mi pryuxun tmhangan Toeyng su. Hwari cyangyu Qtayi: Cyokaminkoku cyangyu, nkiya Cyokaminkoku kongkaw cyangyu singcng cyuhwa, pnluban Cyokaminkoku mi qnlhangan Mongku mi nniqan Taiwan Cyokaminkoku mniq Tayriku cida ka kana knlbangan tndxral u 11,418,194 pinghwa kongri, kiya ka kana jeynseykay tu2 knbeyhing tndxral qnlhangan, cyangyu tudaya u dhuq Tangnuwuryanghay na Sayeynring, Tunarac dhuq u Heyrongcyang mi Usuricyang pnstrngan yayung, tuhunac u dhuq Nansa cyuntaw na Cngmuansa, Ritiansa hayyu, tuiril pa dhuq Pamiar kawyeyn na Pncuhe. Peyyang seyhu mniq kngkawas 1913 pkla hwayiring, psdhu sng, taw, keyng sanci singcngcyu cutu, so kawas daw phiyu 35 sngci singcngcyu. Kngkawas 1921 cida pa muda psanak "tepyeysu" mi "putongsu" dungan, phiyu Cingtu, Cinku, Songhu, Cingtaw, Haarpin, Hanko 6 ka tepyeysu. Kokomin seyhu u kngkawas 1927 mniq Nancing phiyu da u, plihan ka taw mi phiyu Singcng tucacyu. Kngkawas 1947 panpu tndxral pa kiya knkana 35 snghwen, 12 cusyasu, 1 tepyey singcngcyu mi Sicang tihwang. Psdhu Sotu Pusu tyawmu: Sotu Cyokaminkoku Kngkawas 1912 idas 3, Cyokaminkoku rinji sanggiing seyngkyo Yeynsukay ka tu2 rinji beyhing soto da u, Cyokaminkoku rinji seyhu pa kndadax Nancingsu mquru tudaya thdil Cingcaw sotu Peycingsu. Babaw da u rinji seyhu dhuq peyyang seyhu, to so dmuwi Peycing ka ngalan sotu Cyokaminkoku. Kngkawas 1928 kokomin seyhu pa wada mnhdu kokomin kemingcyun peyhwa daw thdil mniq Nancinsu ka sotu, kiya mi kngkawas 1931 ka muda pnwaya "Cyokaminkoku syuncng suci yeyhwa" kcka tu5 tyaw ptura bay matas kwotu ka phyuwan Nancingsu, psdhu hniwan sotu ka Nancingsu. Binaw mniq kngkawas 1937 cida Cyokoku knciyuk Tanah Tunux mccbu da u, alaw wada yahan lmiwaq Tanah Tunux mi Kokomin seyhu u mntna knwas cida idas 11 diyax 21 pa, pkla kari kana congyang seyhu ciko pa pkixan kndadax Nancingsu thdil Congcingsu. Seyji Seyhu cyeyko Pusu tyawmu: Cyokaminkoku seyji, Cyokaminkoku mi Taiwan Seyngkyo. Soto ka Cay ingwen, huku soto ka Ray cingte Cyokaminkoku saya. Tukingal qnlhangan konghecu Asiaco ka Cyokaminkoku. Kiya mi uxay qnlhangan pnhiyu nanaq mndungus bay dsediq Taiwan ka Cyokaminkoku, Seyhu Cyokaminkoku u spuda "keyngpo Cyokaminkoku" mi sanmincuyi pnhiyu, brah u pdungus qnlhangan ka "minyo, mincu,minsyang ka mincu konghekwo", bukuy u snrnu quri txtaxa minjoku u msbalay mincu cuyi, kongmin keynri dmuwi mincweyn cuyi, dmayaw ssediq ka minsng cuyi. Wada smlun ka keyngpo daw muda pnwaya ddha socangcu (dmka sotocu), Cyokaminkoku soto ka yeynso qnhlangan mi Cyokaminkoku sancyun tongsway, kiya mi spuda pnhiyu Swenwen ka 5 biyax keyngpo cyako kiya mi psuwan Singcngyeyng, Ripoing, Suhwayeyn, Kawsuyeyn, Cyeyncayeyn rrima ciko. Kngkawas 1994 tumn3 snbarah smmalu ka keyngpo daw, pskingal kari spuda kongmin ka msdurux seyngkyo phiyu soto, mntxan ratuc u 4 kngkawas mi malu mntxan lmutuc mangal dungan. Soto pa niqan biyax mpprngaw Singcngyeyng, Ripoing, Suhwanyeyng, Skeynging mi Cyeyncayeyng suwu, kiya mi psdhu snkaul Singcng ingcyo, pssli neyke. Singcngyeyng pa, dmudul mku qmlahang qpahun qnlhangan, spuda waya pnssliyan pnwaya mi muru biyax qpahun muda, Singcng ingcyo ka pudu dmudul kekwey, soto ka psdhu phiyu, ana ini spuda kokoingkay smruwa. Trahuc daw phiyu pu, ingkay dcikwan muda qmpah qqpahun, kiya mi niqan 7 dhuq 9 ka cngwuing. Ripoing pa, kiya ka knbaraw bay smmalu waya ciko, kingal ingcu na kokoingkay, Ripoing ingcyo pa kndadax nanaq ripoing muda umaw; 113 hiyi ka Ripoing u spuda tan 1 sweyncyu 2 pyawcu seyngkyo muda phiyu, mntxan ratuc u 4 kngkawas. Binaw alaw Singcngyeyng ingcyo ka spuda soto psdhu phiyu, ini spuda Ripoing psruwa, mnhdu pnrngawan Ripoing pa ana ini spuda Singcngyeyng mi soto smruwa uri, kiya ka niqan so ini pntna kari ka Singcng mi Rihwa cikwan daw mncun uka brahan ppsruwa mi psbalay. Suhwayeyng pa, kiya ka Cyokaminkoku knbaraw bay suhwa cikwan, pusu bay u snri minsu, singsu, singcng susong, pcahu komuing. Suhwayeyng ingcyo, huku ingcyo mi 13 hiyi beyhing hwakwan pssli beyhing hwakwan kaygi, beyhing hwakwan mntxan ratuc qpahun pa 8 kngkawas, spuda soto ka pusa hangan, kiya mi spuda Ripoing ka smruwa daw psdhu phiyu, dmudul pskingal kari keyngpo, horicu uxay daw pnwaya, kiya mi dmudul keyngpo hwating snri soto, hukusoto na tanhean, kiya mi wada smliq waya keyngpo ka cngtang mi pplixun. Skeynging, dmudul komuing cuke umaw, pskeyng seyhu kwanyeyn, sndhu umaw, kawhe ka qqpahun. Kiya ka knkana Skeynging ingcyo huku ingcyo pa, kana bay u 7 dhuq 9 hiyi ka Skeynging, mntxan ratuc qpahun u 4 kngkawas, spuda soto ka pusa hangan, kiya mi spuda Ripoing ka muda smruwa mi psdhu phiyu, kngkawas 2008 cida pa kana bay u niqan 338,305 hiyi komuing ka wada psdhuwan qpahun. Cyeyncaing ka tqlahang qnpah seyhu na cangse tyawca ciko, trahuc knkingal ingkay u malu pquri singcng cikwan muda singcng tyawca, knkana cyeyncaingcyo, hukuingcyo mniq kcka, kana cyeynca ing u pnsliyan 29 hiyi sediq, mntxan diyax snpngan u 6 kngkawas, soto ka muda pusa hangan mi, spuda ripoing ka smruwa mi psdhuwan phiyu. Horicu Pnwaya Pusu tyawmu: Keyngpo Cyokaminkoku mi Horicu Cyokaminkoku. "Keyngpo Cyokaminkoku" mi "Keyngpo cngsyo tyawwen" ka pusu bay waya pnwaya Cyokaminkoku, kcka hiya u sndhu pusu biyax qnlhangan pa nkana ssediq qnlhangan kana, qmlahang txtaxa ssediq u niqan qbubur, kari, knkla, thdil nniqan, mssli pnsliyan mi knkingal kluwanan biyax mtrawah pa ini krmxi smliq; ssediq u ini psnaki ka snaw mi qridin (singcingsyang), snhiyan, minjoku, knpruwan hnyuwan, tangpay pa pntnaun qmlahang kana, kiya mi phiyu smalu biyax singcng, biyax smmalu waya (ripoing), biyax suhwa, biyax sskeyng, biyax keyngsa rrima biyax ka dmudul tnpusu seyhu, spuda biyax pnsdkanan pnwaya qmlahang nanaq dhiya ka seyhu tnualang, kiya mi sndhu quri so snrdingan bay ddaun qnlhangan mi tnqlahang biyax qqlahang qqridin, llaqi, ppqita narux, syakay pawsyeyn, ini khbaraw hiyi minjoku, sediq tnpusu. Tu1 qnlhangan muda pnwaya tongsing msturung kana Asiaco ka Cyokaminkoku. Ana so ini pntna ka qqita syakay quri smruwa pnwaya tongsing msturung pa, binaw suhwaing tahwakwan u spuda waya muda psdhu, pkla kari ini qqlhangi ka tongsing meturung daw smliq mtrawah msturung, biyax pnsdkanan, snpung diyax dmurun ripoing ka muda smalu waya qqlahang tongsing msturung. Kngkawas 2019 idas 5 diyax 17 cida, ripoing u muda cmiyuk pnklanan kari suhwaing tahwakwan, wada pdaun ka tongsing u malu spuda hucng cikwan pusa hangan msturung. Qqita quri Seyji Pusu tyawmu: Taiwan tongtu yiti, Cyokaminkoku cngtang, Taiwan citising, Taiwandukuricu undo, knkingal nniqn knkingal qnlhangan, 92kongsu mi pskingal Cyokoku. Kndadax iyax kngkawas 1922 dhuq kngkawas 2014, ssediq Taiwan pa qmita quri so dhiya nanaq "sediq Taiwan" mi "sediq Cyokoku" na knpriyux pklanan. Kndadax ptrawah tangcin daw, cngtang Cyokaminkoku u kawas kawas kndudul mrana ka knou niya, mniq kngkawas 2015 cida pa knkana na bay cngtang pa niqan 286 knou. dCyokoku kokominto u mquri tongyi niya pa ngalan dha Ttmukarac, mmquri dukuricu niya ka Mincu Cinputang, Taiwan Twancyey Ryeynmong, Sutayriryang, Taiwancicin pa ngalan dha Mkmsama kiya. Ddha dha pa qqita dha quri qnlhangan, pnklanan Cyoka mi pnklanan Taiwan, pnluban quri ddha mksipaw uclung, Hnyuwan seyji Taiwan, mnquri pusu biyax, ini pntna ka qqita dha "Cyokoku", Ttmukarac pa qnita dha u "nCyokoku" ka Taiwan, kiyami Cyokaminkoku ka muru pnwaya mndungus bay qnhlangan, dmkuh mquri pskingal qmlahang ka Cyokoku, Mmsama pa qnita dha pa "Cyokaminkoku" ka hangan qnlhangan Taiwan kiya ka dmuwi pusu biyax qnlhangan dukuricu, ini sruwa Taiwan ka "nCyokoku", kiya mi miying bay snrwanan waycyaw uxay daw dukuricu phiyu qnlhangan. Quri so waycyaw cngce pa, ddha niyi u mbiyax bay dmudul tumal pnssliyan kwoci kana, kiya mi qnita dha pa spuda sediq qnlhangan ka muda smruwa pkrana pusu biyax. Kiya u uxay Ttmukarac mi uxy Mkmsama uri ka Cinmintang, Mikwotang, Micongtang pa wada ngalan Mkmudu kiya. Quri so pprngawan hnyuwan Hnyuwan seyji Cyokaminkoku saya mi ya niqan pprngawan pa, mnqnlhangan ini srwani qmita hbaraw kwoci, pusu bay mongday niya pa pneyyah Cyokajnminkonghekwo na "dungus quri kingal Cyokoku". Cyokoku Kokominto mi Cyokoku Kyosanto na mccbu Kwo Kong, wada ini baka ka Cyokoku Kokominto, Cyokaminkoku qnduriq seyhu daw kiya ka miyax thdil Taiwan hini, hana prading cida pa spuda "Keyngpo Cyokaminkoku" pusa kari dhiya ka rmirih Cyokoku na murux bay taxa muru pnwaya pnhiya na seyhu, kiya u knttu sndhu pusa kari "tbrinah mcbu Cyokoku Tayriku" dungan mi "Sanmincuyi pskingal qmlahang Cyokoku"; binaw ddha pnusa kari niyi pa peyyah kngkawas 1990 daw wada kndudul ini dayi rmngaw da, qqita quri so niyi ka seyhu pa to bay so snrwanan dndulan ccngtang. Waycyaw Pusu tyawmu: Waycyaw Cyokaminkoku mi rikisi waycyaw Cyokaminkoku. Pnluban Kwoci Hana pnhiyu ka Cyokaminkoku pa, alaw iyux spuda waycyaw srwananuu kiya mi lmutucdmuwi kari pnsdhuwan Cingcaw, babaw na hiti Peyyang seyhu mi Kokomin seyhu ka dmuwi kari pnsdhuwan ini pndungus muda ptrawah pprngaw. Kngkawas 1945 cida, tumal msupu phiyu Ryeynhekwo ka Cyokaminkoku, kiya wada mangal qpahun Qnlhangan Cangjn Riji Ryeynhekwo Anjeyng Rijikay. Qnlhangan tuirl pa ana so wada qduriq miyah Taiwan ka Cyokaminkoku u ida ini pstuq pnluban waycyaw, binaw Cyokajnminkonghekwo u mniq kngkawas 1971 cida wada pdanan "Ryeynhekwo taykay 2758 go cweyyi" wada mangal biyax rmirih "Cyokoku"; iyux meysa "ddha ka biyax rmirih" mi ini srwani, wada malax Ryeynhekwo ka Cyokaminkoku, wada ddulan mipix waycyaw, hbaraw bay qnlhanga ka mniq kknkawas 1970 smruwa Cyokajnminkonghekwo, kiya mi alaw quri "kingal Cyokoku" ida pnwaya kiya mi wada pstuq pnluban wayaw Cyokaminkoku. Alaw wada uka ka biyax mi hnhangan mniq Ryeynhekwo, ini knbaka ka knhbaraw snrwanan wayacyaw, kiya u ida niqan bay pprngawan na ka hnyuwan na seuji mi horicu ka Cyokaminkoku. Pnluban ddha qnlhangan Pusu tyawmu: Pnluban ucilung ddha qnlhangan, quri mqriqu Taiwan, pnluban Cyokoku mi Taiwan saya. Cyokaminkoku qnduriq seyhu miyah thdil Taiwan daw wada muda cyeyyeyn, ini ddha mtutuy ka knmalu mi qnnaqah mi tuturu ini sruwa cngce, hmtur ana manu muda pprngaw kari Cyokoku, pnluban Taiwan mi Cyokoku u wada so msqrbuq uka bay bbrahan, ssediq ddha qnlhanga pa wada so dalih mk50 kngkawas ini ppwaluk. Iyax Seyhu Cyangcingkwo ccida, pusa kari quri "Sanmincuyi pskingal qmlahang Cyokoku". Iyax na cida u wada nuda snpusal Ucilung Taiwan weyci. Kngkawas 1996 cida pa alaw ka muda tumtxan knkana ssediq qnlhangan meytaq sota ka Cyokaminkoku; kiya ka nuda Ucilung Taiwan huytan weyci. Kngkawas 2020 cida pa krinah bay miyax pssicu Taiwan ka skoki kyosanto Cyokoku dungal. Cyunsu Pusu tyawmu: Butay qnlhangan Cyokaminkoku mi Cyunsu Cyokaminkoku. Cyokaminkoku pa ida so knbeyring mi mkla bay knkla ka cyunsu butay, psnakan Rucyun, Haycyun mi Kongcyun, soto Cyokaminkoku ka mpdudul kana butay. Dhuq kngkawas 1970 ccida, pusu bay qqpahun butay u ulkun dungan ka Cyokoku tayriku wisu qlhangan Kyosangto Cyokajnminkonghekwo, saya daw wada knpriyux qqlahang so uxay yahun mcbu ngalun pskingal qmlahang Cyokajnminkonghekwo. Pusu pnkranan butay pa kndadax Rucyun mi wada pquri Kongcyun mi Haycyun uri, biyax qqlahang u wada sbuway wencu seyhu qmlahang uri da. Kiya mi kwohwangpu Cyokaminkoku pa pusa kari "Sndhu qmlahang, ppchdil psicu" ka quri so uuda tnlayan, keykaku ita nanaq ka muda tqlahang krmxun mi hmkun ka heytay jnmincyeyhwang Cyokoku, kiya mi knrmun beytaq cnyukan cyunsu Amirika. Cyokaminkoku mi Amirika pa mnniq kngkawas 1954 cida mnuda ppatas pnsdhuwan "Cong Mey kongtong hwangyu tyawyey", wada phiyu heytay Amirika syeyhwang Taiwan sringpu (USTDC), mi phiyu Tnpusu mniq Taiwan heytay Amirika komongtwan (MAAG), ya bay niqan 30,000 hiyi heytay Amirika tnpusu dmayaw qmlahang Taiwan, dhuq kngkawas 1979 pa wada tuhuy Cyokajnminkohekwo cyeyncyaw ka Amirika, kiya mi wada ptalax Cokaminkoku ka Amirika daw, tnpusu mniq Taiwan ka heytay Amirika u wada mlatac Taiwan uri da. Kngkawas 2018 prading dhuq saya pa, wada kndudul mkala ka knmalu pnluban Taiwan mi Amirika, mnsnpusal keykaku cyusu cawcyeyn pusu miyax Asia Taypingyang ka heytay Amirika, so niyi u kiya ka pkmalu pquri cyunsu Taiwan mi kwohwang. Keyjay Pnklanan niya Pusu tyawmu: Keyjay Taiwan, rikisi keyjay Taiwan, so snklwiun ka Taiwan. Seyhu qnduriq Cyokaminkoku pa kndadax kngkawas 1949 daw pnusa ou kluwanan keykaku keyjay, kiya mi 1960 ccida u pnkrana cuko tawsyang keyjay. Kngdadax kngkawas 1990 prading, wada kntikuh ka qqlahang seyhu quri keyjay tocu mi mtrawah mawyi, duma ginghang nqnlhangan mi nciyey qnlhangan ka kndudul suyohwa, kiya mi qnlhangan pa wada pusa kari pquri Cyokoku tayriku mi qnlhangan dtunarac hunac Asia ka cyeyci yongjn mi mquri tuhunac cngce. Babaw niya daw slhbun scuqi msdalih pnluban ka uucilung ddha qnlhangan niyi, kiya mi soto brah Apeyn (Cnsweypyeyn) mniq kngkawas 2006 cida u pusa kari "ndwanun bnkuwan qmlahang, niqan ririh ptrawah", pkmlih scuqi sntmanan quri keyjay Cyokokuh. Ppanan rulu Pusu tyawmu: Ppanan rulu Taiwan. Pusu qmlahang dmudul cyawtong wangrwo na tawey ka Cyawtongpu Cyokaminkoku, kiya mi ttrahuc niya pa pnhiyu Cyawtongpu yunsu keyngkyoso ka muda psbalay mkkiyux ka rrulu. Cyokaminkoku kongru pa spuda pnwaya u psnakan kwotaw, sngtaw, staw, syeyntaw, cyutaw mi syangtaw, niqan spuda ddiyun kkluwanan na seymong kongru. Knbbaraw kcka Taiwan taw na kongru mi hhakaw pa ya bay niqan 47,000 kongri, to bay wa tqapur so tnkranan quri nniqan tuiril. Knbbaraw bay ddha bnkuwan elu beyhing pa to bay lmutuc tudaya dhuq tuhunac Taiwan kana, kingal ka kngkawas 1978 prading muda, knbbaraw u 373 kongri ka Congsan kawsukongru (kwotaw 1 haw), 1997 prading muda, kana bay knbbaraw u 432 kongri ka Formo kawsukongru (kwotaw 3 haw). Niqan uri ka tunarac nniqan tnkranan pa smnlanan Kwaysu tawru lmutuc, Tayhoku su dhuq Girang keyng pa niqan knkana Bnlingan Sweysa ka Cyangweysuy kawsu kongru (kwotaw 5 haw). Kongyong suyey Pusu tyawmu: Cyokaminkoku kongying suyey. Pktrawah Cyokaminkoku bnkuwan bbuway deyngki, yunsu, psuwan smmalu na qqpahun u pusu bay ka bnuway speyyah Taiwan deyngki kojyo, dhiya nanaq u wisu qmlahang 78 ka hacideynsyo, niqan 27 ka Biyax puniq hacideynsyo, 3 ka Heneng hacideysyo, 11 ka Biyax bwuhur hacideynsyo, 39 ka Biyax qsiya hacideynsyo, 10 ka Rdax deyngki hidaw hacideynsyo, kiya mi 1 ka Cawsi hacideynsyo, kiya u smatang mniq iyax 4 kngkawas muda phiyu smmalu 2 Kntilux dxral hacideynsyo mi Hayyang wenca hacideynsyo, niqan uri ka Taiwan deyngki kojyo pa muda mari ddeyngki nngyeyn quri minying ciyey. Quri so pndungus pnyahan qsiya pa pnsnakan qmlahang nniqan Tayhoku ka Suyeycu pnyahan qsiya Tayhoku, kiya mi muda qmlahang quri nniqan icil ka Kojyo pnyahan qsiya Taiwan, niqan 31 ka koba pnyahan qsiya mi 47 ka Langu psliyan qsiya. Qqpahun quri yobing pa kndadax kngkawas 2003 ka Kojyo Cyoka Yobing muda, kiya mi brah niya u trahuc Cyawtongpu Cyokaminkoku na Yobing Congcyu Cyawtongpu. Kiya u Cyoka Yobing saya u Cyawtongpu Cyokaminkoku ka knkana dmuwi biyax na kojyo qnlhangan, kiya mi mniq knkingal nniqan phiyu 20 ka qmlahang congsincyu, 3 ka muda yocyeyn curi congsin mi 1,322 ka Yobing. Cyokaminkoku u dhuq kngkawas 1996 brah cida han pa wana Cyoka tyeynsin ka muruxbay tyeynsin huwu niqan ka mincyeyn ciyey tumal yeynsin huwu sucang, Cyoka tyeynsin saya knbeyhing bay pnsung dhiya pa, niqan Yeyncwan tyeynsin mi Taiwan Taketa, bukuy daw Taiwan cusing (Weypaw tyeynsin) mi Yatay tyeynsin u skkingal phiyu uri. Keswey cisu Pusu tyawmu: Cyokaminkoku keci. Cyokaminkoku mnniq Cyokoku Tayriku ccida, spuda rnduwan minkoku cyunhwa, qnlhangan icil ka tumal mi dndulan mccbu ka knkingal nniqan, kiya ka wada sccuqi thuway ka pkranan keci. Kiya mi kndadax qnduriq thdil miyah Taiwan ka seyhu daw, mntna madas pneyyah Cyokoku Tairiku na sweysu jncay mi keswey cisu, kiya ka ngalan snrdingan pkranan keswey cisu hiti. Kcka niyi u mnuda kawas kawas pkrana, bnkuwan keci Taiwan pa ya bay malu psnakan mquri qqpahun pphpah, quri so rang tlaway ka rmirih keci qqpahun ppwalang, mquri qqpahun pnsltudan smmalu cisu, quri so hwangcu ka rmirih smmalu knpriyux keci, kiya uri mi alaw ita nanaq pa mbiyax bay pkrana pantawti qqpahun kawkeci, quri ddiyun knkana kanpyutar, kwangtyey keci, qqpahun tongsyun pa mniq jeynseykay keyjay u nniqan bay hhangan ka qqpahun kawkeci Taiwan. Knhbrawan hiyi sediq Pusu tyawmu: Knhbrawan hiyi sediq Taiwan mi kokomin Cyokaminkoku. Nniqan knkingal minjoku Pusu tyawmu: sediq Taiwan, minjoku Taiwan, Sediq Tnpusu Taiwan mi bnkuwan Cyokaminkoku nniqan Taiwan syang cn su cyu. Wa mniq qnlhangan Cyokaminkoku ka sediq Taiwan saya pa niqan 23,590,744 hiyi sediq knhbrawan, kcka na hini pa 59.92% ka wa mssli mniq csyasu; jnko mitu knkingal pinghwang kongri u 650 hiyi sediq, kana jeyngseykay pa qnlhangan hmrinas 10 kbkuy hiyi sediq u msnul Mongcyara mi tu2 bnkuwan ka Taiwan. Pusu bay nniqan sediq ka tndxral Taiwan pntaw, kiya mi nniqan tuiril Taiwan tubrnux ka knhbaraw bay; duicil wa mniq Ponghutaw ka 103,410 hiyi sediq, wa mniq Kingmung cyutaw ka 135,816, wa mniq Macu reytaw ka 12,727 hiyi sediq, niqan uri ka knhbrawan knbkiyan hiyi sediq pa uka hangan dha meybu qnhlangan, smruwa sndha hangan qnlhangan ka Cyokaminkoku, niqan meybu qnlhangan niya pa kiya ka kokomin Cyokaminkoku kana. Kiya mi quri so pnspuwan mijoku pa, 95% ka Hanjoku (Hoio, Hakka mi Telu), niqan uri ka Nantaw Yusi Sediq Tnpusu Taiwan pa ya bay 2.5% kiya. Mnpusa kari "tuspac knbeyhing minkoku" ka Mincu Cinpu tang muda psbalay pnluban minjoku mi qnlhangan, hmrinas 90% ka minjoku u alaw ka mnsupu mnuda quri seyji mi kndudul pkranan "sediq Taiwan" ka knklanan, binaw ka ini dhuq 10% ka sediq qnlhangan pa qmita dhiya nanaq u "sediq Cyokoku" mnchaya mi ini pklanan "sediq Taiwan" ka qnita dha. Kiya mi kcka niya pa niqan 84% ka Hanjoku pa llutuc tnhdilan 17 seyki dhuq brah kngkawas 1945 kndadax Cyokoku Tayriku miyah Taiwan, ddhiya niyi wa mniq nniqan Taiwan u wada dha ngalan "sediq pnsng". "Sediq pnsng" u to bay kndadax Cyokoku Tayriku nniqan tunarac hunac, kiya ka knkana kndadax tmhdilan Hucyeyn sng tuhunac mkngahu ucilung, knkana knhbrawan hiyi sediq u 70% ka llutuc sediq Holo Taiwan, kiya mi kndadax Kwangtong sng ssiyaw thdil, knkana knhbrawan u 13.5% ka llutuc Hakka sediq Taiwan. Duma ka qnita dha pa Hanjoku Plmukan mi Hakka sediq pnsng pa to bay niqan daran Sediq Tnpusu Pingpu joku ka dhiya, binaw niqan ka sweyce u ini hari sruwa so niyi kari. Niqan uri ka 14% hiyi sediq ka kngkawas 1945 hiti kndadax Cyokoku Tayriku knkingal sng, msnul seyhu qnduriq Cyokaminkoku miyah thdil nniqan Taiwan ka "sediq Cyokoku", kcka niyi u niqan 2% ka pusu bay wa mniq Macu ryeytaw na Hucominsi. Sediq Tnpusu Taiwan u hmrinas 400 kbkuy kngkawas; hmrinas mk10 kbkuy kngkawas mi hmrinas knbkiyan kngkawas brah cida da u tna tnpusu mnniqTaiwan ka Nataw Minjoku, cbiyaw han pa plwanan " sediq Formosa"; kana knhbrawan hiyi sediq u 571,427 hiyi sediq (kngkawas 2019 idas 12 mnhdu), knkana u 2.42%, beytaq saya pa psnakan seyhu 16 pusu minjoku dungan. Kcka niya pa ma mniq quri nniqan tunarac tuiril bbrnux, kiya ka Sediq/Seejiq/Seediq minjoku, Tayal joku, Truku joku, Bunun joku, Saisyat joku, Cho joku, Raaruwa joku, Kanakanav joku, Pangcah/Amis joku, Paiwan joku, Pinuyumayan joku, Drekay joku, Kavaran joku, Sakizaya joku mi Thau joku; Tau joku pa wa mniq Ranyu taw kiya, niqan uri ka hbaraw bay Pingpu joku pa ini qhdu snhdu phiyu hangan niya na, mray so Siraya joku, Pazeh joku, Kahabu joku, Tawkas joku, Kaytakran joku, Papura joku. Niqan uri ka alaw dndulan pnkranan kwocihwa, niqan knou bay knbkiyan hiyi ka qridin Cyokoku Tayriku miyah sediq Taiwan, mk10 knbkiyan hiyi ka qridin gaykoku miyah sediq Taiwan mi 30 knbkiyan sngari hiyi ka kndadax qnlhangan icil mpqpah rawkong, pspuwan kana ka kndadax qnlhangan icil bsiyaq miyah mniq Taiwan pa ya bay niqan 56.2 knbkiyan hiyi sediq. Kana kcka Taiwan sincumin pa quri so pneyyah Yeynag, Indunisiya, Taykwo , Huyryupin na qnlhangan tunarac hunac Asia ka 43.4 knbkiyan hiyi sediq, niqan uri ka 8.9 knbkiyanhiyi sediq u kndadax nniqan Cyokoku Tayriku, Hong kong mi Awmn. Beytaq kongyeyn kngkawas 2016 cida pa, knkana qnhbrawan hiyi sediq Nataw minjoku/Nataw yucu pa 3 oku 86kbkuy knbkiyan sngari hiyi sediq, kiyami Taiwan ka pusu bay pnrdingan pnyahan mi bubu qnlhangan Nataw minjoku/Nataw yujoku, so kiya, hbaraw bay mstlutuc Nataw minjoku/yu joku pa kngkawan cnduray daw, snpusal bay miyah Taiwan miying pusu wamil dha mi muda ppwaluk bungka. Spuda klelu tnhdilan pa, Nantaw minjoku/yucu u pneyyah tuiril daya bay Taiwan thduil mquri Huyripin, Marian cyutaw, Pwoswoco, Sincineyya, Sumntara, Cwawa, Cyarorin cyutaw, Selomoh cyutaw, Wannase, Skeritwoniya, Huyci, Tongcya, Masawar cyuntaw, Hawaii, Sehuy cyutaw, tunarac bay ka Rapa Nui/Easter Island (Huhwotaw), Kuke cyuntaw, kiya mi tuhunac bay ka Aotearoa/New Zealand na Maori joku mi tuiril bay Madakasikara. Kari jiyi Pusu tyawmu: Bnkuwan kari Telu mi kari tnpusu Taiwan. Kari Telu ka ddiyun kari seyhu. Cyokaminkoku u pnhiyu kngkawas 1912 mniq Cyokoku Tayriku daw kiya ka muda dmudul kwoyu undo, Cyokaminkoku Cyawyupu ka muda phiyu Cyawyupu kwoyu tweysing weyyeynhuy pskingan psdhu. Cida seyhu u dmudul balay mndungus bay hnang kari sndhu, dmuwi hhnang kari dduwi seyhu Peycing ka Cyokaminkoku mdhu hhnang, kiyami smmalu cuin huhaw ka psdkanan. Kngkkawas 1920 ccida mangal dndulan sinwenswey undo, beytaq kngkawas 1940 mnhdu ka dmudul kari hwayu Cyokoku Tayriku. Kokomin seyhu u kngkawas 1949 qnduriq miyah nniqan Taiwan daw, bsiyaq balay mniq sapah pyasan tmsa kari hwayu ka pusu bay dduwi kari Telu, kiya mi dmudul cngti kari Cyokoku ka bbtasun patas, snrdingan kyoiku u karikwoyu ka knou bay diyax slhayan pyasan, binaw hhiti daw prading smluhay kari Holo, kari Hakka mi smluhay kari Sediq Tnpusu Taiwan mi kari Huco (kasi ka nniqan Macu kiya) mi kari Telu ka ngalan kari pnsdkanan. Ana so kari Telu (Hwayu) ka pnspuwan bay dmuwi kari, niqan nanaq lhayan dmuwi kari knkingal minjoku txtaxa minjoku Taiwan uri, quri so hbaraw sediq u sediq Holo pa, dmuwi kari Holoka ngalan dha kari tnpusu kiya; Hakka minjoku uri pa dmuwi bay kari Hakka Taiwan pprngaw uri. Ana so dmuwi kari Telu pprngaw ka sediq Cyokoku mnniyah thdil Taiwan ak dhiya, hbaraw ssediq Ryencyang keyng mi Ucyo syang u ngalan dha pusu tnkari ka kari Huco mi kari Husyeyn. Niqan uri ka Sediq Tnpusu Taiwan dduwi dha kari pa kiya ka balay bay mndungus pusu pnyahan kari Nantaw minjoku/Nantaw yusi, binaw wada kndudul mlih ka mkla rmngaw kari Sediq Tnpusu Taiwan, dmuwi kari Telu ka wada mrana. Niqan 16 minjoku mi 42 kluwanan ka kari nngari saya pa, niqan 5 kluwanan ka kari ya bay mmusa pkngatun da. Binaw dmudul kari Telu u, so dmuwi bay kari Sediq Tnpusu Taiwan ka txtaxa minkoku mi wada luhay dmuwi kari Tanah Tunux ka Sediq Tnpusu Taiwan mi kana ssediq Taiwan Holo mi Hakka uri pa snburah prading smluhay kari Telu dungan, kiya mi alaw so niyi wada kndudul mowic ka kari tnpusu txtaxa minjoku Taiwan. Spuda kngkawas 2010 jnko puca cida, hmrinas 6 kngkawas mniq sapah dmuwi kari Telu u 83.6% mi dmuwi kari Holo u 81.9%, dmuwi kari Hakka u 6.6% mi dmuwi kari Sediq Tnpusu Taiwan u 1.4% balay kiya, binaw skari Holo, skari Hakka mi skari Sediq Tnpusu Taiwan pa alaw kngkawas u kndudul mlih uri ka skari kngkawas. Mniq syakay u knpstutuy ka Taiwan kari jiyi undo, hbaraw keyng su u dmudul smluhay kari tnousu, malix hmtur stusa kari ka seyhu daw, Kwoyu tweysing ingkay uri u psbalay quri dduwi kari tnpusu kari mi dduwi jiyi, kiya mi prading muda smluhay kari Holo mi kari Hakka mi kari Sediq Tnpusu Taiwan. Mray so alaw qqlahang dmuwi kari Huco, kiya ka knkana llaqi muyas sapah oyasan tiping Macu ryeytaw pa muda nanaq smluhay kari tnpusu dha nanaq. Snlhayan snhiyan Pusu tyawmu: Snhiyan Taiwan mi snhiyan nniqan Taiwan. "Keyngpo Cyokaminkoku" u qqlahang ssediq malu niqan mtrawah snhiyan mi muda biyax waya pnsdhuwan, kiya mi psdkanan qmita kana ka knkingal snhiyan. Spuda dndulan sediq tnhdilan Taiwan, wada mdhu mi bsiyaq pklanan ka sediq tnhdilan Holo joku pnsltudan snhiyan dha Bukyo mi Dokyo, kiya mi mniq tuiril qnlhangan qqtan bay Kiristo burah kyo, Teysukyo mi Isrankyo ka snhiyan u niqan hbaraw bay sinjya uri, spuda kngkawas 2005 ka jnko puca pa, niqan 18,718,600v hiyi sediq ka niqan snlhayan snhiyan (81.3%), niqan uri ka 14% dhuq 18% hiyi sediq pa uka snhlayan snhiyan dha. Kiya mi ndanan bnkuwan klwanan tyawca seyhu ka 26 snlhayan snhiyan pa, mnkuwan bbrah 5 ka Bukyo (8,086,000 hiyi sediq, 35.1%), Dokyo (7,600,000 hiyi sediq, 33%) Ikwando(810,000 hiyi sediq, 3.5%), Kiristo burah kyo(605,000 hiyi sediq, 2.6% ) mi Teyngskyo(298,000 hiyi sediq, 1.3%). Amirika congyang cingpawcyu na "Scey kaykwang" pa tmiyu hmrinas 93% hiyi sediq ka wada msupu Cyokoku snhlayan, Tasng Bukyo, Jukyo, thmuku utux rudanmi Dokyo na knou Utux snlhayan niya, niqan 4.5% hiyi sediq hiyi sediq ka smluhay Kiristo burah kyo mi Teynsukyo na kuriscyang, niqan uri ka ini khrinas 2.5% ka sinjya Isrankyo snhiyan. Huri cyocu Taiwan kokong weysng, pqita narux huwu mi syakay huri pa peyyah kngkawas 2013 idas 7 daw wada mkala Cyokaminkoku Weysnghuripu ka seykining, kiya mi kngkawas 1995 cida ka muda Cweynmin cyeynkang pawsyeyn pa spuda Weysnghuripu congyang cyeyngkang pawsyeynsu qnlahang. Cweynmin cyeynkang pawsyeyn ka kingal kluwanan syakay pawsyeyn, spuda dmudul kongmin pqita narux pawsyeyn cihwa, dmayaw knou bay pqita narux huwu mi tqlahang mnarux na qqpahun. 99.5% kongminsaya pa wada tumal cweymin cyenkang pawseyn, Cweymin cyeynkang pawsyeyn u wada dmaya quri sediq ttikuh nngalan hbangan, ntaygo heytay, ini khrinas 3 kngkawas ka llaqi, uka qqpahun sediq, mqraqil sediq, rrudan sediq, uxay daw qqrinuc sediq u ddyawan kana ka hbangan pqita mnarux. Cweynmin cyeynkang pawsyeyn pa kiya ka nngalan qnhlangan knkana 5.44%, kiya u quri so txtaxa kluwanan ssediq pa niqan ka dnlulan dha smpu bbuway hbangan cyeynpaw, quri so bbuway hbangan pa txtaxa hiyi sediq u malu umaw tnpusu qqpahun uxay uri u ita nanaq ka muway bbiqun hbangan. Weysng pqita narux Mniq syakay Taiwan saya pa, pdkanan t1 knbkiyan hiyi sediq daw qmniqan 20.2 hiyi ising, 5.31 hiyi ka ising rupun mi 69.01 ka tqiyan mnarux so niyi ka pnqita narux huwu. Dhuq kngkawas 2012 cida, niqan 502 ka byoing mi 20,935 ka sapah sanan pqita narux Taiwan, kcka hini u kiya ka knkana 82 ka byoing qnlhangan mi 447 ka sapah sanan pqita narux. Kiya mi kngkawas 2009 cida muda mhmuc umaw 3.360 hiyi mnarux sediq muda ppkla ya malu ka ndanan qmpah pqitanarux byoing daw, niqan 75.1% hiyi sediq ka "mqaras balay" qmnpah byoing, niqan 20% hiyi sediq ka "malu" qmnpah byoing mnca haya, wana 4.4% hiyi sediq mnarux ka quri so qmnpah byoing uxay uri u qnlhangan dha pa "ini qqaras" mi "ini bay qqaras". Kngkawas 2000 cida, pnsdkanan dduwi hbangan knkana weysng ka sediq Taiwan pa ya bay 752 pila Amirika; kngkawas 2001 cida, dduwi hbangan weysng pa kiya ka nngalan qnlhangan knkana u 5.8%, kcka niyi u 64.% dduwi hbangan u wada spuda hbangan seyhu ka muway. Tqlahang mnarux congsin knkana qnlhangan Taiwan ka Cyokaminkoku Weysn huripu cipin kwancsu, pusu bay seykining tqlahang narux, tyawca narux, umarang yicing mi tqlahang narux ka qqpahun dha, kiya mi snpusal pquri ceyhe, tngkeje, cangpingtu, mchdil bay cising husitaw cnghocyun (SARS), cyasing ryokan pingtu H7N9 yasing mi yicing pawhwa muda kndahang. Niqan uri ka pquri pnhiyu iyu spin anheyng ka Weysng huripu uuqun iyu kwanrisu, seykining tqlahang iyu, yimyaw, qqiya ddiyun mnarux, uuqun, hucu uuqun mi pcpingan krimu na pincu anjeyng mi bbrihan niya. Kyoiku tisi Pusu tyawmu: Kyoiku Taiwan mi rikisi kyoiku Taiwan. Pnwaya kyoiku Cyokaminkoku prmaxan Cyokoku mi Amirika kyoiku tisi tukubeycu niyapnhiyu, kiya mi mniq kngkawas 1945 cida spuda pusu bay biyax qmnlahang Taiwan ka Amirika pa dmurun Cyokaminkoku ka qmlahang Taiwan, kiya ka prading mniq Taiwan muda, spuda Cyokaminkoku Cyawyupu ka seykining.So hiti daw muda pnwaya "Waya kokomin kyoiku" kiya u malu mngari kngkawas kokomin yiwu kyoiku ka qnlhangan sediq, so bukuy dungan u wada pkranan mngari kngkawas msltudan slhayan, mniq kngkawas 2012 cida u niqan 99.15% ka laqi muya lmutuc muyas pyasan tubaraw mi pyasan cisusing tubaraw. Kyoiku sitong saya pa 6 kngkawas ka pyasan tutiping kyoiku, 3 kngkawas ka pyasan tukcka kyoiku, 3 kngkawas ka pyasan tubaraw kyoiku mu 4 kngkawas pyasan tubeyhing kyoiku. Saya pa knkana u 158 pyas tubeyhing kyoiku, kiya mi psnakan putong kyoiku (pyasan tubeyhing, dukuricu sweyyeyn) mi cicu cyawyu (koci pyasan tubeyhing, cisu sweying) ddha beyhing tisi, niqan bay hnhangan na pyasan beyhing u niqan pnhiyu qnlhangan Taiwan pyasan tubeyhing, pnhiyu qnlhangan Taiwan keci pyasan tubeyhing, pnhiyu qnlhangan Cyawtong pyasan tubeyhing, pnhiyu qnlhangan Cngkong pyasan tubeyhing, pnhiyu qnlhangan Congyang pyasan tubeyhing, pnhiyu qnlhangan Cinghwa pyasan tubeyhing, pnhiyu qnlhangan Cngkong pyasan tubeyhing, pnhiyu qnlhangan Congsan pyasan tubeyhing, pnhiyu qnlhangan Cngcu pyasan tubeyhing. Cyokaminkoku Cyawyupu u mniq kngkawas 2007 pusa kari mprading dmudul Mk12 kngkawas kokomin snrdingan kyoiku, binaw alaw uuda yosang mi ini sruwa ka rrudan laqi mi wada thtur, kiya mi so mniq cngce peytaw u niqan so pnsblayan ka qnita. Cwanpwo meyti Pusu tyawmu: So lnlamu tunanaq ka Cyokaminkoku meyti mi Taiwan meyti Kngkawas 1999 cida, quri so singbung mtrawah pa wada lixan ka quri hhtran, kiya ka wada kasi so qnpuran miyah ka lnlamu kluwanan cwanpwo meyti, binaw knou ka pprngawan mquri lnlamu tunanaq meyti uri. Kngkawas 2008 cida u niqan 1,300 sngari singbung ciko, to bay so tutipiq sying ciyey. Kcka knbeyhing bayqnlhangan tongsyunse ka Congyang tongsyunse pnhiyu kngkawas 1924, duma cnhdilan bay singbung ciko pa niqan so cingci mi cinjong pusu niya ka Cyokoku cingci tongsyunse. Bungka Pusu tyawmu: Bungka Cyokaminkoku mniq Cyokoku Tayriku ccida, bungka Taiwan, rikisi bungkaTaiwan mi bnkuwan ddiyax smsung Cyokaminkoku. Bungka mmahun mi uuqun Pusu tyawmu: Mmahun mi uuqun Taiwan, damac Taiwan, uuqun Taiwan, bungka ociya Taiwan mi sanan rmiwaw kman Taiwan. Bungka mmhun mi uuqun Taiwan pa pusu bay ka damac Taiwan, mmalan hongke knkingal bungka mmahan mi uuqun, pusu bay u niqan damac Holo Taiwan, damac Hakka Taiwan kiya mi quri so ddamac waysng (syangcay, rucay, weycay). Alaw hbaraw bay llutuc sediq Taiwan pa kndadax Cyokoku Tayriku Hanjoku kana, so kiya ddamac u pneyyah damac Cyokoku, kiya mi wada malan hongke knkingal nniqan Cyokoku. Alaw qpuran ucilung ka Taiwan, heycaw yangryo ka muda mi knskuy hngak misan ka mquri tuhunac, kiya ka wada mdungus bay ka kana lnlingay haycan cuyeyn, sediq Taiwan pa mkan bay quri qqcurux, peyrey, cyakerey mi mundus kcka ucilung. Alaw tmabu nanaq ou kluwan uuqun tnbuwan ka Taiwan, quri so hiyi rodux, siyang babuy, hiyi dapa mi hiyi miric pa niqan briyan mi kmkan u niqan uqun uri. Ana so uxay knbeyhing bay ka dxral qqpahun phuma pnwalang, binaw mndungus bay ka kluwanan pnhuma pnwalang, sediq Taiwan pa buwax payay ka pusu bay uuqun (cbiyaw bay han pa macu, bunga mi sari ka pusu bay uuqun). Niqan ka mniq kcka elu pa niqan bay hhangan ka bungka"syawcu", mnhdu phapuy ka uuqun pa psnakun pusa sara tiping. Knkingal cyawtanhwan pa mssli mukingal sanan rmiwaw kman da, qrasun bay mi niqan bay hhangan ka sanan rmiwaw kman pa niqan Ryohe yeysu, Surin yeysu, Rwotong yeysu, Hwayeyn yeysu, Hongcya yeysu, Hori kwankwang yeysu, Hwaryey Tongtamn yeysu. Kiya mi wada mchdil bay bungka rmirih kndusan. Uuqun bay ka syawcu pa Owaceyn, Syangcipay, Cotohu, Syeynsuci, Sngcyeyn Manto, Misyeykaw, Owamiswa, Rujohwan, Bacang, Bawan, Tancaymyeyn, Gubami, Syawrongpaw, Teynpura, Pitan Tohu, Yonghe Tocyang. Yiwen Hwotong Pusu tyawmu: Taiwan yisu, Taiwan wenswey mi Taiwan inggaku. Wada dndulan kngkawas 1919 burah bungka undo, pkranan kklanan tuiril bungka mi konghecu ka qqnita. Ndanan Taiwan pa pnuda lntudan umarang kari mi bntasan ppatas, quri so jucya mi bungka Holo ka pusu, binaw niqan ka ini pntna qqita dha pusu pnyahan mi kiya ka wada ppkhruy; alaw ka Taiwan u ndanan ou ini pntna qnlhangan mi minjoku qmlahang, kiya a syakay saya daw wada kndudul pkranan so Taiwan ka kklanan mi knou bay kluwanan bungka, binaw uuda Taiwan uri ka pprngawan bay mniq kcka qnlhangan uri. Kcka niyi pa quri so msupu pnsltudan mi bungka jitay saya mi, wada mrimax Hanjoku Jucya bungka mi bungka Sediq Tnpusu Taiwan ini pntna bungka; say aka muda pkngalan pnsltudan bungka ka knkana Sediq Tnpusu Taiwan (Taiwan geynjuminjoku) waya mi bungka; kiya ka Hanjoku na ssaqic patas, patas trasi abura, patas tngrong, snqriyan qhuni mi cusyo ciyi ka pusu mincyeyn yisu, kiya ka knkana alaw haytaw bungka mi kndudul wada so smsung Cwencyey, smsung Yeynsyaw, Cingmingcey, smsung Ilisin pangcah, smsung Kurusmasu mpduwi bawa Yesu Kiristo. Ingsu Yure Pusu tyawmu: Eyga Taiwan mi ppsasing Taiwan. Taiwan saya pa ingsu yure huwu yangmaw u wada knpriyux balay, wada dmuwi uka seyng wangru, niqan seyng waru, wangci wangru meyti mi suwey keci ka snrdingan pkranan dhuq bungka Tacong cwanpwo. Quri so qqtan treybi Taiwan pa wada sqrasun bay qmita knkingal klealang mi qblhangan icil, wada qtaun mniq qnlhangan Sincyapo, Maraysiya mi duma qnlhangan Asia co. Ou bay kojyo treybi u wada muda smmalu qqtaun ryeynsyucyu treybi, alaw ka kasi ka muda muru skxlun sediq Taiwan mi wada prmuxun psnakan ka kluwannan Taiwan treybucyu, mray so "Ecwocyu cuwen", "Hwayang sawneyn sawnyu", "Mingcong cutting kuxun misu", "Wada smkuxun cyawkeri", "Picu ingsyong" so kuxul dha mi mndungus wada spqita qnlhangan icil Asia co. Niqan uri ka alaw syakay saya pa kari bay kluwanan ka bungka, mtrawah mi mndungus bay biyax smnalu, kiya mi pndungus knmalu bay nniqan pkranan mpqpah eyga mi treybi. Mpriwaw kwankwang Pusu tyawmu: Kwankwang Taiwan Mquri Taiwan rmiwaw kwankwang ka knhbrawan sediq mpriwaw pa kawas kawas kndudul mrana, spuda snpuwan Cyawtongou kwankwangcyu pa, mniq kngkawas 2015 cida u niqan 10,439,785 hiyi sediq mpriwaw ka mniyah Taiwan, mrabang 5.34% kngkawas 2014 mntna diyax cida; kwankwang mpriwaw sediq pa to bay kndadax Asia co ka hbaraw, bnkuwan ka qnlhangan u Cyokoku, Tanah Tunux mi nniqan Hongkong Awmn, kndadax Asia co icil niya ka sediq mpriwaw u pusu bay niya u kndadax Amirika mi Awco. Kiya mi kngkawas 2014 cida, Taiwan mniq Wanstaka jeynseykay ryoko alang mkbrnux pnkla kari kcka hiya u bnkuwan tu15. Kcka hicyo na bay ssanan rmiwaw u kiya ka knkana konhyeyn qnlhangan, hongcing tetingcyu qnlhangan mi kwankwang yocicyu, niqan uri ka Taiwan syosyeyn nongcang mi ssanan mlanguy qhdil pa kuxul bay hbaraw sediq mpriwaw uri. Seyhu saya pa wisu prading muda pkranan mpriwaw pqita narux uri, kiya mi keykaku mpsmalu alang bbyoing muda mpqpah sediq mpriwaw pqita narux. Taiwan pa wa mniq alang mkbrnux pusu bay qqtanan pa niqan Tayhoku 101, mniq kngkawas 2004 dhuq kngkawas 2010 iyax na niyi pa knbbaraw bay knbeyhing sapah knkana jeynseykay, kiya ka knkana Mtrawah kwangcang, Cawutaw, kkluwanan kineyng kongyeyn mi knkingal sanan rmiwaw kman. Kiya mi Taiwan saya pa niqan tqapur bay 24 diyax sanan mari qqiya, niqan bbriwan uuqun mi ppwaluk mnsupu cinjong ciko mi seyhu uri, so kiya mi malu muway pila tnrdu rulu, pila qsiya, pila baking mnriq rulu, bbuway pila singyongka mi malu ppadas padas dnurun mi ppadas qqiya uri. Pnsung Tiyu Pusu tyawmu: Taiwan tiyu Pusu bau undo Taiwan pa niqan pangcyo, rancyo mi reycyo, knkingal nniqan u phiyu cingci undokwan, kokomin undu congsin, undo kongyeyn, ou kluwanan sanan undo, langu tmapaq, pangcyo cang, kawarhu cyocang, elu ddeynsya. Wada ngalan undo sediq qnlhangan ka pangcyo u kuxul bay knkana sediq, Cyokaminkoku Pangcyo syeyhuy pa kngkawas 1989 cida ppsli phiyu Cyoka Cyeypangcyo Tareynmong, kiya mi kngkawas 2003 wada msupu Taiwan Cpang Tareynmong. Taiwan Cpang Tareynmong saya pa niqan 4 dha ka mpnsung boru niya. Pndkanan muda qmita pnsung boru pa niqan 6,079 mhiyi sediq. Taiwan pa mnuda pnsung boru kngkawas 2001 mi kngkawas 2007 Asiaco pangcyo cinpyawsay, kngkawas 2007 Sucyeypey pangcyosay mi kngkawas 2013 Sucey pangcyo cingteynsay, kiya mi kngkawas 1982 mi kngkawas 1992 Orinpike undokay pa wada mbiyax mangal Dongpay mi Ginpay, niqan uri ka so Wangceynmin, Cnweyin, Cawcinhuy, Kwohongcu, Nihute, Hucinrong ka mbiyax bay mpsboru niya ka txtaxa niyi pa wada tumal cnbu boru Amirika cpang Tareynmong.</FORM>
        <FORM kindOf="standard">Rmirih cngcweyn Cyokoko mniq Taiwan o qnlhangan pnwaya minco kongho, wa mniq tonarac Asia. Kndadax 1912 pnhiyo mi dhoq kngkawas 1971 cida ka wada malix ryeynhoko iyax niyi pa, ngalan koci; saya o alaw balay bay tnqhlangan tndxral mi qori ooda seyji, hbaraw bay qnhlangan icil mniq koci saya pa splawa dha Taiwan ka ngalan dha hangan qnhlangan lmawa. Saya o balay bay wiso na qlhangan ka knlbangan tndxral pa 36,197 pinghwang kongri, kiya knkana ka Taiwan pntaw mi knkana msdalih tawyo, Pongho cyotaw, doma tawyo mkngaho ocilong Hocyeyn mi doma Nanhay cotaw, Taipe ka soto, knbeyhing bay mi knhbaraw bay sediq pa Sinpeyso. Mndongos bay knhbrawan hiyi kana qnhlangan o 2,360 knbkiyan hiyi sediq, poso bay o pnspowan Han joko (sediq Holo mi sediq Hakka) mi Sediq Tnposo Taiwan geynjomin joko. Kari qnhlangan wa kiya ka kari ida nkiya knkana txtaxa minjoko mi pnbawa tnkari Taiwan, dmowi mndongos bay kari Telo mi kari Holo (kari Minnanyo Tayso),matas o dmowi Han jiyi. Gaga kska Yacow ka Taywan, 23 30 N, 121 00 E ka gaga na nniqan. Kana ka knlbangan na o 35,980 sq km(hangan na o Tg139) (knlbanga dxgal o 32,260 sq km, knlbangan qsiya o 3,720 sq km). Kana ka sejiqon o niqan 23,464,787 hiyi. Gaga Taypey ka poso alang paro, jiyax 10 idas 10 ka jiyax skrayan klwaan. Mano ka dxgal Taiwan ga wada sogan 22.70% ka dxgal qpahan, rahoq dxgal do niqan 77.30% na. Bokong klwaan ta sayang o kiya ka Cayingon, pnaah hngkawas2016 idas 5 jiyax 20pnrajing kmlawa klwaan. cinkholan sa knita' sa brbiro' Poso tyawmo: Splawa dha Cyokaminkoko Taiwan Kngkawas 1905 (Cingkwangsyo kngkawas 31), Cyokoko tongmonghoy o pnhiyo mniq Nihong Tokyo, cida o posa kari ka pnhiyo na, kari niyi o "Tbrinah Conghwa, phiyo Minkoko". Kawas daw, Swen wen mniq pnsliyan dha pprngaw cida o pskingal Cyokaminkoko ka hangan qnhlangan, snbeyhing qmita phiyo minkoko o sediq ka poso bay sndhowan na. Babaw pnhiyo ka Cyokaminkoko daw, splawa dha mi lxan bayhangan o "Cyokoko", "Hwa"; ana so kngkawas 1949 cida alaw Kokominto mi Kyosanto ka mccbo, wada ini baka Kyosanto ka Kokominto kiya mi wada qdoriq miyah Taipe Taiwan ka tokcka seyho, beytaq soto Cyang cingko mrdang cida o, seyho Cyokaminkoko o ida tmhangan dhiya nanaq sa Cyokoko, kiya mi ini dha srwani moro waya qmita ka Cyoka jnmin konghoko, kiya mi bokoy na o knlwanan dha tndxral ka nniqan Taro, Taro rwensyeyncyo. Seyho Cyokaminkoko pkla dhiya nanaq pa balay bay knlwanan dha tndxral ka nniqan Taymin, nniqan Taiwan, Taymin, nniqan Taiwan, Rikisi Poso tyawmo: Rikisi Cyokaminkoko, rikisi Cyokoko mi rikisi Taiwan Cyokoko tayriko cida. Poso tyawmo: Cyokaminkoko tayriko cida, Peyyang seyho, Kokomin seyho. Kndadax kngkawas 1840 ini baka mccbo tomntxan mccbo yapyeyn daw, wada pkixan ptrawah haycin mi ppwalok qori qnlhangan ngangoc. Sntorong qori so toiril qnlhangan kongyeyhwa knbeyhing pkranan mi ini qdhoq mi kntto ini baka mccbo ka pnqsiqa qnhlangan, psborah knpriyox ka lnglongan syakay mi Holo joko dokorico ka sntangan dha o kndodol mrana. Poting hiti 19 seyki dhoq pnrdingan 20 seyki, qori so nniqan tohonac Cyangso, Cocyang, Honan, Kwangco mi hayway doma qnhlangan o prading totoy ka pnoda Hayway Hwacyaw, Hoytang, Sincyon, Laqi moyas ka moda mssli, dmodol pspawx Cingcaw tongco phiyo borah qnlhangan ka qnpringan keming. Kndadax kngkawas 1895 Kwangco ciyi prading, spoda Sonwen ka poso mpdodol knkingal nniqan sediq Kemingtang; peyyah prading dhoq bokoy pa snposal moda ocwang ciyi, binaw alaw wada yahon hmtor mirik Cingting kiya ka ini pndongos. Kngkawas 1908 idas 11, mpdodol Cingting Cosi tayho mi Kwangsyo hwangti o wada lmotoc mrdang, rmnririh dmowi biyax dmpdodol pa oka biyax qmlahang mi ini dha snhiyi ori. Kngkawas 1911 idas 9 cida, alaw Socwan Pawro ondo, Cing seyho snkaon heytay Hopey mosa mirik. Idas 10 diyax 10, Kongcinhoy mi Wensweyso rmading Ucang ciyi, diya 11 ka phiyo Cyokaminkoko seyho heytay, knkeidas o hbaraw bay txtaxa sng ka kndodol cmiyok mtotoy, kiya ka Sinhay koming, Waymongko o wada pkla nanaq Dokorico. Miyah qdoriq thdil Taiwan ka seyho kokominto. Poso tyawmo: Miyah qdoriq thdil Taiwan ka seyho Cyokaminkoko mi Cyokaminkoko Taiwan jiday Peyyah kngkawas 1948 idas 8 prading, Cyokaminkoko qndoriq seyho pa lmotoc pssli botay, qqiya bongka, wayhoy mi sediq Cyokoko qdoriq miyah thdil Taiwan. Kngkawas 1947 idas 2 diyax 28 cida, wada moda knbeyhing bay qnrqilan Nini Haci jikeyng ka Taiwan, kiya mi kngkawas 1949 idas 1 cida dongan pa, sntorong sqrboq Taypingron jikeyng, idas 5 cida, posa kari Taiwan cyeyyeyn ka Cngcng, idas 10 diyax 1, Cyokoko kyosangto o mniq Peyping moda phiyo Cyoka jnmin konghoko congyang jnmin seyho, kiya mi wada pryoxon Peycing tmhangan ka Peyping. Botay Kokominto pa wada mbiyax mccbo Kingmon Koningto. Idas 12 diyax 7 cida, Cyokaminkoko congyang kndadax Nancing Cyokoko qdoriq miyah thdil Tahoko Taiwan, mntna idas cida, wada olkan Kyosangto Cyokoko ka Kwangsi, Socwan. Kngkawas 1950 rmading ka Mccbo Cawseyng, snkaon t7 cyeyntoy kmlawa oocilong Taiwan ka Toromon, qnborang Cyokoko jnmin cyeyhwang heytay miyah knrmox cnbo Taiwan. Coxan pa Ryeynhoko mi knhbaraw bay qnhlangan Toiril pa alaw ronan rngcan cyoso; kiya mi ngalan dha balay bay seyho Cyokoko ka Cyokaminkoko ka cida. Jiday saya dpa hay mniq koci syakay ka hnyowan dha o, kiya ka balay bay moro pnwaya rmirih seyho Cyokoko, srwanan mniq Ryeynhoko ori. Kngkawas 2016 mi kngkawas 2020 cida, Mico cinpotang hosweynjn Cayingwen ka wada mangal mi phyowan mowaya bay qridin soto, kiya mi mniq Ripoing ori pa wada mangal hmrinas dmka knhbrawan hiyi ing, dmodol Minco cinpotang mntxan mndongos bay cocng, kiya mi mniq kngkawas 2020 soto sengkyo pa wada mangal 817 knbkiyan 231 ka hyo (wada mangal 57.13% ka hyo niya) mndongos lmotoc soto dongan, kndadax kngkawas 1996 minsweyn soto dhoq kngkawas 2020 pa knoo bay hyo bntaqan na soto hosweynjn Cyokaminkoko. Alaw dmodol knpriyox Nyeyncin kayke mi qori so cnhdilan knpriyox, kiya ka wada ini baka kngkawas 2018 Cyokaminkoko tihwang kongco jnyeyn seyngkyo mi wada mlih knhbrawan ka mnangal keyngcyo mi sokyo. Kngkawas 2019 idas 5 cida, msopo kngkawas 2017 Sohwaing soco to748 go cyeyso mi mnoda kngkawas 2018 Cyokaminkoko cweyngkosing kongmin meytaq hyo to10, 12 ang cida kiya ka moda smalo waya seyho ka "Sohwaing soco to748 go cyeyso sosinghwa" hwacohwa Taiwan tongsing hwenin, kiya ka wada to1 qnhlangan smrowa tongsing hwenin moro pnwaya, mntxan dongan sndho Cyokaminkoko syeyncng, hwaco mi mincweyn. Nniqan Lnlingay Poso tyawmo: Taiwan mi nniqan lnlingay Taiwan. Tico cyeyko Poso tyawmo: Cyokaminkoko nniqan lnlingay cityeyn mi Taiwan tico. Balay bay tndxral Cyokaminkoko saya pa 99% ka wa mniq msthiyaq Cyokoko tayriko 180 kongri na Taiwan taw, 1% ka doma ttiping tawyo, kana bay knlbangan tndxral pa 36,197 pinghwang kongri. Toiril Taiwan taw ka oocilong Taiwan, todaya ka Tonghay, tonarac o msdalih oocilong Hoyriping dhoq Taypingyang, tohonac ka Ryosong haysya, toiril honac ka Nanhay. Knbbaraw tohonac dhoq todaya tawyo pa ya bay 400 kongri, knlbangan bay tonarac dhoq toiril pa dhoq 145 kongri. Uxay wana Taiwan mi ssiyaw tawyo, niqan toiril daya Pongho cyontaw, kiya mi msdalih mkngaho ocilong Cyokoko tayriko ka Kingmong cyontaw, Ucyo ryeyyo mi Maco ryeytaw. Wa kcka Nanhay pa niqan Tongsa cyontaw, Congsa cyontaw, Nansa cyontaw, binaw oka ka tnposo mniq hiya ana knowan ka sediq. Ssiyaw Taiwan pa niqan Ranyo, Ryotaw, Kweysan taw, Kirong yo, Myeynhwa yo, Pongcya yo, Hwaping yo, Tyawyotay ryeyyo na Hwosan taw ori na, kiya mi wa mniq tohonac ka Ryocyo yo, Cisingyeyn na sanhocyaw taw. Tising Sweywen Poso tyawmo: Cyokaminkoko tawyo ryeypyaw Lipax hnyowan Taiwan pntaw pa mntnna bay bonga, niqan dwiyaq, cyorin, mkrboq dxral, bbrnox, tayti ka lnlingay niya, nniqan knlbangan lmiqo tonarac o ya bay niqan tndxral 50%. Uoda todo dwiyaq mi ddxral o mntna hari kana, todaya o mqori tonarac daya dhoq tiiril honac, tohonac o mqori todaya daya dhoq tohonac honac, kndadax tonarac dhoq toiril pa niqan ddwiyaq mkngaho ocilong, tkcka todo dwiyaq, Sweysan todo dwiyaq, Yosan todo dwiyaq, Kayjwey todo dwiyaq mi Arisan todo dwiyaq. Taiwan ka to4 tobbaraw bay dodox dwiyaq tawyo, tododox bay dwiyaq ka Yosan pa niqan 3,952 meyta, niqan 200 sngari dodox dwiyaq ka hmrinas 3,000 meyta. Toiril mqori baraw twancng lmiqo toiril ka so tnblayan na lmiqo cyorin mi tayti, tayti oa to bay so toke sancng risocng mi pnspowan scoqi snbrahan sohong koring, niqan Rinko tayti, Toyeyng tayti, Tato tayti, Pakwa tayti…, cyoring pa to bay tayti ka wada kyapan qsiya yayong kiya ka so kiya da. Kndkilan kkarac Poso tyawmo: Kkarac Taiwan Hocyeyn sng Maco ryeytaw pa wa mniq tnoayos Cecyang sng mi Hocyeyn sng, Hoco so na Mincyangko ini sthiyaq, kiya ka Tonarac ocilong sprowan bay cyontaw ori, mksipaw ocilong ka Cecyang sng Tacntaw mi Icyangsan taw, niqan balay ririh niya keyngkyo kndkilan kkarac mi oocilong. Ryeytaw niyi pa qori so hojetay cihong kkarac cyo, wa mniq balay bay wiso qlhangan Cyokaminkoko todaya balay, mkmohol ka misan mi mhhoriq, mncon mskoy hari, kiya mi ini hari qoyox mi kndngowan hari ka srwasaw mi krpohan, kari bay qoyox ka rrbawan, mntna hari kkarac mkngaho ocilong Hocyeyn sng na nniqan Cyokoko Tariko. Kari bay qdoda ocilong, niqan in ow sintyeynwong, congtoow…yahan msangay mi pkrana tnwawa. Kcka taw niyi pa alaw ka btasil Hwakangyeyn, kiya ka ini kndongos ka copey, so kiya sspriq ka poso na bay. Taiwan pntaw pa wa mniq babaw peyhoy kweysyeyn, kkarac niya pa wa mniq iyax Hayyangsing jetay mi Yajetay ka kkarac; tbkowan ka knkana bay kkarac pa bbaraw ka rrbawan mi mhhoriq, llbo ka diyax misan mi moxol. Pntkanan kntlxan misan o iyax 15°C dhoq 20°C, rrbawan o hmrinas 28°C. Todaya pa alaw ka sbhoran tonarac daya mniq idas 1 dhoq idas 3 mtmay diyax qqyoxan, nniqan tokcka mi tohonac pa ini nanaq hoya kiya. Idas 5 ka mtmay iyax qyoxan bngerox, idas 6 dhoq idas 9 pa mtilox mi mhhoriq, qyoxan ka tohonac o mnoo qori todaya. Beyhing ssbwihor ka mniq idas 7 dhoq idas 10 miyah knrmox Taiwan, madas balay knbeyhing qoyox kiya ka dndolan qnrqilan rngecox, idas 11 dhoq idas 12 cida daw iyax kndngowan kiya. Pndkanan qori qqyoxn Taiwan pa 2,600 rimi, kiya ka mkm3 qqyoxan jeynseykay, kiya ka knoo bay qoyox tawyo ori, kiya ka knkana mhhoriq bay yoci Asia ori; kcka niyi pa nniqan tohonac pa niqan 90% ka mniq Singcng cyohwa Balay bay nniqan qnlhangan Poso tyawmo: Cyokaminkoko singcng cyohwa mi Taiwan singcng cyohwa Kngkawas 1955 Tcntaw ini baka qdoriq brinah Taiwan daw, balay bay qnlhangan niya Cyokaminkoko pa wana Taiwan pntaw mi Hoso tawyo (Kana tndxral pa na Taiwan kana), Pongho cyontaw (Kana tndxral pa na Taiwan kana), Kingmong cyontaw (Kana tndxral pa na Hocyeyn sng Kingmong keyng), Maco ryeytaw (MnHocyeyn sng Cangre keyng, Royeyn keyng, Ryeyncyng keyng, kngkawas 1956 daw sboway qori Ryeyncyang keyng qmlahang ka kana tndxral), Ucyoyo (NmnHocyeyn sng Hotyeyn kng, kngkawas 1954 daw sboway Kingmong ka rmirih qmlahang), kiya mi Tongsa cyontaw mi Nansa cyontaw na Tayping taw, Congco cyaw (MnnHaynan tepyey singcngcyo, kngkawas 1990 daw, wada sboway Takaw Cicincyon ka rmirih qmlahang dhoq saya) mi kana tawyo. Miyah thdil Taiwan ka seyho niyi daw, alaw moda snkila ooda kcka qnlhangan mi ngangoc qnlhangan, snposal moda knpriyox singcng cyohwa Taiwan, Pongho, Kingmong, Maco. Hocyeyn sng mi Taiwan sng o mniq kngkawas 1956 mi kngkawas 1998 cida wada clkohan ka biyax mi qpahon niya sngci seyho, wada pqriyon congyang seyho kana ka qpahon sngci seyho da, wana qpahon slxan ka rngiyan. Kiya mi kngkawas 1967 mi kngkawas 1979 cida, Tayhoko mi Takaw pa kndadax Taiwan sng sngsyaso mkala psdhon cosyaso. Kngkawas 2010 cida, wada psdhon cosyaso seyho ori ka mntna hicyo ka Tayhoko keyng, Taycyo so, Taynang so, kiya mi wada pryoxan Borah Tayhoko tmhangan ka Tayhoko keyng, kiya mi Tacyo so mi Taycyo keyng, Taynang so mi Taynang keyng o wada pspon ka keyng so mi psdhon mkala cosyaso. Kngkawas 2014 cida, wada psdhon mkala cosyaso ka Toeyng keyng mi pryoxon tmhangan Toeyng so. Hwari cyangyo Qtayi: Cyokaminkoko cyangyo, nkiya Cyokaminkoko kongkaw cyangyo singcng cyohwa, pnloban Cyokaminkoko mi qnlhangan Mongko mi nniqan Taiwan Cyokaminkoko mniq Tayriko cida ka kana knlbangan tndxral o 11,418,194 pinghwa kongri, kiya ka kana jeynseykay to2 knbeyhing tndxral qnlhangan, cyangyo todaya o dhoq Tangnoworyanghay na Sayeynring, Tonarac dhoq o Heyrongcyang mi Usoricyang pnstrngan yayong, tohonac o dhoq Nansa cyontaw na Cngmoansa, Ritiansa hayyo, toiril pa dhoq Pamiar kawyeyn na Pncohe. Peyyang seyho mniq kngkawas 1913 pkla hwayiring, psdho sng, taw, keyng sanci singcngcyo coto, so kawas daw phiyo 35 sngci singcngcyo. Kngkawas 1921 cida pa moda psanak "tepyeyso" mi "potongso" dongan, phiyo Cingto, Cinko, Songho, Cingtaw, Haarpin, Hanko 6 ka tepyeyso. Kokomin seyho o kngkawas 1927 mniq Nancing phiyo da o, plihan ka taw mi phiyo Singcng tocacyo. Kngkawas 1947 panpo tndxral pa kiya knkana 35 snghwen, 12 cosyaso, 1 tepyey singcngcyo mi Sicang tihwang. Psdho Soto Poso tyawmo: Soto Cyokaminkoko Kngkawas 1912 idas 3, Cyokaminkoko rinji sanggiing seyngkyo Yeynsokay ka to2 rinji beyhing soto da o, Cyokaminkoko rinji seyho pa kndadax Nancingso mqoro todaya thdil Cingcaw soto Peycingso. Babaw da o rinji seyho dhoq peyyang seyho, to so dmowi Peycing ka ngalan soto Cyokaminkoko. Kngkawas 1928 kokomin seyho pa wada mnhdo kokomin kemingcyon peyhwa daw thdil mniq Nancinso ka soto, kiya mi kngkawas 1931 ka moda pnwaya "Cyokaminkoko syoncng soci yeyhwa" kcka to5 tyaw ptora bay matas kwoto ka phyowan Nancingso, psdho hniwan soto ka Nancingso. Binaw mniq kngkawas 1937 cida Cyokoko knciyok Tanah Tonox mccbo da o, alaw wada yahan lmiwaq Tanah Tonox mi Kokomin seyho o mntna knwas cida idas 11 diyax 21 pa, pkla kari kana congyang seyho ciko pa pkixan kndadax Nancingso thdil Congcingso. Seyji Seyho cyeyko Poso tyawmo: Cyokaminkoko seyji, Cyokaminkoko mi Taiwan Seyngkyo. Soto ka Cay ingwen, hoko soto ka Ray cingte Cyokaminkoko saya. Tokingal qnlhangan kongheco Asiaco ka Cyokaminkoko. Kiya mi oxay qnlhangan pnhiyo nanaq mndongos bay dsediq Taiwan ka Cyokaminkoko, Seyho Cyokaminkoko o spoda "keyngpo Cyokaminkoko" mi sanmincoyi pnhiyo, brah o pdongos qnlhangan ka "minyo, minco,minsyang ka minco konghekwo", bokoy o snrno qori txtaxa minjoko o msbalay minco coyi, kongmin keynri dmowi mincweyn coyi, dmayaw ssediq ka minsng coyi. Wada smlon ka keyngpo daw moda pnwaya ddha socangco (dmka sotoco), Cyokaminkoko soto ka yeynso qnhlangan mi Cyokaminkoko sancyon tongsway, kiya mi spoda pnhiyo Swenwen ka 5 biyax keyngpo cyako kiya mi psowan Singcngyeyng, Ripoing, Sohwayeyn, Kawsoyeyn, Cyeyncayeyn rrima ciko. Kngkawas 1994 tomn3 snbarah smmalo ka keyngpo daw, pskingal kari spoda kongmin ka msdorox seyngkyo phiyo soto, mntxan ratoc o 4 kngkawas mi malo mntxan lmotoc mangal dongan. Soto pa niqan biyax mpprngaw Singcngyeyng, Ripoing, Sohwanyeyng, Skeynging mi Cyeyncayeyng sowo, kiya mi psdho snkaol Singcng ingcyo, pssli neyke. Singcngyeyng pa, dmodol mko qmlahang qpahon qnlhangan, spoda waya pnssliyan pnwaya mi moro biyax qpahon moda, Singcng ingcyo ka podo dmodol kekwey, soto ka psdho phiyo, ana ini spoda kokoingkay smrowa. Trahoc daw phiyo po, ingkay dcikwan moda qmpah qqpahon, kiya mi niqan 7 dhoq 9 ka cngwoing. Ripoing pa, kiya ka knbaraw bay smmalo waya ciko, kingal ingco na kokoingkay, Ripoing ingcyo pa kndadax nanaq ripoing moda omaw; 113 hiyi ka Ripoing o spoda tan 1 sweyncyo 2 pyawco seyngkyo moda phiyo, mntxan ratoc o 4 kngkawas. Binaw alaw Singcngyeyng ingcyo ka spoda soto psdho phiyo, ini spoda Ripoing psrowa, mnhdo pnrngawan Ripoing pa ana ini spoda Singcngyeyng mi soto smrowa ori, kiya ka niqan so ini pntna kari ka Singcng mi Rihwa cikwan daw mncon oka brahan ppsrowa mi psbalay. Sohwayeyng pa, kiya ka Cyokaminkoko knbaraw bay sohwa cikwan, poso bay o snri minso, singso, singcng sosong, pcaho komoing. Sohwayeyng ingcyo, hoko ingcyo mi 13 hiyi beyhing hwakwan pssli beyhing hwakwan kaygi, beyhing hwakwan mntxan ratoc qpahon pa 8 kngkawas, spoda soto ka posa hangan, kiya mi spoda Ripoing ka smrowa daw psdho phiyo, dmodol pskingal kari keyngpo, horico oxay daw pnwaya, kiya mi dmodol keyngpo hwating snri soto, hokosoto na tanhean, kiya mi wada smliq waya keyngpo ka cngtang mi pplixon. Skeynging, dmodol komoing coke omaw, pskeyng seyho kwanyeyn, sndho omaw, kawhe ka qqpahon. Kiya ka knkana Skeynging ingcyo hoko ingcyo pa, kana bay o 7 dhoq 9 hiyi ka Skeynging, mntxan ratoc qpahon o 4 kngkawas, spoda soto ka posa hangan, kiya mi spoda Ripoing ka moda smrowa mi psdho phiyo, kngkawas 2008 cida pa kana bay o niqan 338,305 hiyi komoing ka wada psdhowan qpahon. Cyeyncaing ka tqlahang qnpah seyho na cangse tyawca ciko, trahoc knkingal ingkay o malo pqori singcng cikwan moda singcng tyawca, knkana cyeyncaingcyo, hokoingcyo mniq kcka, kana cyeynca ing o pnsliyan 29 hiyi sediq, mntxan diyax snpngan o 6 kngkawas, soto ka moda posa hangan mi, spoda ripoing ka smrowa mi psdhowan phiyo. Horico Pnwaya Poso tyawmo: Keyngpo Cyokaminkoko mi Horico Cyokaminkoko. "Keyngpo Cyokaminkoko" mi "Keyngpo cngsyo tyawwen" ka poso bay waya pnwaya Cyokaminkoko, kcka hiya o sndho poso biyax qnlhangan pa nkana ssediq qnlhangan kana, qmlahang txtaxa ssediq o niqan qbobor, kari, knkla, thdil nniqan, mssli pnsliyan mi knkingal klowanan biyax mtrawah pa ini krmxi smliq; ssediq o ini psnaki ka snaw mi qridin (singcingsyang), snhiyan, minjoko, knprowan hnyowan, tangpay pa pntnaon qmlahang kana, kiya mi phiyo smalo biyax singcng, biyax smmalo waya (ripoing), biyax sohwa, biyax sskeyng, biyax keyngsa rrima biyax ka dmodol tnposo seyho, spoda biyax pnsdkanan pnwaya qmlahang nanaq dhiya ka seyho tnoalang, kiya mi sndho qori so snrdingan bay ddaon qnlhangan mi tnqlahang biyax qqlahang qqridin, llaqi, ppqita narox, syakay pawsyeyn, ini khbaraw hiyi minjoko, sediq tnposo. To1 qnlhangan moda pnwaya tongsing mstorong kana Asiaco ka Cyokaminkoko. Ana so ini pntna ka qqita syakay qori smrowa pnwaya tongsing mstorong pa, binaw sohwaing tahwakwan o spoda waya moda psdho, pkla kari ini qqlhangi ka tongsing metorong daw smliq mtrawah mstorong, biyax pnsdkanan, snpong diyax dmoron ripoing ka moda smalo waya qqlahang tongsing mstorong. Kngkawas 2019 idas 5 diyax 17 cida, ripoing o moda cmiyok pnklanan kari sohwaing tahwakwan, wada pdaon ka tongsing o malo spoda hocng cikwan posa hangan mstorong. Qqita qori Seyji Poso tyawmo: Taiwan tongto yiti, Cyokaminkoko cngtang, Taiwan citising, Taiwandokorico ondo, knkingal nniqn knkingal qnlhangan, 92kongso mi pskingal Cyokoko. Kndadax iyax kngkawas 1922 dhoq kngkawas 2014, ssediq Taiwan pa qmita qori so dhiya nanaq "sediq Taiwan" mi "sediq Cyokoko" na knpriyox pklanan. Kndadax ptrawah tangcin daw, cngtang Cyokaminkoko o kawas kawas kndodol mrana ka knoo niya, mniq kngkawas 2015 cida pa knkana na bay cngtang pa niqan 286 knoo. dCyokoko kokominto o mqori tongyi niya pa ngalan dha Ttmokarac, mmqori dokorico niya ka Minco Cinpotang, Taiwan Twancyey Ryeynmong, Sotayriryang, Taiwancicin pa ngalan dha Mkmsama kiya. Ddha dha pa qqita dha qori qnlhangan, pnklanan Cyoka mi pnklanan Taiwan, pnloban qori ddha mksipaw oclong, Hnyowan seyji Taiwan, mnqori poso biyax, ini pntna ka qqita dha "Cyokoko", Ttmokarac pa qnita dha o "nCyokoko" ka Taiwan, kiyami Cyokaminkoko ka moro pnwaya mndongos bay qnhlangan, dmkoh mqori pskingal qmlahang ka Cyokoko, Mmsama pa qnita dha pa "Cyokaminkoko" ka hangan qnlhangan Taiwan kiya ka dmowi poso biyax qnlhangan dokorico, ini srowa Taiwan ka "nCyokoko", kiya mi miying bay snrwanan waycyaw oxay daw dokorico phiyo qnlhangan. Qori so waycyaw cngce pa, ddha niyi o mbiyax bay dmodol tomal pnssliyan kwoci kana, kiya mi qnita dha pa spoda sediq qnlhangan ka moda smrowa pkrana poso biyax. Kiya o oxay Ttmokarac mi oxy Mkmsama ori ka Cinmintang, Mikwotang, Micongtang pa wada ngalan Mkmodo kiya. Qori so pprngawan hnyowan Hnyowan seyji Cyokaminkoko saya mi ya niqan pprngawan pa, mnqnlhangan ini srwani qmita hbaraw kwoci, poso bay mongday niya pa pneyyah Cyokajnminkonghekwo na "dongos qori kingal Cyokoko". Cyokoko Kokominto mi Cyokoko Kyosanto na mccbo Kwo Kong, wada ini baka ka Cyokoko Kokominto, Cyokaminkoko qndoriq seyho daw kiya ka miyax thdil Taiwan hini, hana prading cida pa spoda "Keyngpo Cyokaminkoko" posa kari dhiya ka rmirih Cyokoko na morox bay taxa moro pnwaya pnhiya na seyho, kiya o kntto sndho posa kari "tbrinah mcbo Cyokoko Tayriko" dongan mi "Sanmincoyi pskingal qmlahang Cyokoko"; binaw ddha pnosa kari niyi pa peyyah kngkawas 1990 daw wada kndodol ini dayi rmngaw da, qqita qori so niyi ka seyho pa to bay so snrwanan dndolan ccngtang. Waycyaw Poso tyawmo: Waycyaw Cyokaminkoko mi rikisi waycyaw Cyokaminkoko. Pnloban Kwoci Hana pnhiyo ka Cyokaminkoko pa, alaw iyox spoda waycyaw srwananoo kiya mi lmotocdmowi kari pnsdhowan Cingcaw, babaw na hiti Peyyang seyho mi Kokomin seyho ka dmowi kari pnsdhowan ini pndongos moda ptrawah pprngaw. Kngkawas 1945 cida, tomal msopo phiyo Ryeynhekwo ka Cyokaminkoko, kiya wada mangal qpahon Qnlhangan Cangjn Riji Ryeynhekwo Anjeyng Rijikay. Qnlhangan toirl pa ana so wada qdoriq miyah Taiwan ka Cyokaminkoko o ida ini pstoq pnloban waycyaw, binaw Cyokajnminkonghekwo o mniq kngkawas 1971 cida wada pdanan "Ryeynhekwo taykay 2758 go cweyyi" wada mangal biyax rmirih "Cyokoko"; iyox meysa "ddha ka biyax rmirih" mi ini srwani, wada malax Ryeynhekwo ka Cyokaminkoko, wada ddolan mipix waycyaw, hbaraw bay qnlhanga ka mniq kknkawas 1970 smrowa Cyokajnminkonghekwo, kiya mi alaw qori "kingal Cyokoko" ida pnwaya kiya mi wada pstoq pnloban wayaw Cyokaminkoko. Alaw wada oka ka biyax mi hnhangan mniq Ryeynhekwo, ini knbaka ka knhbaraw snrwanan wayacyaw, kiya o ida niqan bay pprngawan na ka hnyowan na seoji mi horico ka Cyokaminkoko. Pnloban ddha qnlhangan Poso tyawmo: Pnloban ocilong ddha qnlhangan, qori mqriqo Taiwan, pnloban Cyokoko mi Taiwan saya. Cyokaminkoko qndoriq seyho miyah thdil Taiwan daw wada moda cyeyyeyn, ini ddha mtotoy ka knmalo mi qnnaqah mi totoro ini srowa cngce, hmtor ana mano moda pprngaw kari Cyokoko, pnloban Taiwan mi Cyokoko o wada so msqrboq oka bay bbrahan, ssediq ddha qnlhanga pa wada so dalih mk50 kngkawas ini ppwalok. Iyax Seyho Cyangcingkwo ccida, posa kari qori "Sanmincoyi pskingal qmlahang Cyokoko". Iyax na cida o wada noda snposal Ucilong Taiwan weyci. Kngkawas 1996 cida pa alaw ka moda tomtxan knkana ssediq qnlhangan meytaq sota ka Cyokaminkoko; kiya ka noda Ucilong Taiwan hoytan weyci. Kngkawas 2020 cida pa krinah bay miyax pssico Taiwan ka skoki kyosanto Cyokoko dongal. Cyonso Poso tyawmo: Botay qnlhangan Cyokaminkoko mi Cyonso Cyokaminkoko. Cyokaminkoko pa ida so knbeyring mi mkla bay knkla ka cyonso botay, psnakan Rocyon, Haycyon mi Kongcyon, soto Cyokaminkoko ka mpdodol kana botay. Dhoq kngkawas 1970 ccida, poso bay qqpahon botay o olkon dongan ka Cyokoko tayriko wiso qlhangan Kyosangto Cyokajnminkonghekwo, saya daw wada knpriyox qqlahang so oxay yahon mcbo ngalon pskingal qmlahang Cyokajnminkonghekwo. Poso pnkranan botay pa kndadax Rocyon mi wada pqori Kongcyon mi Haycyon ori, biyax qqlahang o wada sboway wenco seyho qmlahang ori da. Kiya mi kwohwangpo Cyokaminkoko pa posa kari "Sndho qmlahang, ppchdil psico" ka qori so ooda tnlayan, keykako ita nanaq ka moda tqlahang krmxon mi hmkon ka heytay jnmincyeyhwang Cyokoko, kiya mi knrmon beytaq cnyokan cyonso Amirika. Cyokaminkoko mi Amirika pa mnniq kngkawas 1954 cida mnoda ppatas pnsdhowan "Cong Mey kongtong hwangyo tyawyey", wada phiyo heytay Amirika syeyhwang Taiwan sringpo (USTDC), mi phiyo Tnposo mniq Taiwan heytay Amirika komongtwan (MAAG), ya bay niqan 30,000 hiyi heytay Amirika tnposo dmayaw qmlahang Taiwan, dhoq kngkawas 1979 pa wada tohoy Cyokajnminkohekwo cyeyncyaw ka Amirika, kiya mi wada ptalax Cokaminkoko ka Amirika daw, tnposo mniq Taiwan ka heytay Amirika o wada mlatac Taiwan ori da. Kngkawas 2018 prading dhoq saya pa, wada kndodol mkala ka knmalo pnloban Taiwan mi Amirika, mnsnposal keykako cyoso cawcyeyn poso miyax Asia Taypingyang ka heytay Amirika, so niyi o kiya ka pkmalo pqori cyonso Taiwan mi kwohwang. Keyjay Pnklanan niya Poso tyawmo: Keyjay Taiwan, rikisi keyjay Taiwan, so snklwion ka Taiwan. Seyho qndoriq Cyokaminkoko pa kndadax kngkawas 1949 daw pnosa oo klowanan keykako keyjay, kiya mi 1960 ccida o pnkrana coko tawsyang keyjay. Kngdadax kngkawas 1990 prading, wada kntikoh ka qqlahang seyho qori keyjay toco mi mtrawah mawyi, doma ginghang nqnlhangan mi nciyey qnlhangan ka kndodol soyohwa, kiya mi qnlhangan pa wada posa kari pqori Cyokoko tayriko mi qnlhangan dtonarac honac Asia ka cyeyci yongjn mi mqori tohonac cngce. Babaw niya daw slhbon scoqi msdalih pnloban ka oocilong ddha qnlhangan niyi, kiya mi soto brah Apeyn (Cnsweypyeyn) mniq kngkawas 2006 cida o posa kari "ndwanon bnkowan qmlahang, niqan ririh ptrawah", pkmlih scoqi sntmanan qori keyjay Cyokokoh. Ppanan rolo Poso tyawmo: Ppanan rolo Taiwan. Poso qmlahang dmodol cyawtong wangrwo na tawey ka Cyawtongpo Cyokaminkoko, kiya mi ttrahoc niya pa pnhiyo Cyawtongpo yonso keyngkyoso ka moda psbalay mkkiyox ka rrolo. Cyokaminkoko kongro pa spoda pnwaya o psnakan kwotaw, sngtaw, staw, syeyntaw, cyotaw mi syangtaw, niqan spoda ddiyon kklowanan na seymong kongro. Knbbaraw kcka Taiwan taw na kongro mi hhakaw pa ya bay niqan 47,000 kongri, to bay wa tqapor so tnkranan qori nniqan toiril. Knbbaraw bay ddha bnkowan elo beyhing pa to bay lmotoc todaya dhoq tohonac Taiwan kana, kingal ka kngkawas 1978 prading moda, knbbaraw o 373 kongri ka Congsan kawsokongro (kwotaw 1 haw), 1997 prading moda, kana bay knbbaraw o 432 kongri ka Formo kawsokongro (kwotaw 3 haw). Niqan ori ka tonarac nniqan tnkranan pa smnlanan Kwayso tawro lmotoc, Tayhoko so dhoq Girang keyng pa niqan knkana Bnlingan Sweysa ka Cyangweysoy kawso kongro (kwotaw 5 haw). Kongyong soyey Poso tyawmo: Cyokaminkoko kongying soyey. Pktrawah Cyokaminkoko bnkowan bboway deyngki, yonso, psowan smmalo na qqpahon o poso bay ka bnoway speyyah Taiwan deyngki kojyo, dhiya nanaq o wiso qmlahang 78 ka hacideynsyo, niqan 27 ka Biyax poniq hacideynsyo, 3 ka Heneng hacideysyo, 11 ka Biyax bwohor hacideynsyo, 39 ka Biyax qsiya hacideynsyo, 10 ka Rdax deyngki hidaw hacideynsyo, kiya mi 1 ka Cawsi hacideynsyo, kiya o smatang mniq iyax 4 kngkawas moda phiyo smmalo 2 Kntilox dxral hacideynsyo mi Hayyang wenca hacideynsyo, niqan ori ka Taiwan deyngki kojyo pa moda mari ddeyngki nngyeyn qori minying ciyey. Qori so pndongos pnyahan qsiya pa pnsnakan qmlahang nniqan Tayhoko ka Soyeyco pnyahan qsiya Tayhoko, kiya mi moda qmlahang qori nniqan icil ka Kojyo pnyahan qsiya Taiwan, niqan 31 ka koba pnyahan qsiya mi 47 ka Lango psliyan qsiya. Qqpahon qori yobing pa kndadax kngkawas 2003 ka Kojyo Cyoka Yobing moda, kiya mi brah niya o trahoc Cyawtongpo Cyokaminkoko na Yobing Congcyo Cyawtongpo. Kiya o Cyoka Yobing saya o Cyawtongpo Cyokaminkoko ka knkana dmowi biyax na kojyo qnlhangan, kiya mi mniq knkingal nniqan phiyo 20 ka qmlahang congsincyo, 3 ka moda yocyeyn cori congsin mi 1,322 ka Yobing. Cyokaminkoko o dhoq kngkawas 1996 brah cida han pa wana Cyoka tyeynsin ka moroxbay tyeynsin howo niqan ka mincyeyn ciyey tomal yeynsin howo socang, Cyoka tyeynsin saya knbeyhing bay pnsong dhiya pa, niqan Yeyncwan tyeynsin mi Taiwan Taketa, bokoy daw Taiwan cosing (Weypaw tyeynsin) mi Yatay tyeynsin o skkingal phiyo ori. Keswey ciso Poso tyawmo: Cyokaminkoko keci. Cyokaminkoko mnniq Cyokoko Tayriko ccida, spoda rndowan minkoko cyonhwa, qnlhangan icil ka tomal mi dndolan mccbo ka knkingal nniqan, kiya ka wada sccoqi thoway ka pkranan keci. Kiya mi kndadax qndoriq thdil miyah Taiwan ka seyho daw, mntna madas pneyyah Cyokoko Tairiko na sweyso jncay mi keswey ciso, kiya ka ngalan snrdingan pkranan keswey ciso hiti. Kcka niyi o mnoda kawas kawas pkrana, bnkowan keci Taiwan pa ya bay malo psnakan mqori qqpahon pphpah, qori so rang tlaway ka rmirih keci qqpahon ppwalang, mqori qqpahon pnsltodan smmalo ciso, qori so hwangco ka rmirih smmalo knpriyox keci, kiya ori mi alaw ita nanaq pa mbiyax bay pkrana pantawti qqpahon kawkeci, qori ddiyon knkana kanpyotar, kwangtyey keci, qqpahon tongsyon pa mniq jeynseykay keyjay o nniqan bay hhangan ka qqpahon kawkeci Taiwan. Knhbrawan hiyi sediq Poso tyawmo: Knhbrawan hiyi sediq Taiwan mi kokomin Cyokaminkoko. Nniqan knkingal minjoko Poso tyawmo: sediq Taiwan, minjoko Taiwan, Sediq Tnposo Taiwan mi bnkowan Cyokaminkoko nniqan Taiwan syang cn so cyo. Wa mniq qnlhangan Cyokaminkoko ka sediq Taiwan saya pa niqan 23,590,744 hiyi sediq knhbrawan, kcka na hini pa 59.92% ka wa mssli mniq csyaso; jnko mito knkingal pinghwang kongri o 650 hiyi sediq, kana jeyngseykay pa qnlhangan hmrinas 10 kbkoy hiyi sediq o msnol Mongcyara mi to2 bnkowan ka Taiwan. Poso bay nniqan sediq ka tndxral Taiwan pntaw, kiya mi nniqan toiril Taiwan tobrnox ka knhbaraw bay; doicil wa mniq Ponghotaw ka 103,410 hiyi sediq, wa mniq Kingmong cyotaw ka 135,816, wa mniq Maco reytaw ka 12,727 hiyi sediq, niqan ori ka knhbrawan knbkiyan hiyi sediq pa oka hangan dha meybo qnhlangan, smrowa sndha hangan qnlhangan ka Cyokaminkoko, niqan meybo qnlhangan niya pa kiya ka kokomin Cyokaminkoko kana. Kiya mi qori so pnspowan mijoko pa, 95% ka Hanjoko (Hoio, Hakka mi Telo), niqan ori ka Nantaw Yosi Sediq Tnposo Taiwan pa ya bay 2.5% kiya. Mnposa kari "tospac knbeyhing minkoko" ka Minco Cinpo tang moda psbalay pnloban minjoko mi qnlhangan, hmrinas 90% ka minjoko o alaw ka mnsopo mnoda qori seyji mi kndodol pkranan "sediq Taiwan" ka knklanan, binaw ka ini dhoq 10% ka sediq qnlhangan pa qmita dhiya nanaq o "sediq Cyokoko" mnchaya mi ini pklanan "sediq Taiwan" ka qnita dha. Kiya mi kcka niya pa niqan 84% ka Hanjoko pa llotoc tnhdilan 17 seyki dhoq brah kngkawas 1945 kndadax Cyokoko Tayriko miyah Taiwan, ddhiya niyi wa mniq nniqan Taiwan o wada dha ngalan "sediq pnsng". "Sediq pnsng" o to bay kndadax Cyokoko Tayriko nniqan tonarac honac, kiya ka knkana kndadax tmhdilan Hocyeyn sng tohonac mkngaho ocilong, knkana knhbrawan hiyi sediq o 70% ka llotoc sediq Holo Taiwan, kiya mi kndadax Kwangtong sng ssiyaw thdil, knkana knhbrawan o 13.5% ka llotoc Hakka sediq Taiwan. Doma ka qnita dha pa Hanjoko Plmokan mi Hakka sediq pnsng pa to bay niqan daran Sediq Tnposo Pingpo joko ka dhiya, binaw niqan ka sweyce o ini hari srowa so niyi kari. Niqan ori ka 14% hiyi sediq ka kngkawas 1945 hiti kndadax Cyokoko Tayriko knkingal sng, msnol seyho qndoriq Cyokaminkoko miyah thdil nniqan Taiwan ka "sediq Cyokoko", kcka niyi o niqan 2% ka poso bay wa mniq Maco ryeytaw na Hocominsi. Sediq Tnposo Taiwan o hmrinas 400 kbkoy kngkawas; hmrinas mk10 kbkoy kngkawas mi hmrinas knbkiyan kngkawas brah cida da o tna tnposo mnniqTaiwan ka Nataw Minjoko, cbiyaw han pa plwanan " sediq Formosa"; kana knhbrawan hiyi sediq o 571,427 hiyi sediq (kngkawas 2019 idas 12 mnhdo), knkana o 2.42%, beytaq saya pa psnakan seyho 16 poso minjoko dongan. Kcka niya pa ma mniq qori nniqan tonarac toiril bbrnox, kiya ka Sediq/Seejiq/Seediq minjoko, Tayal joko, Troko joko, Bonon joko, Saisyat joko, Cho joko, Raarowa joko, Kanakanav joko, Pangcah/Amis joko, Paiwan joko, Pinoyomayan joko, Drekay joko, Kavaran joko, Sakizaya joko mi Thao joko; Tao joko pa wa mniq Ranyo taw kiya, niqan ori ka hbaraw bay Pingpo joko pa ini qhdo snhdo phiyo hangan niya na, mray so Siraya joko, Pazeh joko, Kahabo joko, Tawkas joko, Kaytakran joko, Papora joko. Niqan ori ka alaw dndolan pnkranan kwocihwa, niqan knoo bay knbkiyan hiyi ka qridin Cyokoko Tayriko miyah sediq Taiwan, mk10 knbkiyan hiyi ka qridin gaykoko miyah sediq Taiwan mi 30 knbkiyan sngari hiyi ka kndadax qnlhangan icil mpqpah rawkong, pspowan kana ka kndadax qnlhangan icil bsiyaq miyah mniq Taiwan pa ya bay niqan 56.2 knbkiyan hiyi sediq. Kana kcka Taiwan sincomin pa qori so pneyyah Yeynag, Indonisiya, Taykwo , Hoyryopin na qnlhangan tonarac honac Asia ka 43.4 knbkiyan hiyi sediq, niqan ori ka 8.9 knbkiyanhiyi sediq o kndadax nniqan Cyokoko Tayriko, Hong kong mi Awmn. Beytaq kongyeyn kngkawas 2016 cida pa, knkana qnhbrawan hiyi sediq Nataw minjoko/Nataw yoco pa 3 oko 86kbkoy knbkiyan sngari hiyi sediq, kiyami Taiwan ka poso bay pnrdingan pnyahan mi bobo qnlhangan Nataw minjoko/Nataw yojoko, so kiya, hbaraw bay mstlotoc Nataw minjoko/yo joko pa kngkawan cndoray daw, snposal bay miyah Taiwan miying poso wamil dha mi moda ppwalok bongka. Spoda klelo tnhdilan pa, Nantaw minjoko/yoco o pneyyah toiril daya bay Taiwan thdoil mqori Hoyripin, Marian cyotaw, Pwoswoco, Sincineyya, Somntara, Cwawa, Cyarorin cyotaw, Selomoh cyotaw, Wannase, Skeritwoniya, Hoyci, Tongcya, Masawar cyontaw, Hawaii, Sehoy cyotaw, tonarac bay ka Rapa Noi/Easter Island (Hohwotaw), Koke cyontaw, kiya mi tohonac bay ka Aotearoa/New Zealand na Maori joko mi toiril bay Madakasikara. Kari jiyi Poso tyawmo: Bnkowan kari Telo mi kari tnposo Taiwan. Kari Telo ka ddiyon kari seyho. Cyokaminkoko o pnhiyo kngkawas 1912 mniq Cyokoko Tayriko daw kiya ka moda dmodol kwoyo ondo, Cyokaminkoko Cyawyopo ka moda phiyo Cyawyopo kwoyo tweysing weyyeynhoy pskingan psdho. Cida seyho o dmodol balay mndongos bay hnang kari sndho, dmowi hhnang kari ddowi seyho Peycing ka Cyokaminkoko mdho hhnang, kiyami smmalo coin hohaw ka psdkanan. Kngkkawas 1920 ccida mangal dndolan sinwenswey ondo, beytaq kngkawas 1940 mnhdo ka dmodol kari hwayo Cyokoko Tayriko. Kokomin seyho o kngkawas 1949 qndoriq miyah nniqan Taiwan daw, bsiyaq balay mniq sapah pyasan tmsa kari hwayo ka poso bay ddowi kari Telo, kiya mi dmodol cngti kari Cyokoko ka bbtason patas, snrdingan kyoiko o karikwoyo ka knoo bay diyax slhayan pyasan, binaw hhiti daw prading smlohay kari Holo, kari Hakka mi smlohay kari Sediq Tnposo Taiwan mi kari Hoco (kasi ka nniqan Maco kiya) mi kari Telo ka ngalan kari pnsdkanan. Ana so kari Telo (Hwayo) ka pnspowan bay dmowi kari, niqan nanaq lhayan dmowi kari knkingal minjoko txtaxa minjoko Taiwan ori, qori so hbaraw sediq o sediq Holo pa, dmowi kari Holoka ngalan dha kari tnposo kiya; Hakka minjoko ori pa dmowi bay kari Hakka Taiwan pprngaw ori. Ana so dmowi kari Telo pprngaw ka sediq Cyokoko mnniyah thdil Taiwan ak dhiya, hbaraw ssediq Ryencyang keyng mi Ucyo syang o ngalan dha poso tnkari ka kari Hoco mi kari Hosyeyn. Niqan ori ka Sediq Tnposo Taiwan ddowi dha kari pa kiya ka balay bay mndongos poso pnyahan kari Nantaw minjoko/Nantaw yosi, binaw wada kndodol mlih ka mkla rmngaw kari Sediq Tnposo Taiwan, dmowi kari Telo ka wada mrana. Niqan 16 minjoko mi 42 klowanan ka kari nngari saya pa, niqan 5 klowanan ka kari ya bay mmosa pkngaton da. Binaw dmodol kari Telo o, so dmowi bay kari Sediq Tnposo Taiwan ka txtaxa minkoko mi wada lohay dmowi kari Tanah Tonox ka Sediq Tnposo Taiwan mi kana ssediq Taiwan Holo mi Hakka ori pa snborah prading smlohay kari Telo dongan, kiya mi alaw so niyi wada kndodol mowic ka kari tnposo txtaxa minjoko Taiwan. Spoda kngkawas 2010 jnko poca cida, hmrinas 6 kngkawas mniq sapah dmowi kari Telo o 83.6% mi dmowi kari Holo o 81.9%, dmowi kari Hakka o 6.6% mi dmowi kari Sediq Tnposo Taiwan o 1.4% balay kiya, binaw skari Holo, skari Hakka mi skari Sediq Tnposo Taiwan pa alaw kngkawas o kndodol mlih ori ka skari kngkawas. Mniq syakay o knpstotoy ka Taiwan kari jiyi ondo, hbaraw keyng so o dmodol smlohay kari tnooso, malix hmtor stosa kari ka seyho daw, Kwoyo tweysing ingkay ori o psbalay qori ddowi kari tnposo kari mi ddowi jiyi, kiya mi prading moda smlohay kari Holo mi kari Hakka mi kari Sediq Tnposo Taiwan. Mray so alaw qqlahang dmowi kari Hoco, kiya ka knkana llaqi moyas sapah oyasan tiping Maco ryeytaw pa moda nanaq smlohay kari tnposo dha nanaq. Snlhayan snhiyan Poso tyawmo: Snhiyan Taiwan mi snhiyan nniqan Taiwan. "Keyngpo Cyokaminkoko" o qqlahang ssediq malo niqan mtrawah snhiyan mi moda biyax waya pnsdhowan, kiya mi psdkanan qmita kana ka knkingal snhiyan. Spoda dndolan sediq tnhdilan Taiwan, wada mdho mi bsiyaq pklanan ka sediq tnhdilan Holo joko pnsltodan snhiyan dha Bokyo mi Dokyo, kiya mi mniq toiril qnlhangan qqtan bay Kiristo borah kyo, Teysokyo mi Isrankyo ka snhiyan o niqan hbaraw bay sinjya ori, spoda kngkawas 2005 ka jnko poca pa, niqan 18,718,600v hiyi sediq ka niqan snlhayan snhiyan (81.3%), niqan ori ka 14% dhoq 18% hiyi sediq pa oka snhlayan snhiyan dha. Kiya mi ndanan bnkowan klwanan tyawca seyho ka 26 snlhayan snhiyan pa, mnkowan bbrah 5 ka Bokyo (8,086,000 hiyi sediq, 35.1%), Dokyo (7,600,000 hiyi sediq, 33%) Ikwando(810,000 hiyi sediq, 3.5%), Kiristo borah kyo(605,000 hiyi sediq, 2.6% ) mi Teyngskyo(298,000 hiyi sediq, 1.3%). Amirika congyang cingpawcyo na "Scey kaykwang" pa tmiyo hmrinas 93% hiyi sediq ka wada msopo Cyokoko snhlayan, Tasng Bokyo, Jokyo, thmoko otox rodanmi Dokyo na knoo Utox snlhayan niya, niqan 4.5% hiyi sediq hiyi sediq ka smlohay Kiristo borah kyo mi Teynsokyo na koriscyang, niqan ori ka ini khrinas 2.5% ka sinjya Isrankyo snhiyan. Hori cyoco Taiwan kokong weysng, pqita narox howo mi syakay hori pa peyyah kngkawas 2013 idas 7 daw wada mkala Cyokaminkoko Weysnghoripo ka seykining, kiya mi kngkawas 1995 cida ka moda Cweynmin cyeynkang pawsyeyn pa spoda Weysnghoripo congyang cyeyngkang pawsyeynso qnlahang. Cweynmin cyeynkang pawsyeyn ka kingal klowanan syakay pawsyeyn, spoda dmodol kongmin pqita narox pawsyeyn cihwa, dmayaw knoo bay pqita narox howo mi tqlahang mnarox na qqpahon. 99.5% kongminsaya pa wada tomal cweymin cyenkang pawseyn, Cweymin cyeynkang pawsyeyn o wada dmaya qori sediq ttikoh nngalan hbangan, ntaygo heytay, ini khrinas 3 kngkawas ka llaqi, oka qqpahon sediq, mqraqil sediq, rrodan sediq, oxay daw qqrinoc sediq o ddyawan kana ka hbangan pqita mnarox. Cweynmin cyeynkang pawsyeyn pa kiya ka nngalan qnhlangan knkana 5.44%, kiya o qori so txtaxa klowanan ssediq pa niqan ka dnlolan dha smpo bboway hbangan cyeynpaw, qori so bboway hbangan pa txtaxa hiyi sediq o malo omaw tnposo qqpahon oxay ori o ita nanaq ka moway bbiqon hbangan. Weysng pqita narox Mniq syakay Taiwan saya pa, pdkanan t1 knbkiyan hiyi sediq daw qmniqan 20.2 hiyi ising, 5.31 hiyi ka ising ropon mi 69.01 ka tqiyan mnarox so niyi ka pnqita narox howo. Dhoq kngkawas 2012 cida, niqan 502 ka byoing mi 20,935 ka sapah sanan pqita narox Taiwan, kcka hini o kiya ka knkana 82 ka byoing qnlhangan mi 447 ka sapah sanan pqita narox. Kiya mi kngkawas 2009 cida moda mhmoc omaw 3.360 hiyi mnarox sediq moda ppkla ya malo ka ndanan qmpah pqitanarox byoing daw, niqan 75.1% hiyi sediq ka "mqaras balay" qmnpah byoing, niqan 20% hiyi sediq ka "malo" qmnpah byoing mnca haya, wana 4.4% hiyi sediq mnarox ka qori so qmnpah byoing oxay ori o qnlhangan dha pa "ini qqaras" mi "ini bay qqaras". Kngkawas 2000 cida, pnsdkanan ddowi hbangan knkana weysng ka sediq Taiwan pa ya bay 752 pila Amirika; kngkawas 2001 cida, ddowi hbangan weysng pa kiya ka nngalan qnlhangan knkana o 5.8%, kcka niyi o 64.% ddowi hbangan o wada spoda hbangan seyho ka moway. Tqlahang mnarox congsin knkana qnlhangan Taiwan ka Cyokaminkoko Weysn horipo cipin kwancso, poso bay seykining tqlahang narox, tyawca narox, omarang yicing mi tqlahang narox ka qqpahon dha, kiya mi snposal pqori ceyhe, tngkeje, cangpingto, mchdil bay cising hositaw cnghocyon (SARS), cyasing ryokan pingto H7N9 yasing mi yicing pawhwa moda kndahang. Niqan ori ka pqori pnhiyo iyo spin anheyng ka Weysng horipo ooqon iyo kwanriso, seykining tqlahang iyo, yimyaw, qqiya ddiyon mnarox, ooqon, hoco ooqon mi pcpingan krimo na pinco anjeyng mi bbrihan niya. Kyoiko tisi Poso tyawmo: Kyoiko Taiwan mi rikisi kyoiko Taiwan. Pnwaya kyoiko Cyokaminkoko prmaxan Cyokoko mi Amirika kyoiko tisi tokobeyco niyapnhiyo, kiya mi mniq kngkawas 1945 cida spoda poso bay biyax qmnlahang Taiwan ka Amirika pa dmoron Cyokaminkoko ka qmlahang Taiwan, kiya ka prading mniq Taiwan moda, spoda Cyokaminkoko Cyawyopo ka seykining.So hiti daw moda pnwaya "Waya kokomin kyoiko" kiya o malo mngari kngkawas kokomin yiwo kyoiko ka qnlhangan sediq, so bokoy dongan o wada pkranan mngari kngkawas msltodan slhayan, mniq kngkawas 2012 cida o niqan 99.15% ka laqi moya lmotoc moyas pyasan tobaraw mi pyasan cisosing tobaraw. Kyoiko sitong saya pa 6 kngkawas ka pyasan totiping kyoiko, 3 kngkawas ka pyasan tokcka kyoiko, 3 kngkawas ka pyasan tobaraw kyoiko mo 4 kngkawas pyasan tobeyhing kyoiko. Saya pa knkana o 158 pyas tobeyhing kyoiko, kiya mi psnakan potong kyoiko (pyasan tobeyhing, dokorico sweyyeyn) mi cico cyawyo (koci pyasan tobeyhing, ciso sweying) ddha beyhing tisi, niqan bay hnhangan na pyasan beyhing o niqan pnhiyo qnlhangan Taiwan pyasan tobeyhing, pnhiyo qnlhangan Taiwan keci pyasan tobeyhing, pnhiyo qnlhangan Cyawtong pyasan tobeyhing, pnhiyo qnlhangan Cngkong pyasan tobeyhing, pnhiyo qnlhangan Congyang pyasan tobeyhing, pnhiyo qnlhangan Cinghwa pyasan tobeyhing, pnhiyo qnlhangan Cngkong pyasan tobeyhing, pnhiyo qnlhangan Congsan pyasan tobeyhing, pnhiyo qnlhangan Cngco pyasan tobeyhing. Cyokaminkoko Cyawyopo o mniq kngkawas 2007 posa kari mprading dmodol Mk12 kngkawas kokomin snrdingan kyoiko, binaw alaw ooda yosang mi ini srowa ka rrodan laqi mi wada thtor, kiya mi so mniq cngce peytaw o niqan so pnsblayan ka qnita. Cwanpwo meyti Poso tyawmo: So lnlamo tonanaq ka Cyokaminkoko meyti mi Taiwan meyti Kngkawas 1999 cida, qori so singbong mtrawah pa wada lixan ka qori hhtran, kiya ka wada kasi so qnporan miyah ka lnlamo klowanan cwanpwo meyti, binaw knoo ka pprngawan mqori lnlamo tonanaq meyti ori. Kngkawas 2008 cida o niqan 1,300 sngari singbong ciko, to bay so totipiq sying ciyey. Kcka knbeyhing bayqnlhangan tongsyonse ka Congyang tongsyonse pnhiyo kngkawas 1924, doma cnhdilan bay singbong ciko pa niqan so cingci mi cinjong poso niya ka Cyokoko cingci tongsyonse. Bongka Poso tyawmo: Bongka Cyokaminkoko mniq Cyokoko Tayriko ccida, bongka Taiwan, rikisi bongkaTaiwan mi bnkowan ddiyax smsong Cyokaminkoko. Bongka mmahon mi ooqon Poso tyawmo: Mmahon mi ooqon Taiwan, damac Taiwan, ooqon Taiwan, bongka ociya Taiwan mi sanan rmiwaw kman Taiwan. Bongka mmhon mi ooqon Taiwan pa poso bay ka damac Taiwan, mmalan hongke knkingal bongka mmahan mi ooqon, poso bay o niqan damac Holo Taiwan, damac Hakka Taiwan kiya mi qori so ddamac waysng (syangcay, rocay, weycay). Alaw hbaraw bay llotoc sediq Taiwan pa kndadax Cyokoko Tayriko Hanjoko kana, so kiya ddamac o pneyyah damac Cyokoko, kiya mi wada malan hongke knkingal nniqan Cyokoko. Alaw qporan ocilong ka Taiwan, heycaw yangryo ka moda mi knskoy hngak misan ka mqori tohonac, kiya ka wada mdongos bay ka kana lnlingay haycan coyeyn, sediq Taiwan pa mkan bay qori qqcorox, peyrey, cyakerey mi mondos kcka ocilong. Alaw tmabo nanaq oo klowan ooqon tnbowan ka Taiwan, qori so hiyi rodox, siyang baboy, hiyi dapa mi hiyi miric pa niqan briyan mi kmkan o niqan oqon ori. Ana so oxay knbeyhing bay ka dxral qqpahon phoma pnwalang, binaw mndongos bay ka klowanan pnhoma pnwalang, sediq Taiwan pa bowax payay ka poso bay ooqon (cbiyaw bay han pa maco, bonga mi sari ka poso bay ooqon). Niqan ka mniq kcka elo pa niqan bay hhangan ka bongka"syawco", mnhdo phapoy ka ooqon pa psnakon posa sara tiping. Knkingal cyawtanhwan pa mssli mokingal sanan rmiwaw kman da, qrason bay mi niqan bay hhangan ka sanan rmiwaw kman pa niqan Ryohe yeyso, Sorin yeyso, Rwotong yeyso, Hwayeyn yeyso, Hongcya yeyso, Hori kwankwang yeyso, Hwaryey Tongtamn yeyso. Kiya mi wada mchdil bay bongka rmirih kndosan. Uoqon bay ka syawco pa Owaceyn, Syangcipay, Cotoho, Syeynsoci, Sngcyeyn Manto, Misyeykaw, Owamiswa, Rojohwan, Bacang, Bawan, Tancaymyeyn, Gobami, Syawrongpaw, Teynpora, Pitan Toho, Yonghe Tocyang. Yiwen Hwotong Poso tyawmo: Taiwan yiso, Taiwan wenswey mi Taiwan inggako. Wada dndolan kngkawas 1919 borah bongka ondo, pkranan kklanan toiril bongka mi kongheco ka qqnita. Ndanan Taiwan pa pnoda lntodan omarang kari mi bntasan ppatas, qori so jocya mi bongka Holo ka poso, binaw niqan ka ini pntna qqita dha poso pnyahan mi kiya ka wada ppkhroy; alaw ka Taiwan o ndanan oo ini pntna qnlhangan mi minjoko qmlahang, kiya a syakay saya daw wada kndodol pkranan so Taiwan ka kklanan mi knoo bay klowanan bongka, binaw ooda Taiwan ori ka pprngawan bay mniq kcka qnlhangan ori. Kcka niyi pa qori so msopo pnsltodan mi bongka jitay saya mi, wada mrimax Hanjoko Jocya bongka mi bongka Sediq Tnposo Taiwan ini pntna bongka; say aka moda pkngalan pnsltodan bongka ka knkana Sediq Tnposo Taiwan (Taiwan geynjominjoko) waya mi bongka; kiya ka Hanjoko na ssaqic patas, patas trasi abora, patas tngrong, snqriyan qhoni mi cosyo ciyi ka poso mincyeyn yiso, kiya ka knkana alaw haytaw bongka mi kndodol wada so smsong Cwencyey, smsong Yeynsyaw, Cingmingcey, smsong Ilisin pangcah, smsong Korosmaso mpdowi bawa Yeso Kiristo. Ingso Yore Poso tyawmo: Eyga Taiwan mi ppsasing Taiwan. Taiwan saya pa ingso yore howo yangmaw o wada knpriyox balay, wada dmowi oka seyng wangro, niqan seyng waro, wangci wangro meyti mi sowey keci ka snrdingan pkranan dhoq bongka Tacong cwanpwo. Qori so qqtan treybi Taiwan pa wada sqrason bay qmita knkingal klealang mi qblhangan icil, wada qtaon mniq qnlhangan Sincyapo, Maraysiya mi doma qnlhangan Asia co. Oo bay kojyo treybi o wada moda smmalo qqtaon ryeynsyocyo treybi, alaw ka kasi ka moda moro skxlon sediq Taiwan mi wada prmoxon psnakan ka klowannan Taiwan treybocyo, mray so "Ecwocyo cowen", "Hwayang sawneyn sawnyo", "Mingcong cotting koxon miso", "Wada smkoxon cyawkeri", "Pico ingsyong" so koxol dha mi mndongos wada spqita qnlhangan icil Asia co. Niqan ori ka alaw syakay saya pa kari bay klowanan ka bongka, mtrawah mi mndongos bay biyax smnalo, kiya mi pndongos knmalo bay nniqan pkranan mpqpah eyga mi treybi. Mpriwaw kwankwang Poso tyawmo: Kwankwang Taiwan Mqori Taiwan rmiwaw kwankwang ka knhbrawan sediq mpriwaw pa kawas kawas kndodol mrana, spoda snpowan Cyawtongoo kwankwangcyo pa, mniq kngkawas 2015 cida o niqan 10,439,785 hiyi sediq mpriwaw ka mniyah Taiwan, mrabang 5.34% kngkawas 2014 mntna diyax cida; kwankwang mpriwaw sediq pa to bay kndadax Asia co ka hbaraw, bnkowan ka qnlhangan o Cyokoko, Tanah Tonox mi nniqan Hongkong Awmn, kndadax Asia co icil niya ka sediq mpriwaw o poso bay niya o kndadax Amirika mi Awco. Kiya mi kngkawas 2014 cida, Taiwan mniq Wanstaka jeynseykay ryoko alang mkbrnox pnkla kari kcka hiya o bnkowan to15. Kcka hicyo na bay ssanan rmiwaw o kiya ka knkana konhyeyn qnlhangan, hongcing tetingcyo qnlhangan mi kwankwang yocicyo, niqan ori ka Taiwan syosyeyn nongcang mi ssanan mlangoy qhdil pa koxol bay hbaraw sediq mpriwaw ori. Seyho saya pa wiso prading moda pkranan mpriwaw pqita narox ori, kiya mi keykako mpsmalo alang bbyoing moda mpqpah sediq mpriwaw pqita narox. Taiwan pa wa mniq alang mkbrnox poso bay qqtanan pa niqan Tayhoko 101, mniq kngkawas 2004 dhoq kngkawas 2010 iyax na niyi pa knbbaraw bay knbeyhing sapah knkana jeynseykay, kiya ka knkana Mtrawah kwangcang, Cawotaw, kklowanan kineyng kongyeyn mi knkingal sanan rmiwaw kman. Kiya mi Taiwan saya pa niqan tqapor bay 24 diyax sanan mari qqiya, niqan bbriwan ooqon mi ppwalok mnsopo cinjong ciko mi seyho ori, so kiya mi malo moway pila tnrdo rolo, pila qsiya, pila baking mnriq rolo, bboway pila singyongka mi malo ppadas padas dnoron mi ppadas qqiya ori. Pnsong Tiyo Poso tyawmo: Taiwan tiyo Poso bao ondo Taiwan pa niqan pangcyo, rancyo mi reycyo, knkingal nniqan o phiyo cingci ondokwan, kokomin ondo congsin, ondo kongyeyn, oo klowanan sanan ondo, lango tmapaq, pangcyo cang, kawarho cyocang, elo ddeynsya. Wada ngalan ondo sediq qnlhangan ka pangcyo o koxol bay knkana sediq, Cyokaminkoko Pangcyo syeyhoy pa kngkawas 1989 cida ppsli phiyo Cyoka Cyeypangcyo Tareynmong, kiya mi kngkawas 2003 wada msopo Taiwan Cpang Tareynmong. Taiwan Cpang Tareynmong saya pa niqan 4 dha ka mpnsong boro niya. Pndkanan moda qmita pnsong boro pa niqan 6,079 mhiyi sediq. Taiwan pa mnoda pnsong boro kngkawas 2001 mi kngkawas 2007 Asiaco pangcyo cinpyawsay, kngkawas 2007 Socyeypey pangcyosay mi kngkawas 2013 Socey pangcyo cingteynsay, kiya mi kngkawas 1982 mi kngkawas 1992 Orinpike ondokay pa wada mbiyax mangal Dongpay mi Ginpay, niqan ori ka so Wangceynmin, Cnweyin, Cawcinhoy, Kwohongco, Nihote, Hocinrong ka mbiyax bay mpsboro niya ka txtaxa niyi pa wada tomal cnbo boro Amirika cpang Tareynmong.</FORM>
    </S>
</TEXT>