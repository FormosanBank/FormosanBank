<?xml version="1.0" ?>
<TEXT id="Wiki_Seediq_Taywan" xml:lang="pwn" source="Paiwan Wikipedia, article: Taywan" copyright="CC BY-SA" citation="Taywan. (2024, November 18). In Wikipedia [Paiwan]. https://pwn.wikipedia.org/wiki/Taywan" BibTeX_citation="@misc{Wiki_pwn_Taywan, title = Taywan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Taywan} }">
    <S id="0">
        <FORM>Rmirih cngcweyn Cyokoku mniq Taiwan u qnlhangan pnwaya mincu kongho, wa mniq tunarac Asia. Kndadax 1912 pnhiyu mi dhuq kngkawas 1971 cida ka wada malix ryeynhoko iyax niyi pa, ngalan koci; saya u alaw balay bay tnqhlangan tndxral mi quri uuda seyji, hbaraw bay qnhlangan icil mniq koci saya pa splawa dha Taiwan ka ngalan dha hangan qnhlangan lmawa. Saya u balay bay wisu na qlhangan ka knlbangan tndxral pa 36,197 pinghwang kongri, kiya knkana ka Taiwan pntaw mi knkana msdalih tawyu, Ponghu cyutaw, duma tawyu mkngahu ucilung Hucyeyn mi duma Nanhay cutaw, Taipe ka soto, knbeyhing bay mi knhbaraw bay sediq pa Sinpeysu. Mndungus bay knhbrawan hiyi kana qnhlangan u 2,360 knbkiyan hiyi sediq, pusu bay u pnspuwan Han joku (sediq Holo mi sediq Hakka) mi Sediq Tnpusu Taiwan geynjumin joku. Kari qnhlangan wa kiya ka kari ida nkiya knkana txtaxa minjoku mi pnbawa tnkari Taiwan, dmuwi mndungus bay kari Telu mi kari Holo (kari Minnanyu Taysu),matas u dmuwi Han jiyi. Gaga kska Yacow ka Taywan, 23 30 N, 121 00 E ka gaga na nniqan. Kana ka knlbangan na o 35,980 sq km(hangan na o Tg139) (knlbanga dxgal o 32,260 sq km, knlbangan qsiya o 3,720 sq km). Kana ka sejiqun o niqan 23,464,787 hiyi. Gaga Taypey ka pusu alang paru, jiyax 10 idas 10 ka jiyax skrayan klwaan. Manu ka dxgal Taiwan ga wada sugan 22.70 ka dxgal qpahan, rahuq dxgal do niqan 77.30 na. Bukung klwaan ta sayang o kiya ka Cayingun, pnaah hngkawas2016 idas 5 jiyax 20pnrajing kmlawa klwaan. </FORM>
    </S>
</TEXT>
