<?xml version="1.0" ?>
<TEXT id="Wiki_Seediq_Utux_mnhuqil" xml:lang="trv" source="Seediq Wikipedia, article: Utux_mnhuqil" copyright="CC BY-SA" citation="Utux_mnhuqil. (2025, May 05). In Wikipedia [Seediq]. https://trv.wikipedia.org/wiki/Utux_mnhuqil" BibTeX_citation="@misc{Wiki_trv_Utux_mnhuqil, title = Utux_mnhuqil, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Utux_mnhuqil} }">
    <S id="0">
        <FORM kindOf="original">== Utux mnhuqil == Utux mnhuqil nii we utux seediq mqdunuq. Pgyaun riyung yami Seediq ka mqdunuq nii, ini sai mteme ani ima ka seediq mnqdunuq, cbeyo hayan si we ani tnsapah daha ini osa tmelung. Mqdunuq Mqdunuq nii we seediq mnhuqil ngerac, uxe mnhuqil knrnexan daha meniq sapah, uxe mnhuqil knrudan daha duri, so ka mosa paangal tunux kaalang ma mnhuqil mosa lmiqu. Thdilun ta knxalan saya de, kika dseediq wada mhuqil mgedang nsaan daha mdakil ddgiyaq, mhuqil tnkuran rulu tnpaan daha ma mhuqil tnpaan daha otobay. Utux mnugedang Mesa kari rudan, utux mnugedang nii we kiya ka utux seediq ini nkala Hako Utux, kika utux mnugedang daka utux mnhuqil nii ka meeyah smeeliq seediq bobo dheran hini, mnarux ma mhuqil ka duma seediq, wano ba seediq mnpahung ka ini daha kmkeli smeeliq. Pteumal pptasun Tiwas Pawan,Pawan Nawi,Siyac Nabu ma Robo Pihu ka smneeru Dakis Pawan ka smnnetur</FORM>
        <FORM kindOf="standard">== Utox mnhoqil == Utox mnhoqil nii we otox seediq mqdonoq. Pgyaon riyong yami Seediq ka mqdonoq nii, ini sai mteme ani ima ka seediq mnqdonoq, cbeyo hayan si we ani tnsapah daha ini osa tmelong. Mqdonoq Mqdonoq nii we seediq mnhoqil ngerac, oxe mnhoqil knrnexan daha meniq sapah, oxe mnhoqil knrodan daha dori, so ka mosa paangal tonox kaalang ma mnhoqil mosa lmiqo. Thdilon ta knxalan saya de, kika dseediq wada mhoqil mgedang nsaan daha mdakil ddgiyaq, mhoqil tnkoran rolo tnpaan daha ma mhoqil tnpaan daha otobay. Utox mnogedang Mesa kari rodan, otox mnogedang nii we kiya ka otox seediq ini nkala Hako Utox, kika otox mnogedang daka otox mnhoqil nii ka meeyah smeeliq seediq bobo dheran hini, mnarox ma mhoqil ka doma seediq, wano ba seediq mnpahong ka ini daha kmkeli smeeliq. Pteomal pptason Tiwas Pawan,Pawan Nawi,Siyac Nabo ma Robo Piho ka smneero Dakis Pawan ka smnnetor</FORM>
    </S>
</TEXT>