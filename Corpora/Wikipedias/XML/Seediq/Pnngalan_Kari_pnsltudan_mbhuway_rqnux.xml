<?xml version="1.0" ?>
<TEXT id="Wiki_Seediq_Pnngalan_Kari_pnsltudan_mbhuway_rqnux" xml:lang="pwn" source="Paiwan Wikipedia, article: Pnngalan_Kari_pnsltudan_mbhuway_rqnux" copyright="CC BY-SA" citation="Pnngalan_Kari_pnsltudan_mbhuway_rqnux. (2024, December 07). In Wikipedia [Paiwan]. https://pwn.wikipedia.org/wiki/Pnngalan_Kari_pnsltudan_mbhuway_rqnux" BibTeX_citation="@misc{Wiki_pwn_Pnngalan_Kari_pnsltudan_mbhuway_rqnux, title = Pnngalan_Kari_pnsltudan_mbhuway_rqnux, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Pnngalan_Kari_pnsltudan_mbhuway_rqnux} }">
    <S id="0">
        <FORM kindOf="original">= Pnngalan Kari pnsltudan mbhuway rqnux-Than minjoku = Musa thiyaq balay umaduk ka pusu balay rdrudan Thau Patamu mi sediq tnualang, uka balay ka nngalan dha. Niqan kingal diyax, madas kingal huling balay ka Patamu, mniq lmiqu smpusal mtqiri,kasi qita kingal uxay balay qntan mbhuway rqnux, Prading tmlibu mhraw ka dhiya,dhuq mhraw beytaq nyusan Nato nsuwan Yucu saya, asi storil cka yayung ka rqnux. (Kiya ka ucilung Swatan saya). So sklwiyun balay pa, uka balay sndalan ka ana manu dapil ccamac. Asi nanaq snul huling musa siyaw yayung mimah qsiya ka dhiya da, asi awah siyaw qaqay ka ou balay qcurux tunanaq qtan, uxay dha balay qneqan ka kluwan hiyi qcurux ni. Ngalun dha ka snipaq dha qcurux, dsun dha siyaw yayung muduh ka qcurux, ini dha qduwi mkan ka qcurux daw duhun dha sdnguwan mi ngalun dha "Uqun sndnguwan". Dhuq alang da u, ida ini chungi knmalu balay nniqan hiya ka Patamu, kiya daw mdhu bay lnglungan na madas tnsapah thdil alang, kiya mi kbkuy hiyi sediq ka smnul hiya, klelu muru elu pnskraya na brah smdiyal alang nniqan ni. Kiya u "Patamu" ka wada mwaya balay nngalan kari Thau,mniq trahuc beyhing bay qhuni banah ka hiya,psliyun na kana ka sediq alang mquri utux qhuni psdhu: Snpeyyah saya daw, ana mblayaq mi qrinuc, uxay balay thdil dxral hini ana dhuq knuwan, mhiyi kingal wasaw ka qhuni banah pa,qulung balay mrana taxa hiyi ka sediq Thau.</FORM>
        <FORM kindOf="standard">= Pnngalan Kari pnsltodan mbhoway rqnox-Than minjoko = Mosa thiyaq balay omadok ka poso balay rdrodan Thao Patamo mi sediq tnoalang, oka balay ka nngalan dha. Niqan kingal diyax, madas kingal holing balay ka Patamo, mniq lmiqo smposal mtqiri,kasi qita kingal oxay balay qntan mbhoway rqnox, Prading tmlibo mhraw ka dhiya,dhoq mhraw beytaq nyosan Nato nsowan Yoco saya, asi storil cka yayong ka rqnox. (Kiya ka ocilong Swatan saya). So sklwiyon balay pa, oka balay sndalan ka ana mano dapil ccamac. Asi nanaq snol holing mosa siyaw yayong mimah qsiya ka dhiya da, asi awah siyaw qaqay ka oo balay qcorox tonanaq qtan, oxay dha balay qneqan ka klowan hiyi qcorox ni. Ngalon dha ka snipaq dha qcorox, dson dha siyaw yayong modoh ka qcorox, ini dha qdowi mkan ka qcorox daw dohon dha sdngowan mi ngalon dha "Uqon sndngowan". Dhoq alang da o, ida ini chongi knmalo balay nniqan hiya ka Patamo, kiya daw mdho bay lnglongan na madas tnsapah thdil alang, kiya mi kbkoy hiyi sediq ka smnol hiya, klelo moro elo pnskraya na brah smdiyal alang nniqan ni. Kiya o "Patamo" ka wada mwaya balay nngalan kari Thao,mniq trahoc beyhing bay qhoni banah ka hiya,psliyon na kana ka sediq alang mqori otox qhoni psdho: Snpeyyah saya daw, ana mblayaq mi qrinoc, oxay balay thdil dxral hini ana dhoq knowan, mhiyi kingal wasaw ka qhoni banah pa,qolong balay mrana taxa hiyi ka sediq Thao.</FORM>
    </S>
</TEXT>