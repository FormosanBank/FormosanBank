<?xml version="1.0" ?>
<TEXT id="Wiki_Seediq_Mona_Rudaw" xml:lang="trv" source="Seediq Wikipedia, article: Mona_Rudaw" copyright="CC BY-SA" citation="Mona_Rudaw. (2025, May 05). In Wikipedia [Seediq]. https://trv.wikipedia.org/wiki/Mona_Rudaw" BibTeX_citation="@misc{Wiki_trv_Mona_Rudaw, title = Mona_Rudaw, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Mona_Rudaw} }">
    <S id="0">
        <FORM kindOf="original">Mona Rudaw o Seejiq-Tkdaya ka ngalan kari seejiq Mahebu, jiyax pncingan niya o, 1882 hngkawas, maxal maspat hngkawas da o, risaw niqan biyax ni mpaxul balay, knbaraw niya o 186, mhiyu ruwan seejiq bbaraw balay mtna mhiyu ka ddrodux, uxay uri o, piyah laqi ni dhok embrac o, mkla balay musa mulung seejiq, nusa mdklan o negu balay dmgiyal, kiya ka kiya o kiya ngalan dha seejiq ngalan kari.Tama niya Rudaw pai, biqan niya hiya ka seejiq ngalan kari, siida o risaw balay ka hiya. Babaw wada mrdan ka Rudaw Pai, mrana mrana ka biyax Moda, ngalan kari alang seejiq-tkdaya, ungat ana kingal seejiq hmranas hiya.kiya ka kiya o, bukun Tanax Tunux o pdaan dha ana manu euda musa mrabu hiya, kiya smkgun mtunux balay kesacu musa kmlawa hiya. Hngkawas 1909, kesacu Tanax Tunux, iyuh milik biyax tnsapah Moda Rudaw, Kiya saan dha pstrung ka bukun sapah kesacu mniq Mhebu ka Cingtng Salan ni kingal mtunux balay qtaan ka uwa, Tiwas Rudaw ksun ka hangan niya. Hiya o swayi Mona Rudaw ka hiya, ana nanak ini sruwa musa pstrung ka qbsurang niya, bukuy hari da, ana rabang asi ka smruwa ka hiya da. Cingtng Salan dha qbsurang biya Sng Salan, mniq qnpahan dh siida o, puda patas iyuh psruwa prrawah muway sejiq dxgal klwaan, ini dha pdayi bukun Klwaan ka patas dha siida, babaw niya da kiya hdrang dha Hraan Hidaw jiyax 1917 ka I Salan, babaw dha idas ka nniqan na hiya da, wada mrdan ka hiya da, kiya qlijil niya Tiwas Rudaw mtbukuy miyah dhuy qbsurng na alang Mhebu hiya duri. Yasa ini dha klayi manu ka pusu wada mrdan ka snaw niya, lnglungan sejiq Mhebu hiya hiri dha wada laxal snaw ka swayi ngalan Kari alang dha, kiya piyah siida da ini dha hari snhiyi Tanax Tunux ka dhiya da, qntaan dha Tanax Tunux ka dModaw Rudaw o naqih hari uri da. Hnkwasan 1911, mtrul hnkawas ka Mona Rudaw, pndaan lnglungan Tnanx Tunux, smalu kingal laxul ka ngalan kari kngkingl alang, dsun dha rmiwau alang Tanax Tunux, musa pqita mshuya smalu jiyung psipaq ka dhiya. Pusu lnglungan Tanax Tunux o, pdaan dha pqita biyax dha, miyah pisug lnglungan sejiq, kiya melux hari ni ini hari qpaxul ka lnglungan dha ka sejiq. Mona Rudaw mkla biyax Tnanax Tunux ka hiya, kiya srngaw niya ka mbbrax alang niya&quot;Mdka balay btunux yayaung paru knhbaraw niya ka sejiq Tanax, Tunux, nasi ta smipaq Tanax Tunux da o, empadas ta mhuqil ka ita.&quot; Kiya o, mrana ka pnkihan na Sejiq-Tkdaya ka Tananx Tunux, hnkwasan 1919 ni 1920 ni 1925, nuda tliyin pssri ni pprngaw ka ngalan ka alang Sejiq, lnglungan dha iyuh musa smipap Tanax Tunux ka dhiya, yasa ndaan dha nii wada klaan Tnanx Tunux da o, kiya ini uda ka dhiyada.hnkwasan 1920, Moda Rudaw ni nglan kari ising alng sejiq, wada qrbingan Tnanax tunux musa qmrmuh alang sramaw ka dhiya, Moda Rudaw nuda msaang naqih klwaan dha ka kesacu, kiya o, mniq dowriq Tnanx Tunux ka hiya do o, asi dha ka klwaan balay ka ndaan niya. 1930 knkwasan 10 idas 20 jiyax, mataru alang 300 kbkuy sejiq dndulan Mona Rudaw, musa saan tmarang btasan alang Paran hiya, musa smipaq bbukun kesacu mniyah kngkingal btasan. Paru ndaan dha mssipaq hiya ka dhiya o, babaw niya da, idas 11 dMonaw Rudaw wada mquri qduriq hrngaw babaw alang Mhebu, kiya heytey Tanax Tunux mquri hiya sngbu ni pdaan dha hikoki muda smuiq doku, Mona Rudaw mkla sa uka biyax miyax smiyuk da, mkla ana nanak tliyin paru lhngaw ka hiya, ana nanak niqan maxal sngari ka mbrax tduwa sngbu Tnanx Tunux, yasa mkla ka hiya uxay baka Tanax Tunux ka dhiya da. Kiya ka kiya ni, biqan na laqi na snaw ka empdudul musa smipaq Tanax Tunux, plealay na sngbu Puniq ka qlijil niya Bakan Walis, babaw niya do, wada muluh mkala bbuyu babaw lhngaw hiya, wada sngbu hiya nanak ni mhuqil ka hiya da. 11 idas 19j iyax, heytey Tanax Tunux dhok lhngaw hiya siida, qmita hbaraw qbubul Sejiq, niqan laqi ni rudaw, wada mkeyah siida qhuni kana da. Ini dad ha slayi ka qbubul Monaw Rudaw. Dhok hkwasan 1933, dha sejiq musa maduk, nuda babaw bbuyu lhngaw hiya, kiya slayun dha hiya ka kingal tksaraw qbubul, mniq siyaw niya ka kingal puniq ni pusing. Saw qtaan dha ka qbubul mniq hiya, yasa paru ni bbaraw, mtna hari Mona Rudaw mshaya, kiya asi dha buuc Mona Rudaw ka kiya da. Babaw niya da, pdaan dha laqi niya, qmita pngsping hiyi niya ka qqiya, kiya klaan dha sa nMona Rudaw ka qbubul mniq hiya. Babaw niya, bukun kesacu mniq Nanto, saan na pqita sapah tekong Hori hiya ka qbubul Mona Rudaw, babaw niya duri o, saan dha hmadut pusu btasan sapah byakun da, pdngun ni rhuan dha ni kiya dsun dha paru btasan Taype da. Hnkwasan 1953, bukun klwaan Teru, psdhug kingal btunux miyah lmnglung npaqan Tanax Tunux, kiya dha saan mangan ka qbubul Mona Rudaw dsun dha Paran, saan dha mluus habung Mona Rudaw da.dhok 10 hnkwasan 10 idas 27 jiyax do o, hbaraw balay sejiq mssiri Paran hiya pdaan dha paru balay smiyan, miya lmnglung ndaan npaqn Tanax Tunux. Smnru ndaan sejiq:Laqi qlijiq bukun btasan mniq Paran hiya, snringan niya ka bubu niya, saw manu sejiq niya ka Mona Rudaw.smiyuk ka Yaway Teymu&quot;dqras Mona Rudaw o saw balay mpaxul ni mtunux balay ka tunux na uri, saw nii kiya ngalan dha mpdudul.nusa rmiwau Tanax Tunux ka hiya, mkla mbiyax ka Tanax Tunux, kiya psipaq dha Tanax Tunux ka siida, kiya ini baka ka Sejiq da. 48 hnkawas wada mhuqil ka Mona Rudaw. Babaw mhdu ka npaqan dha Tanax Tunux, kiya wada daan pprngaw paru dhok mksaan ka klwaan Tanax Tunux, Yasa uxay ka malu balay ka npaqan dha Sejiq ka dhiya. Bukun Tanax Tunux mniq Taywan uri o, wada kmpriyux qnrahang dha sejiq uri da.saw nii miyah psbraiq kndusan wada nhuqil npaqan Tanax Tunux, miyax prdax utux dha ni miyah psbraiq lnglungan ddlutut dha.</FORM>
        <FORM kindOf="standard">Mona Rodaw o Seejiq-Tkdaya ka ngalan kari seejiq Mahebo, jiyax pncingan niya o, 1882 hngkawas, maxal maspat hngkawas da o, risaw niqan biyax ni mpaxol balay, knbaraw niya o 186, mhiyo rowan seejiq bbaraw balay mtna mhiyo ka ddrodox, oxay ori o, piyah laqi ni dhok embrac o, mkla balay mosa molong seejiq, nosa mdklan o nego balay dmgiyal, kiya ka kiya o kiya ngalan dha seejiq ngalan kari.Tama niya Rodaw pai, biqan niya hiya ka seejiq ngalan kari, siida o risaw balay ka hiya. Babaw wada mrdan ka Rodaw Pai, mrana mrana ka biyax Moda, ngalan kari alang seejiq-tkdaya, ongat ana kingal seejiq hmranas hiya.kiya ka kiya o, bokon Tanax Tonox o pdaan dha ana mano eoda mosa mrabo hiya, kiya smkgon mtonox balay kesaco mosa kmlawa hiya. Hngkawas 1909, kesaco Tanax Tonox, iyoh milik biyax tnsapah Moda Rodaw, Kiya saan dha pstrong ka bokon sapah kesaco mniq Mhebo ka Cingtng Salan ni kingal mtonox balay qtaan ka owa, Tiwas Rodaw kson ka hangan niya. Hiya o swayi Mona Rodaw ka hiya, ana nanak ini srowa mosa pstrong ka qbsorang niya, bokoy hari da, ana rabang asi ka smrowa ka hiya da. Cingtng Salan dha qbsorang biya Sng Salan, mniq qnpahan dh siida o, poda patas iyoh psrowa prrawah moway sejiq dxgal klwaan, ini dha pdayi bokon Klwaan ka patas dha siida, babaw niya da kiya hdrang dha Hraan Hidaw jiyax 1917 ka I Salan, babaw dha idas ka nniqan na hiya da, wada mrdan ka hiya da, kiya qlijil niya Tiwas Rodaw mtbokoy miyah dhoy qbsorng na alang Mhebo hiya dori. Yasa ini dha klayi mano ka poso wada mrdan ka snaw niya, lnglongan sejiq Mhebo hiya hiri dha wada laxal snaw ka swayi ngalan Kari alang dha, kiya piyah siida da ini dha hari snhiyi Tanax Tonox ka dhiya da, qntaan dha Tanax Tonox ka dModaw Rodaw o naqih hari ori da. Hnkwasan 1911, mtrol hnkawas ka Mona Rodaw, pndaan lnglongan Tnanx Tonox, smalo kingal laxol ka ngalan kari kngkingl alang, dson dha rmiwao alang Tanax Tonox, mosa pqita mshoya smalo jiyong psipaq ka dhiya. Poso lnglongan Tanax Tonox o, pdaan dha pqita biyax dha, miyah pisog lnglongan sejiq, kiya melox hari ni ini hari qpaxol ka lnglongan dha ka sejiq. Mona Rodaw mkla biyax Tnanax Tonox ka hiya, kiya srngaw niya ka mbbrax alang niya&quot;Mdka balay btonox yayaong paro knhbaraw niya ka sejiq Tanax, Tonox, nasi ta smipaq Tanax Tonox da o, empadas ta mhoqil ka ita.&quot; Kiya o, mrana ka pnkihan na Sejiq-Tkdaya ka Tananx Tonox, hnkwasan 1919 ni 1920 ni 1925, noda tliyin pssri ni pprngaw ka ngalan ka alang Sejiq, lnglongan dha iyoh mosa smipap Tanax Tonox ka dhiya, yasa ndaan dha nii wada klaan Tnanx Tonox da o, kiya ini oda ka dhiyada.hnkwasan 1920, Moda Rodaw ni nglan kari ising alng sejiq, wada qrbingan Tnanax tonox mosa qmrmoh alang sramaw ka dhiya, Moda Rodaw noda msaang naqih klwaan dha ka kesaco, kiya o, mniq dowriq Tnanx Tonox ka hiya do o, asi dha ka klwaan balay ka ndaan niya. 1930 knkwasan 10 idas 20 jiyax, mataro alang 300 kbkoy sejiq dndolan Mona Rodaw, mosa saan tmarang btasan alang Paran hiya, mosa smipaq bbokon kesaco mniyah kngkingal btasan. Paro ndaan dha mssipaq hiya ka dhiya o, babaw niya da, idas 11 dMonaw Rodaw wada mqori qdoriq hrngaw babaw alang Mhebo, kiya heytey Tanax Tonox mqori hiya sngbo ni pdaan dha hikoki moda smoiq doko, Mona Rodaw mkla sa oka biyax miyax smiyok da, mkla ana nanak tliyin paro lhngaw ka hiya, ana nanak niqan maxal sngari ka mbrax tdowa sngbo Tnanx Tonox, yasa mkla ka hiya oxay baka Tanax Tonox ka dhiya da. Kiya ka kiya ni, biqan na laqi na snaw ka empdodol mosa smipaq Tanax Tonox, plealay na sngbo Poniq ka qlijil niya Bakan Walis, babaw niya do, wada moloh mkala bboyo babaw lhngaw hiya, wada sngbo hiya nanak ni mhoqil ka hiya da. 11 idas 19j iyax, heytey Tanax Tonox dhok lhngaw hiya siida, qmita hbaraw qbobol Sejiq, niqan laqi ni rodaw, wada mkeyah siida qhoni kana da. Ini dad ha slayi ka qbobol Monaw Rodaw. Dhok hkwasan 1933, dha sejiq mosa madok, noda babaw bboyo lhngaw hiya, kiya slayon dha hiya ka kingal tksaraw qbobol, mniq siyaw niya ka kingal poniq ni posing. Saw qtaan dha ka qbobol mniq hiya, yasa paro ni bbaraw, mtna hari Mona Rodaw mshaya, kiya asi dha booc Mona Rodaw ka kiya da. Babaw niya da, pdaan dha laqi niya, qmita pngsping hiyi niya ka qqiya, kiya klaan dha sa nMona Rodaw ka qbobol mniq hiya. Babaw niya, bokon kesaco mniq Nanto, saan na pqita sapah tekong Hori hiya ka qbobol Mona Rodaw, babaw niya dori o, saan dha hmadot poso btasan sapah byakon da, pdngon ni rhoan dha ni kiya dson dha paro btasan Taype da. Hnkwasan 1953, bokon klwaan Tero, psdhog kingal btonox miyah lmnglong npaqan Tanax Tonox, kiya dha saan mangan ka qbobol Mona Rodaw dson dha Paran, saan dha mloos habong Mona Rodaw da.dhok 10 hnkwasan 10 idas 27 jiyax do o, hbaraw balay sejiq mssiri Paran hiya pdaan dha paro balay smiyan, miya lmnglong ndaan npaqn Tanax Tonox. Smnro ndaan sejiq:Laqi qlijiq bokon btasan mniq Paran hiya, snringan niya ka bobo niya, saw mano sejiq niya ka Mona Rodaw.smiyok ka Yaway Teymo&quot;dqras Mona Rodaw o saw balay mpaxol ni mtonox balay ka tonox na ori, saw nii kiya ngalan dha mpdodol.nosa rmiwao Tanax Tonox ka hiya, mkla mbiyax ka Tanax Tonox, kiya psipaq dha Tanax Tonox ka siida, kiya ini baka ka Sejiq da. 48 hnkawas wada mhoqil ka Mona Rodaw. Babaw mhdo ka npaqan dha Tanax Tonox, kiya wada daan pprngaw paro dhok mksaan ka klwaan Tanax Tonox, Yasa oxay ka malo balay ka npaqan dha Sejiq ka dhiya. Bokon Tanax Tonox mniq Taywan ori o, wada kmpriyox qnrahang dha sejiq ori da.saw nii miyah psbraiq kndosan wada nhoqil npaqan Tanax Tonox, miyax prdax otox dha ni miyah psbraiq lnglongan ddlotot dha.</FORM>
    </S>
</TEXT>