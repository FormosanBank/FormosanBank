<?xml version="1.0" ?>
<TEXT id="Wiki_Seediq_Cudu_qhuni木荷" xml:lang="pwn" source="Paiwan Wikipedia, article: Cudu_qhuni木荷" copyright="CC BY-SA" citation="Cudu_qhuni木荷. (2024, November 18). In Wikipedia [Paiwan]. https://pwn.wikipedia.org/wiki/Cudu_qhuni木荷" BibTeX_citation="@misc{Wiki_pwn_Cudu_qhuni木荷, title = Cudu_qhuni木荷, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Cudu_qhuni木荷} }">
    <S id="0">
        <FORM>Cudu qhuni nii we qhuni ka bubu na, kiya kesun daha cudu qhuni. Ini na pntena daha ka cudu gamil ge, wahil ka bubu na cudu gamil. Meniq ka cudu qhuni nii ge, saangal rehaq na smcudu heya, mangal rehaq qhuni na paru, ado ini kneeru mbeyax scdun ka qhuni na rudan. Mkeka mesa rhequn ka qhuni de mhuqil denu ka rudan ta, kika ini rheqi kana ka kingal qnriyan pusu na. Desun ka rehaq cudu qhuni nii ma gbehun ba tmemaq, sqada qsiya de so nemu qumi qlili ma, mgtanah hari ka qsiya qtaan. Ini qbsiyq dige sbbuli qddamac bobo qsiya baro ka qcurux denu, saanun kmadi tgrahuc na ma roosun raus duma. Netun so msuupu smcudu qcurux kana alang ka nhdeyan knkingal knkawas, mangal cudu gamil daka cudu qhuni nii ka scudu daha qcurux, psugun kana seediq alang ka sncduwan daha. . . . . . . . </FORM>
    </S>
</TEXT>
