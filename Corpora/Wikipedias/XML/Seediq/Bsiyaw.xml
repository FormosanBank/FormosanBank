<TEXT id="Wiki_Seediq_Bsiyaw" xml:lang="pwn" source="" copyright="" citation="" BibTeX_citation="">
    <S id="0">
        <FORM>Brayo Brayaw Brayaw Brayaw nii u mhru quri ttayu mi tsasaw, wamil na mu mkksa mi ini biyaw mrana, qqbhni smkuxul mkan hiyi na mi dsun na pprhak icil ka rhak na duwan, pusu na qthur mi mtumun hari, paru mi mniq dudux pusu ka wasaw na, niqan mqalux urac ka brah wasaw na, mbanah mi mtumun ka hiyi na. Niqan doku kana ka hiyi brayaw, kika qmuru mi biyuq na u niqan doku uri, pkrak bawa mi pnarux doriq, qnuqu mkan ka sediq u mtalux kana ka hiyi dha, duma phuqil sediq uri,kiya ni wasaw na u ngalan qqiya lbuwan wawa mi psaan dha qsiya mi ubung sediq cbiyaw. Ana nanaq niqan doku ka brayaw, tduwa pkmalu hiyi sediq uri,stmaqan ka wasaw na u tduwa pkmalu qnyutan kuwi mi qnyutan quyu, stmaqan ka wamil na, rcuhan qnyutan dkiya, waru mi uyah u, tduwan mrih ka embba hiyi sediq. Tasul, phpah mi hiyi brayaw u kuxul bay uqun boyak, uraqan, rudux lmiqu mi qqbhni...dnii, ini dha uqi ka wamil qmuru na.</FORM>
    </S>
</TEXT>
