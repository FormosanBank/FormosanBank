<?xml version="1.0" ?>
<TEXT id="Wiki_Seediq_Prihuc" xml:lang="trv" source="Seediq Wikipedia, article: Prihuc" copyright="CC BY-SA" citation="Prihuc. (2025, May 05). In Wikipedia [Seediq]. https://trv.wikipedia.org/wiki/Prihuc" BibTeX_citation="@misc{Wiki_trv_Prihuc, title = Prihuc, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Prihuc} }">
    <S id="0">
        <FORM kindOf="original">= Prihuc = Qhuni prihuc o kari Seejiq/Seediq/Sediq, Tayal o ksun dha&quot; piring&quot;, ida egu klgan ka kari Tlu uri. Kiya ni hbaraw bi sejiqun ga kuxul dha balay ka &quot;qhuni prihuc&quot;. Smkila bi bbuyu ni mrusaw dxgal Taywan ka pusu qhuni prihuc nii, ana inu ida qtaan balay. Tmphpah embhgay phpah ka jiyax krpuhan, mghiyi idas maxal dha dhuq babaw hngkawas na idas kingal. Ida smkuxul bi mniq thdagan bi nniqan ka hyaan. Babaw rabu hiyi qhuni prihuc nii ga embanah qtaan, mhru nanaq saw cimu spihan, embhgay qtaan, kiya ka seangal dha cimu mniq alang dgiyaq sbiyaw. Kiya ka &quot;qhuni cimu qraqil&quot; ksun dha. Seuxal han o smcimu hiyi na ga ngalan hlama smpih laqi alang. Hiya ga kika pusu bi gmaxun qsiya pmahun dapa empqpah sapah uri.</FORM>
        <FORM kindOf="standard">= Prihoc = Qhoni prihoc o kari Seejiq/Seediq/Sediq, Tayal o kson dha&quot; piring&quot;, ida ego klgan ka kari Tlo ori. Kiya ni hbaraw bi sejiqon ga koxol dha balay ka &quot;qhoni prihoc&quot;. Smkila bi bboyo ni mrosaw dxgal Taywan ka poso qhoni prihoc nii, ana ino ida qtaan balay. Tmphpah embhgay phpah ka jiyax krpohan, mghiyi idas maxal dha dhoq babaw hngkawas na idas kingal. Ida smkoxol bi mniq thdagan bi nniqan ka hyaan. Babaw rabo hiyi qhoni prihoc nii ga embanah qtaan, mhro nanaq saw cimo spihan, embhgay qtaan, kiya ka seangal dha cimo mniq alang dgiyaq sbiyaw. Kiya ka &quot;qhoni cimo qraqil&quot; kson dha. Seoxal han o smcimo hiyi na ga ngalan hlama smpih laqi alang. Hiya ga kika poso bi gmaxon qsiya pmahon dapa empqpah sapah ori.</FORM>
    </S>
</TEXT>