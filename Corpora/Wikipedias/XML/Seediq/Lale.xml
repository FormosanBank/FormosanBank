<?xml version="1.0" ?>
<TEXT id="Wiki_Seediq_Lale" xml:lang="pwn" source="Paiwan Wikipedia, article: Lale" copyright="CC BY-SA" citation="Lale. (2024, December 07). In Wikipedia [Paiwan]. https://pwn.wikipedia.org/wiki/Lale" BibTeX_citation="@misc{Wiki_pwn_Lale, title = Lale, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Lale} }">
    <S id="0">
        <FORM kindOf="original">= Lale/ Lalay/ Lalay = Lalay nii u qhuni nanaq nTaywan hini, msquri hidaw mdakil mi msama kddiyax, mhru llbu mi ckcka dwiyaq, kiya ka dxral shhrus ddoras mi kkatu, hrwaan mqalux hari ubal mi mbanah phpah na ka lalay, kiya "lalay mubal king"sun dha. Mkray bey mi malu bey srbiyan ka qhuni lalay nii, ngalan pusa slak sediq musa lmiqu, smqic kingal pusu qhuni ka dhiya han, kiya swasan dha ka cida na, ngalan dha uruc phniq ka kiya, sqriyan dha mhungun hari ka icil, icil u srbiyan dha bhniq kiya, kiya truma hari bhniq da u sqriyan tikoh prkhun dima, mquri narac u bkiyan dha mtumun hari slak, kiya ka daan tdiyan quri tkurih, uraqan, trabak, byucux mi kana qqbhni lmiqu. Uqun mhuwau sediq ka phpah lalay nii uri, pngpang hari uqun; kuxul bey phmaam qqtaan sediq; ngalan dha smalu caqur(parih)diyun dha qmpah uri.</FORM>
        <FORM kindOf="standard">= Lale/ Lalay/ Lalay = Lalay nii o qhoni nanaq nTaywan hini, msqori hidaw mdakil mi msama kddiyax, mhro llbo mi ckcka dwiyaq, kiya ka dxral shhros ddoras mi kkato, hrwaan mqalox hari obal mi mbanah phpah na ka lalay, kiya "lalay mobal king"son dha. Mkray bey mi malo bey srbiyan ka qhoni lalay nii, ngalan posa slak sediq mosa lmiqo, smqic kingal poso qhoni ka dhiya han, kiya swasan dha ka cida na, ngalan dha oroc phniq ka kiya, sqriyan dha mhongon hari ka icil, icil o srbiyan dha bhniq kiya, kiya troma hari bhniq da o sqriyan tikoh prkhon dima, mqori narac o bkiyan dha mtomon hari slak, kiya ka daan tdiyan qori tkorih, oraqan, trabak, byocox mi kana qqbhni lmiqo. Uqon mhowao sediq ka phpah lalay nii ori, pngpang hari oqon; koxol bey phmaam qqtaan sediq; ngalan dha smalo caqor(parih)diyon dha qmpah ori.</FORM>
    </S>
</TEXT>