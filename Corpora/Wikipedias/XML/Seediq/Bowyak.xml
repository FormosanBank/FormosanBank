<?xml version="1.0" ?>
<TEXT id="Wiki_Seediq_Bowyak" xml:lang="trv" source="Seediq Wikipedia, article: Bowyak" copyright="CC BY-SA" citation="Bowyak. (2025, May 05). In Wikipedia [Seediq]. https://trv.wikipedia.org/wiki/Bowyak" BibTeX_citation="@misc{Wiki_trv_Bowyak, title = Bowyak, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Bowyak} }">
    <S id="0">
        <FORM kindOf="original">Bowyak Kska kndsan Truku o bowyak ka pusu bi pyahan uqan samat uri,Kbiyax hiyi ni kdakil laqi. Dsnaw truku o asi ka mkla tmsamat kana, bowyak ka paru, mrana bi uqan, malu bi gigan skuwan, ana bsiyaq ini qnaqih, shiya bi puyan bgu, sdama uqan laqi ni kuyuh Asaw bowyak dsnaw truku o dmuuy kana knkla dha biyax dha, dhiya kana dgiyaq, duma na o dmutul huling maduk bitaq niqan hana miyah sapah, duma na o musa qmlubung kingal iyax sngayan hana miyah sapah, asi ka malu spi kika saan dha qmita ka klubung dha da, Malu utux dha o tbbikit mapa, naqih utux na o wawa bilaq ngalun na, ana hmuya ini bi tduwa ksun iis, msaang utux aji embgay hici da. Asaw bowyak mangal luqih bitaq qmada knudus, manu ka shaya dha asaw qniqan uqun sapah asaw dqras, ini kla mangal bowyak ka snaw o uxay snaw truku, aji empdhuq mudus ni spruun mita seejiq, risaw o ungat uuwa smkuxul, ungat rimu na payi ni baki aji lngug snaw. Manu kiya o, kndsan truku pusu balay ka bowyak, pgkla drumut snaw ni rmun dha, mbbiyax kana ka laqi niqan uqun.</FORM>
        <FORM kindOf="standard">Bowyak Kska kndsan Troko o bowyak ka poso bi pyahan oqan samat ori,Kbiyax hiyi ni kdakil laqi. Dsnaw troko o asi ka mkla tmsamat kana, bowyak ka paro, mrana bi oqan, malo bi gigan skowan, ana bsiyaq ini qnaqih, shiya bi poyan bgo, sdama oqan laqi ni koyoh Asaw bowyak dsnaw troko o dmooy kana knkla dha biyax dha, dhiya kana dgiyaq, doma na o dmotol holing madok bitaq niqan hana miyah sapah, doma na o mosa qmlobong kingal iyax sngayan hana miyah sapah, asi ka malo spi kika saan dha qmita ka klobong dha da, Malo otox dha o tbbikit mapa, naqih otox na o wawa bilaq ngalon na, ana hmoya ini bi tdowa kson iis, msaang otox aji embgay hici da. Asaw bowyak mangal loqih bitaq qmada knodos, mano ka shaya dha asaw qniqan oqon sapah asaw dqras, ini kla mangal bowyak ka snaw o oxay snaw troko, aji empdhoq modos ni sproon mita seejiq, risaw o ongat oowa smkoxol, ongat rimo na payi ni baki aji lngog snaw. Mano kiya o, kndsan troko poso balay ka bowyak, pgkla dromot snaw ni rmon dha, mbbiyax kana ka laqi niqan oqon.</FORM>
    </S>
</TEXT>