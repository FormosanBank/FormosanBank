<?xml version="1.0" ?>
<TEXT id="Wiki_Seediq_Baso" xml:lang="trv" source="Seediq Wikipedia, article: Baso" copyright="CC BY-SA" citation="Baso. (2025, May 05). In Wikipedia [Seediq]. https://trv.wikipedia.org/wiki/Baso" BibTeX_citation="@misc{Wiki_trv_Baso, title = Baso, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Baso} }">
    <S id="0">
        <FORM kindOf="original">= Baso/ Basaw/ Basaw = Kndalax cbeyo, paru riyung ka Gaya baso daha ka macu nii. / Niqan kesun daha ka &quot;Gaya tmukuy&quot; daha ka &quot;Gaya mehu&quot;. Gino bale baso daha ka macu ka smalu Gaya nii. Alang Tgdaya, Toda, Truku nii, niqan pnkingan kesun daha qbsuran mlutuc smalu Gaya nii. Ya ani Kingal knkawas idas 2 ka prading kesun daha smalu Gaya tmukuy macu ma baso, mhada ka pnhumaan macu daha ka baso de yaani dehuk hari idas 6-7, smalu kesun Gaya mehu denu. Gaya nii, gaya paru, asi naq ka mhedu smalu Gaya nii de, kiya ka mosa tmukuy, mosa kmetuy ka kana alang seediq, ini osa smalu Gaya nana de, ini bale osa meepah ka seediq. Thiyung daha riyung ka rudan smalu Gaya nii duri, ini ksengi ma, ini prngangi ani mmaanu kari naqah mesa, anu paru riyung ka beyax na. Kunguun daha maha ini kmalu ka pnuhuma daha mesa. Smalu Gaya nii ciida, ini bale psqama kana seediq alang duri, mseyang kana rudan denu, ye mesa maha thedu mdengu ini kparu ka pnhuma denu, kiya ka puyaun daha riyung ka Gaya nii.</FORM>
        <FORM kindOf="standard">= Baso/ Basaw/ Basaw = Kndalax cbeyo, paro riyong ka Gaya baso daha ka maco nii. / Niqan keson daha ka &quot;Gaya tmokoy&quot; daha ka &quot;Gaya meho&quot;. Gino bale baso daha ka maco ka smalo Gaya nii. Alang Tgdaya, Toda, Troko nii, niqan pnkingan keson daha qbsoran mlotoc smalo Gaya nii. Ya ani Kingal knkawas idas 2 ka prading keson daha smalo Gaya tmokoy maco ma baso, mhada ka pnhomaan maco daha ka baso de yaani dehok hari idas 6-7, smalo keson Gaya meho deno. Gaya nii, gaya paro, asi naq ka mhedo smalo Gaya nii de, kiya ka mosa tmokoy, mosa kmetoy ka kana alang seediq, ini osa smalo Gaya nana de, ini bale osa meepah ka seediq. Thiyong daha riyong ka rodan smalo Gaya nii dori, ini ksengi ma, ini prngangi ani mmaano kari naqah mesa, ano paro riyong ka beyax na. Kongoon daha maha ini kmalo ka pnohoma daha mesa. Smalo Gaya nii ciida, ini bale psqama kana seediq alang dori, mseyang kana rodan deno, ye mesa maha thedo mdengo ini kparo ka pnhoma deno, kiya ka poyaon daha riyong ka Gaya nii.</FORM>
    </S>
</TEXT>