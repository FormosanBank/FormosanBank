<?xml version="1.0" ?>
<TEXT id="Wiki_Seediq_Qhuni_bruling" xml:lang="trv" source="Seediq Wikipedia, article: Qhuni_bruling" copyright="CC BY-SA" citation="Qhuni_bruling. (2025, May 05). In Wikipedia [Seediq]. https://trv.wikipedia.org/wiki/Qhuni_bruling" BibTeX_citation="@misc{Wiki_trv_Qhuni_bruling, title = Qhuni_bruling, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qhuni_bruling} }">
    <S id="0">
        <FORM kindOf="original">= Qhuni bruling = Qhuni bruling ge, qhuni llebu hari, egu ccida hnreyan, ma ccida na sduduy mquri dheran truma. Qnedis msderux so ka rrmuxan ka cida na qtaan. Kiya ka kesun daha &quot; qhuni tnleelu &quot; ka mlawa ngayan na. Mgceyas pnugsama mphepah da mprbagan, so ba lnihu knkkingal sqeya cida baro hiya ka hei na, mntena ba ka so lnhugan sdoduy ssrugan knkingal baro hiya peni. Mtumun so pntmuwan ka hei na, knkkingal ptbeku ttuwax na. Rbagan mqhada ciida de, mgsama mttumun mntena ba ka qaqa paru hari mtumun peni; Mgqalux hari ka taan da mhada bale. Biciq ma ani knkana ka hei na pntbeku hnreyan. Kretun keruc ka qhuni bruling nii de, qtaan yxeyux na mgbhege, skeruc ka icil na duri, pckulan qreti yexun sppeeyah nganguc, asi tneelu mreemux mtuting meyah kana. Ngalan qndisan ma so puto, pkcaan pusa truma na ka qreti, pgriqun ptlangun quri berih, spgeriq thiqan so ka gukuc rulu tmediq; niqal ka pexun kexil baga spiilo quri berih, taan knthuyan duri. Nii ka ngngalan tthiqan lqlaqi alang.</FORM>
        <FORM kindOf="standard">= Qhoni broling = Qhoni broling ge, qhoni llebo hari, ego ccida hnreyan, ma ccida na sdodoy mqori dheran troma. Qnedis msderox so ka rrmoxan ka cida na qtaan. Kiya ka keson daha &quot; qhoni tnleelo &quot; ka mlawa ngayan na. Mgceyas pnogsama mphepah da mprbagan, so ba lniho knkkingal sqeya cida baro hiya ka hei na, mntena ba ka so lnhogan sdodoy ssrogan knkingal baro hiya peni. Mtomon so pntmowan ka hei na, knkkingal ptbeko ttowax na. Rbagan mqhada ciida de, mgsama mttomon mntena ba ka qaqa paro hari mtomon peni; Mgqalox hari ka taan da mhada bale. Biciq ma ani knkana ka hei na pntbeko hnreyan. Kreton keroc ka qhoni broling nii de, qtaan yxeyox na mgbhege, skeroc ka icil na dori, pckolan qreti yexon sppeeyah ngangoc, asi tneelo mreemox mtoting meyah kana. Ngalan qndisan ma so poto, pkcaan posa troma na ka qreti, pgriqon ptlangon qori berih, spgeriq thiqan so ka gokoc rolo tmediq; niqal ka pexon kexil baga spiilo qori berih, taan knthoyan dori. Nii ka ngngalan tthiqan lqlaqi alang.</FORM>
    </S>
</TEXT>