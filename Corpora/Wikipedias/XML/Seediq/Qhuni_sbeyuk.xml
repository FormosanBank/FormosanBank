<?xml version="1.0" ?>
<TEXT id="Wiki_Seediq_Qhuni_sbeyuk" xml:lang="trv" source="Seediq Wikipedia, article: Qhuni_sbeyuk" copyright="CC BY-SA" citation="Qhuni_sbeyuk. (2025, May 05). In Wikipedia [Seediq]. https://trv.wikipedia.org/wiki/Qhuni_sbeyuk" BibTeX_citation="@misc{Wiki_trv_Qhuni_sbeyuk, title = Qhuni_sbeyuk, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qhuni_sbeyuk} }">
    <S id="0">
        <FORM kindOf="original">= Qhuni sbeyuk = Sbyekan daha da knbdurah dheran ka Seediq. Dheran snbyakan pkmalu dheran ma ngungalan daha ppuqun; malu kana pnhmaan, kiya ini pgedang ppuqun ka Seediq mdrumuc na mqeepah mesa rudan. Ndaan ni, laxan neepah qnpahan, sbyekun daha ma musa knbgurah knrmanan daha dheran snbyekan. Rmengo rudan ge, kesun sbeyuk nii, hmeri malu sbyekun mesa.Anu leexan ngngalan sphuma. Dheran ini sbyeki, naqah naq phmaan , ini eyah ka pnhuma mesa. Kiya spruun riyung mita na ka rudan cbeyo. Sbeyuk, hmneru naq duma, nyupan bgihur ka rehak na! Duma ge, musa mangal rehak ma dngeyan daha ma, haan daha dmeun. Dneeran meniq so qeting, ini beyo hmeru ma, meniq so thdagan mdengu hari, mtara quyux skdakil. Haan daha mhuma. So nii ka kari rnengo rudan biciq nami ciida. Meniq ka so qeting ini beyo mtakil ka sbeyuk. Meniq leexan thdagan ge,dehuk rima hari knkawas ka kndkilan na. Spruun riyung rudan ka mhuma sbeyuk nii. Dmoi dheran ma pkmalu hreyan kana mllamu ppyahan mesa. Qmuyux ini pdai mapa rnecux, kika bblequn daha riyung mharac ka dheran. kana macu, sari daan daha mhuma bobo harac. Kana bunga tumun, qucur, lamulamu ini naq kgedang ppuqun daha rudan cbeyo. kesun so sbeyuk nii duri, hmiti kari laqi, &quot;Netun namu laxun neepah, sbyeki. Ini sbyeki de, naqah ka pnhuma. Uxe namu mqita ppuqun.&quot; mesa. kiya mesa rudan, &quot;plaale so rmiyux qnpaahan, haan mu snbeyux ka dheran mu kiya. Snbyekan mu so ciida ka kiya we, baka naq saan mu so knbgurah.&quot; mesa hiya. Pnyahan pnataas Awe Nawi, Pidu Nokan, Robo Nomin, smneeru; Aking Nawi smtetur matis</FORM>
        <FORM kindOf="standard">= Qhoni sbeyok = Sbyekan daha da knbdorah dheran ka Seediq. Dheran snbyakan pkmalo dheran ma ngongalan daha ppoqon; malo kana pnhmaan, kiya ini pgedang ppoqon ka Seediq mdromoc na mqeepah mesa rodan. Ndaan ni, laxan neepah qnpahan, sbyekon daha ma mosa knbgorah knrmanan daha dheran snbyekan. Rmengo rodan ge, keson sbeyok nii, hmeri malo sbyekon mesa.Ano leexan ngngalan sphoma. Dheran ini sbyeki, naqah naq phmaan , ini eyah ka pnhoma mesa. Kiya sproon riyong mita na ka rodan cbeyo. Sbeyok, hmnero naq doma, nyopan bgihor ka rehak na! Doma ge, mosa mangal rehak ma dngeyan daha ma, haan daha dmeon. Dneeran meniq so qeting, ini beyo hmero ma, meniq so thdagan mdengo hari, mtara qoyox skdakil. Haan daha mhoma. So nii ka kari rnengo rodan biciq nami ciida. Meniq ka so qeting ini beyo mtakil ka sbeyok. Meniq leexan thdagan ge,dehok rima hari knkawas ka kndkilan na. Sproon riyong rodan ka mhoma sbeyok nii. Dmoi dheran ma pkmalo hreyan kana mllamo ppyahan mesa. Qmoyox ini pdai mapa rnecox, kika bbleqon daha riyong mharac ka dheran. kana maco, sari daan daha mhoma bobo harac. Kana bonga tomon, qocor, lamolamo ini naq kgedang ppoqon daha rodan cbeyo. keson so sbeyok nii dori, hmiti kari laqi, &quot;Neton namo laxon neepah, sbyeki. Ini sbyeki de, naqah ka pnhoma. Uxe namo mqita ppoqon.&quot; mesa. kiya mesa rodan, &quot;plaale so rmiyox qnpaahan, haan mo snbeyox ka dheran mo kiya. Snbyekan mo so ciida ka kiya we, baka naq saan mo so knbgorah.&quot; mesa hiya. Pnyahan pnataas Awe Nawi, Pido Nokan, Robo Nomin, smneero; Aking Nawi smtetor matis</FORM>
    </S>
</TEXT>