<?xml version="1.0" ?>
<TEXT id="Wiki_Seediq_Sama_bale" xml:lang="trv" source="Seediq Wikipedia, article: Sama_bale" copyright="CC BY-SA" citation="Sama_bale. (2025, May 05). In Wikipedia [Seediq]. https://trv.wikipedia.org/wiki/Sama_bale" BibTeX_citation="@misc{Wiki_trv_Sama_bale, title = Sama_bale, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Sama_bale} }">
    <S id="0">
        <FORM kindOf="original">= Sama bale/ Sama balay/ Sama balay = Sama balay ga dmatun bi mkan nhapuy sejiqun alang seuxal, yaasa lxan bi qtaan ana inu ka sama balay nii. Kiya ni asi ksi &quot;sama balay&quot; rdrudan ka hangan na da. Qmuru sama balay ga ungac hiyi ka kska na, sbiyuq tkuyun ka sama balay nii, embhgay ka biyuq na. Alang dgiyaq daya sbiyaw o ungac brigan ka uuqun, ungac bi brigan ka snalu uuqun tnbugan uri. Kiya ni sejiqun klealang o musa smqic lxan qtaan na sama balay stabug dha tnbugan sapah, kiya ni &quot;sama bibi&quot; ksun dha uri. Ita Seejiq o wasaw na ka ktuyun ta, asi hpui qsiya, mahun ka bgu na, skanun mkan ka wasaw na. Rdrudan sbiyaw o gmaxun dha idaw rumu masu, uxay uri o idaw rumu basaw. Nasi mnarux ni snawan ka hiyi o ida musa miing sama balay, hpuyun dha qsiya, mahun dha mtalux bgu. Iyux dha pdaun sminaw bgu sama balay ka iraq, stmring hiyi dha, skltu dara dha.</FORM>
        <FORM kindOf="standard">= Sama bale/ Sama balay/ Sama balay = Sama balay ga dmaton bi mkan nhapoy sejiqon alang seoxal, yaasa lxan bi qtaan ana ino ka sama balay nii. Kiya ni asi ksi &quot;sama balay&quot; rdrodan ka hangan na da. Qmoro sama balay ga ongac hiyi ka kska na, sbiyoq tkoyon ka sama balay nii, embhgay ka biyoq na. Alang dgiyaq daya sbiyaw o ongac brigan ka ooqon, ongac bi brigan ka snalo ooqon tnbogan ori. Kiya ni sejiqon klealang o mosa smqic lxan qtaan na sama balay stabog dha tnbogan sapah, kiya ni &quot;sama bibi&quot; kson dha ori. Ita Seejiq o wasaw na ka ktoyon ta, asi hpoi qsiya, mahon ka bgo na, skanon mkan ka wasaw na. Rdrodan sbiyaw o gmaxon dha idaw romo maso, oxay ori o idaw romo basaw. Nasi mnarox ni snawan ka hiyi o ida mosa miing sama balay, hpoyon dha qsiya, mahon dha mtalox bgo. Iyox dha pdaon sminaw bgo sama balay ka iraq, stmring hiyi dha, sklto dara dha.</FORM>
    </S>
</TEXT>