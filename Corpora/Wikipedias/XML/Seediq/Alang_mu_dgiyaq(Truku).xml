<?xml version="1.0" ?>
<TEXT id="Wiki_Seediq_Alang_mu_dgiyaq(Truku)" xml:lang="pwn" source="Paiwan Wikipedia, article: Alang_mu_dgiyaq(Truku)" copyright="CC BY-SA" citation="Alang_mu_dgiyaq(Truku). (2024, December 07). In Wikipedia [Paiwan]. https://pwn.wikipedia.org/wiki/Alang_mu_dgiyaq(Truku)" BibTeX_citation="@misc{Wiki_pwn_Alang_mu_dgiyaq(Truku), title = Alang_mu_dgiyaq(Truku), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Alang_mu_dgiyaq(Truku)} }">
    <S id="0">
        <FORM kindOf="original">= Alang mu dgiyaq(Truku) = Alang mu gaga dgiyaq. Alang mu gaga siyaw bbaraw yayung. Alang mu, niqan hbaraw seejiq, niqan egu sapah uri.Malu balay qtaan,malu balay niqan uri. Alang Seejiq Truku ka Alang mu, kiya ni niqan hbaraw bi Seejiq Truku gaga mseupu mniq alang hini.Rmngaw ka tama mu rudan"uxay hini ka alang rudan ta sbiyaw, pnaah ta alang Truku miyah ta thjil alang hini sayang,wada niqan maspac kmxalan tru hari knkawas ka nniqan ta hini "mnsa. Seejiq Alang o mdrumuc balay qmpah kana, yasa niqan bgurah dxgal, kiya ni hmuma ana manu o miyah bi kana, saw ka Payay dagun, wana ita hini meiyah payay tbula, basaw, masu, bunga, sari, sqmu, sama, risah, bnuwar, qlupas, apu rungay, qlahi…. tduwa malu kana ka hru dha,miya bi kana o. Kiya ni sayang ana ima miyah kmbaruh dxgal hmuma beluh, tomato, usik empajiq, klgan sama ni ojiya,brigun dha ni priyuhun dha pila. Saw nii pnaah isil alang seejiq gaga mniq alang sayang o wada hbaraw balay da. alang nami gaga priqan ddgiyaq, sbiyaw uxay alang han o bbuyu qhuni harung kana han, kiya ka sun dha"alang bbuyu qhuni harung"ka alang hini. Qhuni harung niqan dha klgan , kingal o harung balay, kingal o harung trabus, qhuni harung balay sun malu bi stahu puniq, qhuni harung trabus o malu bi phyugun sapah, suxal o prajil thjil hini ka rudan ta sbiyaw , harung trabus ka wada malu bi phyugan ssapah, yasa mkray bi ka qhuni trabus ini krijil. Brah alang niqan bbaraw bi yayung, mnsa ka bubu mu rudan"sbiyaw o musa ku mahu lukus yayung kdjiyax, panun mu brunguy ka lukus rutaq ni saan mu mahu yayung, nhdu mahu do panun mu brunguy duri ni saan mu mhidaw nganguc sapah. Nasi rbagan do, musa nami tmapaq qsiya yayung,musa nami qmraq qsurux ni kmarang ni qbowlung yayung uri, saw nii malu bi saan ka yayung alang mu dgiyaq. Nasi qmuyux paru do saw bi uxay hiya da, madas rngsux ni mruciq qsiya, mapa btunux ni qhuni saw bi muutux dni ktayun na kana ka qnpahan seejiq ni hakaw, saw bi smeisug." Alang dgiyaq sayang saan balay rmigaw seejiq pnaah isil alang, yasa niqan nanaq malu bi gaya ka"seejiq tnpusu Taywan"hini, niqan malu bi sknxun bgihur ni bgurah balay ka qsiya mahun uri. Sayang gaga ta kmbiyax smluhay kari ta nanaq ni smluhay endaan rudan ta sbiyaw, saw ka tminun pala, smalu grig ni uyas Seejiq, niqan balay ririh dha kana. Pusu balay o malu bi lnglungan kana ka seejiq alang mu dgiyaq.</FORM>
        <FORM kindOf="standard">= Alang mo dgiyaq(Troko) = Alang mo gaga dgiyaq. Alang mo gaga siyaw bbaraw yayong. Alang mo, niqan hbaraw seejiq, niqan ego sapah ori.Malo balay qtaan,malo balay niqan ori. Alang Seejiq Troko ka Alang mo, kiya ni niqan hbaraw bi Seejiq Troko gaga mseopo mniq alang hini.Rmngaw ka tama mo rodan"oxay hini ka alang rodan ta sbiyaw, pnaah ta alang Troko miyah ta thjil alang hini sayang,wada niqan maspac kmxalan tro hari knkawas ka nniqan ta hini "mnsa. Seejiq Alang o mdromoc balay qmpah kana, yasa niqan bgorah dxgal, kiya ni hmoma ana mano o miyah bi kana, saw ka Payay dagon, wana ita hini meiyah payay tbola, basaw, maso, bonga, sari, sqmo, sama, risah, bnowar, qlopas, apo rongay, qlahi…. tdowa malo kana ka hro dha,miya bi kana o. Kiya ni sayang ana ima miyah kmbaroh dxgal hmoma beloh, tomato, osik empajiq, klgan sama ni ojiya,brigon dha ni priyohon dha pila. Saw nii pnaah isil alang seejiq gaga mniq alang sayang o wada hbaraw balay da. alang nami gaga priqan ddgiyaq, sbiyaw oxay alang han o bboyo qhoni harong kana han, kiya ka son dha"alang bboyo qhoni harong"ka alang hini. Qhoni harong niqan dha klgan , kingal o harong balay, kingal o harong trabos, qhoni harong balay son malo bi staho poniq, qhoni harong trabos o malo bi phyogon sapah, soxal o prajil thjil hini ka rodan ta sbiyaw , harong trabos ka wada malo bi phyogan ssapah, yasa mkray bi ka qhoni trabos ini krijil. Brah alang niqan bbaraw bi yayong, mnsa ka bobo mo rodan"sbiyaw o mosa ko maho lokos yayong kdjiyax, panon mo brongoy ka lokos rotaq ni saan mo maho yayong, nhdo maho do panon mo brongoy dori ni saan mo mhidaw ngangoc sapah. Nasi rbagan do, mosa nami tmapaq qsiya yayong,mosa nami qmraq qsorox ni kmarang ni qbowlong yayong ori, saw nii malo bi saan ka yayong alang mo dgiyaq. Nasi qmoyox paro do saw bi oxay hiya da, madas rngsox ni mrociq qsiya, mapa btonox ni qhoni saw bi mootox dni ktayon na kana ka qnpahan seejiq ni hakaw, saw bi smeisog." Alang dgiyaq sayang saan balay rmigaw seejiq pnaah isil alang, yasa niqan nanaq malo bi gaya ka"seejiq tnposo Taywan"hini, niqan malo bi sknxon bgihor ni bgorah balay ka qsiya mahon ori. Sayang gaga ta kmbiyax smlohay kari ta nanaq ni smlohay endaan rodan ta sbiyaw, saw ka tminon pala, smalo grig ni oyas Seejiq, niqan balay ririh dha kana. Poso balay o malo bi lnglongan kana ka seejiq alang mo dgiyaq.</FORM>
    </S>
</TEXT>