<?xml version="1.0" ?>
<TEXT id="Wiki_Seediq_Kosuy" xml:lang="trv" source="Seediq Wikipedia, article: Kosuy" copyright="CC BY-SA" citation="Kosuy. (2025, May 05). In Wikipedia [Seediq]. https://trv.wikipedia.org/wiki/Kosuy" BibTeX_citation="@misc{Wiki_trv_Kosuy, title = Kosuy, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Kosuy} }">
    <S id="0">
        <FORM kindOf="original">= Kosuy = Rudan ta cbeyo hayan we mhuma so pnhgalan uuqun daha nanaq ma, uxe duri we mrriyux kana so dnoi daha, ini kela mbbaruy. Peeyah ka yahun ta na qmlahang Tanah Tunux dige, kika hani ta mkela maanu kesun ka pila. Betaq Telu nii ka meyah smriyux qmlahang ita de, ciida ka mkela ta gmbaruy pnhuma ma, sriyux ta pila ka ita Seediq. &quot;Kosuy&quot; nii ngungalan pila dseediq alang hani hari dehuk ka Telu nii, ye ba knxalan 1960 ciida. Ini daha tnyaani kari Seediq, kosuy ge kari Tanah Tunux. So hari brehengin qtaun kosuy nii, mnugaya han we mkteru knkawas pnhmaan de qbrungun texal, bobo na de mndaha qmburung knkingal knkawas denu. Qmburung kosuy nii ge dungeun hayan, mdengu de bkeun pupu paru ma, hqulun gmutu behing kosuy. Hungedun de moda psbeyuq rekaki ka hengak na, iyu kosuy kesun ka beyuq na nii, snmanun rusuq paru ma pssliyun kulu iyu. Mkere ba sbaruy iyu kosuy nii ciida, ririh so pila iyu kosuy nii wada pkmekul pheyu sapah bgurah dseeiq alang knxalan ciida.</FORM>
        <FORM kindOf="standard">= Kosoy = Rodan ta cbeyo hayan we mhoma so pnhgalan ooqon daha nanaq ma, oxe dori we mrriyox kana so dnoi daha, ini kela mbbaroy. Peeyah ka yahon ta na qmlahang Tanah Tonox dige, kika hani ta mkela maano keson ka pila. Betaq Telo nii ka meyah smriyox qmlahang ita de, ciida ka mkela ta gmbaroy pnhoma ma, sriyox ta pila ka ita Seediq. &quot;Kosoy&quot; nii ngongalan pila dseediq alang hani hari dehok ka Telo nii, ye ba knxalan 1960 ciida. Ini daha tnyaani kari Seediq, kosoy ge kari Tanah Tonox. So hari brehengin qtaon kosoy nii, mnogaya han we mktero knkawas pnhmaan de qbrongon texal, bobo na de mndaha qmborong knkingal knkawas deno. Qmborong kosoy nii ge dongeon hayan, mdengo de bkeon popo paro ma, hqolon gmoto behing kosoy. Hongedon de moda psbeyoq rekaki ka hengak na, iyo kosoy keson ka beyoq na nii, snmanon rosoq paro ma pssliyon kolo iyo. Mkere ba sbaroy iyo kosoy nii ciida, ririh so pila iyo kosoy nii wada pkmekol pheyo sapah bgorah dseeiq alang knxalan ciida.</FORM>
    </S>
</TEXT>