<?xml version="1.0" ?>
<TEXT id="Wiki_Seediq_SARS-CoV-2" xml:lang="trv" source="Seediq Wikipedia, article: SARS-CoV-2" copyright="CC BY-SA" citation="SARS-CoV-2. (2025, May 05). In Wikipedia [Seediq]. https://trv.wikipedia.org/wiki/SARS-CoV-2" BibTeX_citation="@misc{Wiki_trv_SARS-CoV-2, title = SARS-CoV-2, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/SARS-CoV-2} }">
    <S id="0">
        <FORM kindOf="original">= Sars-CoV-2 = Sars-CoV-2 (Sinkwanpingtu) nii we, birus (pingtu) pknarux COVID-19 ma, birus korona (pingtu mgbunuh na thowlang) ka nii. Mllamu klegan birus korona pknarux seediq wada ta klaun. Pknarux knrexan quri pcaqun/teerang uxe de lhebun/iraq ka brbirus so nii. Cenga 20 knkawas we, snpusal pkpunu ka birus korona ini pntena klegan daha, kingal we SARS-CoV cenga knkawas 2002~2003, icil we MERS-CoV cenga knkawas 2012~2013. Betaq mhiti na knkawas 2019 de, tkriyak ka birus korona bgurah nii. Mnugaya de, kesun daha birus Wuhan. Birus nii we, pknarux teerang ma egu riyung seediq wada na phqilun. Mnarux nii we, kesun daha mnarux teerang Wuhan. Ini beyo mlatac peeyah Telu ka birus nii ma meyah betaq ulaalang bobo dheran. Mreeru cenga sseediq ma ini paalix phuqil seediq ani inu. Kndalax betaq alang ma qlhangan icil ka punu nii we, prading tmsiiyax seediq Wuhan ka seediq pneeyah alang icil. Kika seyhu na Telu we, mnbarah tmngayan punu nii, kesun daha &quot;Sinkwan Hweyen&quot;, &quot;Mnarux teerang birus korona bgurah&quot; ka dungus na. COVID-19 we, kesun na Pnsliyan Pkbyaxan Qqqlhangan tmngayan ka punu nii, &quot;Mnarux birus korona 2019&quot; ka dungus na. Ini pntena ka birus daha ka mnarux/punu, ncugil gmimax mpprengo duma ka seediq, kika asi ta ka ptgaanak qmita. == Pusu pnyahan patas ==</FORM>
        <FORM kindOf="standard">= Sars-CoV-2 = Sars-CoV-2 (Sinkwanpingto) nii we, biros (pingto) pknarox COVID-19 ma, biros korona (pingto mgbonoh na thowlang) ka nii. Mllamo klegan biros korona pknarox seediq wada ta klaon. Pknarox knrexan qori pcaqon/teerang oxe de lhebon/iraq ka brbiros so nii. Cenga 20 knkawas we, snposal pkpono ka biros korona ini pntena klegan daha, kingal we SARS-CoV cenga knkawas 2002~2003, icil we MERS-CoV cenga knkawas 2012~2013. Betaq mhiti na knkawas 2019 de, tkriyak ka biros korona bgorah nii. Mnogaya de, keson daha biros Wohan. Biros nii we, pknarox teerang ma ego riyong seediq wada na phqilon. Mnarox nii we, keson daha mnarox teerang Wohan. Ini beyo mlatac peeyah Telo ka biros nii ma meyah betaq olaalang bobo dheran. Mreero cenga sseediq ma ini paalix phoqil seediq ani ino. Kndalax betaq alang ma qlhangan icil ka pono nii we, prading tmsiiyax seediq Wohan ka seediq pneeyah alang icil. Kika seyho na Telo we, mnbarah tmngayan pono nii, keson daha &quot;Sinkwan Hweyen&quot;, &quot;Mnarox teerang biros korona bgorah&quot; ka dongos na. COVID-19 we, keson na Pnsliyan Pkbyaxan Qqqlhangan tmngayan ka pono nii, &quot;Mnarox biros korona 2019&quot; ka dongos na. Ini pntena ka biros daha ka mnarox/pono, ncogil gmimax mpprengo doma ka seediq, kika asi ta ka ptgaanak qmita. == Poso pnyahan patas ==</FORM>
    </S>
</TEXT>