<?xml version="1.0" ?>
<TEXT id="Wiki_Seediq_Gaya_wada_ngalan_tunux_ka_gxal" xml:lang="trv" source="Seediq Wikipedia, article: Gaya_wada_ngalan_tunux_ka_gxal" copyright="CC BY-SA" citation="Gaya_wada_ngalan_tunux_ka_gxal. (2025, May 05). In Wikipedia [Seediq]. https://trv.wikipedia.org/wiki/Gaya_wada_ngalan_tunux_ka_gxal" BibTeX_citation="@misc{Wiki_trv_Gaya_wada_ngalan_tunux_ka_gxal, title = Gaya_wada_ngalan_tunux_ka_gxal, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Gaya_wada_ngalan_tunux_ka_gxal} }">
    <S id="0">
        <FORM kindOf="original">gaya wada ngalan tunux ka gxal 被出草規則 &quot;Mnda brax nami ni nii su dhuq alang nami ka isu .Ida bi yaa naqih kuxul kana ka sapah su.Saw nii dhuq su mkan lala bi uqun ka isu nimqaras su, kiya do sai mlawa kana ka sapah su ni adas hini &quot;sun na, yaa bi bitaq 5～6 jiyax ka qrasan, nasi wada ngalun pais ka duma tnexal dha ga,ana mangal tunux pais ka dhiya o hciyan dha qmada elug ka tunux pais, ini asi tmay alang ni keeman do lmhlah lukus embulang ni sngkingal ini squwaq mtmay alang. Dhuq rhngun sapah do smbu btunux rhngun ni tmutuy seejiq. ini squwaq mtmay sapah, pucing nadas dha o ini jiyi paah siida seejiq tnkari mmowsa mdkrang nii o asi ka smhug mgay sapah seejiq wada mhuqil nii,kiya o mgay limuk, gukung, pucing, puniq, pupu saw nii. Qaya nii o aji ngalun sapah wada mhuqil saun qmada pskringan, mangal babuy ka mrhug alang ni dsun na bbuyu tmeetu.lhgun na ka tneetu ni sngkingal mlawa hangan alang qmada .Nririh saw wada seasug alang ka siyang ni smahug ruciq.Nasi ini sahug ka seejiq tnkari mdkrang nii o saan haya rmudaw ka sapah na. Nasi mangal luqih ka duma dha o seejiq tnkari ka msahug snpuhan. Gimun kana ka alang ni nasi niqan ka wada hmut sgsapat o dhiya ka msahug. Bitaq dhuq sapah ka wada mdkrang o ini tduwa phngun ka tahut sapah ni ini tduwa mseusa ni mrrnaw uri.</FORM>
        <FORM kindOf="standard">gaya wada ngalan tonox ka gxal 被出草規則 &quot;Mnda brax nami ni nii so dhoq alang nami ka iso .Ida bi yaa naqih koxol kana ka sapah so.Saw nii dhoq so mkan lala bi oqon ka iso nimqaras so, kiya do sai mlawa kana ka sapah so ni adas hini &quot;son na, yaa bi bitaq 5～6 jiyax ka qrasan, nasi wada ngalon pais ka doma tnexal dha ga,ana mangal tonox pais ka dhiya o hciyan dha qmada elog ka tonox pais, ini asi tmay alang ni keeman do lmhlah lokos embolang ni sngkingal ini sqowaq mtmay alang. Dhoq rhngon sapah do smbo btonox rhngon ni tmotoy seejiq. ini sqowaq mtmay sapah, pocing nadas dha o ini jiyi paah siida seejiq tnkari mmowsa mdkrang nii o asi ka smhog mgay sapah seejiq wada mhoqil nii,kiya o mgay limok, gokong, pocing, poniq, popo saw nii. Qaya nii o aji ngalon sapah wada mhoqil saon qmada pskringan, mangal baboy ka mrhog alang ni dson na bboyo tmeeto.lhgon na ka tneeto ni sngkingal mlawa hangan alang qmada .Nririh saw wada seasog alang ka siyang ni smahog rociq.Nasi ini sahog ka seejiq tnkari mdkrang nii o saan haya rmodaw ka sapah na. Nasi mangal loqih ka doma dha o seejiq tnkari ka msahog snpohan. Gimon kana ka alang ni nasi niqan ka wada hmot sgsapat o dhiya ka msahog. Bitaq dhoq sapah ka wada mdkrang o ini tdowa phngon ka tahot sapah ni ini tdowa mseosa ni mrrnaw ori.</FORM>
    </S>
</TEXT>