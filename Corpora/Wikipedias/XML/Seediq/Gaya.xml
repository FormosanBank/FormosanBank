<?xml version="1.0" ?>
<TEXT id="Wiki_Seediq_Gaya" xml:lang="pwn" source="Paiwan Wikipedia, article: Gaya" copyright="CC BY-SA" citation="Gaya. (2024, December 07). In Wikipedia [Paiwan]. https://pwn.wikipedia.org/wiki/Gaya" BibTeX_citation="@misc{Wiki_pwn_Gaya, title = Gaya, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Gaya} }">
    <S id="0">
        <FORM kindOf="original">= Gaya = Kesun Gaya nii we, ririh lekuh kndusan yami Seediq ma, slutuc laqi na laqi ani dehuk knuwan. Kanna yami tnSeediq ma knkingal alang nami yami Seediq, asi ka dmoi Gaya miyan ma, asi ba ini laxi. Gaya miyan nii ge, kari sndhegan kndalax rudan rudan nami cbeyo, uka bbrahun ma ini psnaki daka ooda bobo dheran. Pusu ba Gaya nii we, pneyah snhiyan miyan Utux yami Seediq. "Ani ta naq mhuqil we hei ta nanaq ka kiya, ini qhuqil ka utux ta ma, mmaha ta suupu tlangan utux rudan ta dungan" mesa ka kari rudan miyan. Kiya, muudus ta bobo dheran hini han ge, asi ta ka mbeyax dmanga tnsapah ta, asi ta ka mbeyax dmayo alang ta ma, asi ta ka mbeyax kmawa alang ta. Netun niqan ka pais meyah kmremux alang ta, snkciyuk ta ma ngalun ta ka tunux daha, pnkiicu na pais ka kiya, ado so ini mmhemuc meyah kmati ita ka kaalang denu. Rseno ka mnangal tunux pais kii de, spatis daha dqeras, dungus na we, rseno ba bale ka heya di mesa ma, kiya si Seediq bale mesa duri denu. Meniq ka mqedin we, asi ka mdrumuc tminun ma mkea ttinun kesun miri de, kika spatis daha dqeras. So ka mqedin ini kela tminun ma mbserux tminun ge, uka rseno mosa mita dheya, ado ka uka mtinun pala, pacang ma msalu lukus daha de, mangal mqedin so kiya. Bale ba naq cbeyo duri, uka bburigan so pala ma ukus, asi bale ka skkingal pooda baga mqedin ka ware ge, niqan lukus plkusan ta. Ye mpmaanu de uka mqedin rseno cbeyo, paru bale gnlaanan dnyagan quri tnsapah ka mqedin. Kika mqedin pntasan dqeras de, kii kesun mqedin bale ma, Seediq bale. Patis miyan dqeras yami Seediq nii ge, irih so pnskraya mesa gnSeediq mu bale, uka ssresan ma spruun mita seediq duri, moda psgao utux rudan miyan ga smbaang Hako Utux hii bobo na de, qrasun utux rudan ka niqan patis dqeras. Ani si uxe wano patis dqeras ka taan daha, mita qapan baga duri, asi ka mgdara qapan daha baga we, pdaun na Hako Utux ma mosa dehuk tlangan utux miyan rudan hii. Bobo na de, msuupu utux rudan miyan meniq hiya di, ani betaq knuwan de, ini pswaye di. Kanna Gaya miyan so Smratuc, Mehu, Lmawa Quyux, Hmetun Quyux Bgihur ma Lmaqi ge, niqan naq kari ddrunan daha Utux. Niqan naq kari ka Smapuh, Melux, Mita Idas, Kmbagah ma Lubuy Halung ddesun lmiqu duri. Ani naq ini pntena ka kari sdurun we, mntena ka pnsaan gnhuwe gnaalu Utux. Gaya msterung de msaasu lnihu, Gaya mddahur tnquwan, Gaya kesun Bari…, pneyah snhiyan miyan Utux kanna ka kiya. So ka mddayo smdehu seediq, msbarux ooda knkingal tnsapah ma pllayun bale ka oda alang, ini geeguy ma ini qberiq, kari sndhegan ba rudan miyan ka nii. Kii mesa ka rudan miyan, "Pneeyah snhiran ta Utux ka pusu Gaya ta ita Seediq" mesa.</FORM>
        <FORM kindOf="standard">= Gaya = Keson Gaya nii we, ririh lekoh kndosan yami Seediq ma, slotoc laqi na laqi ani dehok knowan. Kanna yami tnSeediq ma knkingal alang nami yami Seediq, asi ka dmoi Gaya miyan ma, asi ba ini laxi. Gaya miyan nii ge, kari sndhegan kndalax rodan rodan nami cbeyo, oka bbrahon ma ini psnaki daka ooda bobo dheran. Poso ba Gaya nii we, pneyah snhiyan miyan Utox yami Seediq. "Ani ta naq mhoqil we hei ta nanaq ka kiya, ini qhoqil ka otox ta ma, mmaha ta soopo tlangan otox rodan ta dongan" mesa ka kari rodan miyan. Kiya, moodos ta bobo dheran hini han ge, asi ta ka mbeyax dmanga tnsapah ta, asi ta ka mbeyax dmayo alang ta ma, asi ta ka mbeyax kmawa alang ta. Neton niqan ka pais meyah kmremox alang ta, snkciyok ta ma ngalon ta ka tonox daha, pnkiico na pais ka kiya, ado so ini mmhemoc meyah kmati ita ka kaalang deno. Rseno ka mnangal tonox pais kii de, spatis daha dqeras, dongos na we, rseno ba bale ka heya di mesa ma, kiya si Seediq bale mesa dori deno. Meniq ka mqedin we, asi ka mdromoc tminon ma mkea ttinon keson miri de, kika spatis daha dqeras. So ka mqedin ini kela tminon ma mbserox tminon ge, oka rseno mosa mita dheya, ado ka oka mtinon pala, pacang ma msalo lokos daha de, mangal mqedin so kiya. Bale ba naq cbeyo dori, oka bborigan so pala ma okos, asi bale ka skkingal pooda baga mqedin ka ware ge, niqan lokos plkosan ta. Ye mpmaano de oka mqedin rseno cbeyo, paro bale gnlaanan dnyagan qori tnsapah ka mqedin. Kika mqedin pntasan dqeras de, kii keson mqedin bale ma, Seediq bale. Patis miyan dqeras yami Seediq nii ge, irih so pnskraya mesa gnSeediq mo bale, oka ssresan ma sproon mita seediq dori, moda psgao otox rodan miyan ga smbaang Hako Utox hii bobo na de, qrason otox rodan ka niqan patis dqeras. Ani si oxe wano patis dqeras ka taan daha, mita qapan baga dori, asi ka mgdara qapan daha baga we, pdaon na Hako Utox ma mosa dehok tlangan otox miyan rodan hii. Bobo na de, msoopo otox rodan miyan meniq hiya di, ani betaq knowan de, ini pswaye di. Kanna Gaya miyan so Smratoc, Meho, Lmawa Qoyox, Hmeton Qoyox Bgihor ma Lmaqi ge, niqan naq kari ddronan daha Utox. Niqan naq kari ka Smapoh, Melox, Mita Idas, Kmbagah ma Loboy Halong ddeson lmiqo dori. Ani naq ini pntena ka kari sdoron we, mntena ka pnsaan gnhowe gnaalo Utox. Gaya msterong de msaaso lniho, Gaya mddahor tnqowan, Gaya keson Bari…, pneyah snhiyan miyan Utox kanna ka kiya. So ka mddayo smdeho seediq, msbarox ooda knkingal tnsapah ma pllayon bale ka oda alang, ini geegoy ma ini qberiq, kari sndhegan ba rodan miyan ka nii. Kii mesa ka rodan miyan, "Pneeyah snhiran ta Utox ka poso Gaya ta ita Seediq" mesa.</FORM>
    </S>
</TEXT>