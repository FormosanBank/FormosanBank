<?xml version="1.0" ?>
<TEXT id="Wiki_Seediq_Jovenel_Moïse" xml:lang="pwn" source="" copyright="" citation="" BibTeX_citation="">
    <S id="0">
        <FORM> Jovenel Moïse Mntucing hngkawas 1968 idas 6 jiyax 26 ka Jovenel Moïse ga, empklaw ka hiya. Bukung klwaan Haiti ta sayang o kiya ka Jovenel Moïse, pnaah hngkawas 2017 idas 2 jiyax 7 pnrajing kmlawa klwaan. Jovenel Moïse (Kari France: Jovenel Moïse, pkhnang kari France: [ vn l m iz], pkhnang kari Haiti Creole: [ ov n l m iz]; kngkawas 1968 idas 6 diyax 26 kngkawas 2021 idas 7 diyax 7), tu45 jn soto Haiti, mnniq soto cida wada phqilun sediq. Kndusan niya Cuxal balay Jovenel Moïse mntuting tudaya Tru Cyu 1 congcan tnsapah, tama bubu niya u to bay sediq snbari Etienne Moïse mi Lucia Bruno, dhuq kngkawas 1974 daw thdil dhuq Trduwan Asu Prince. Kngkawas 1996 cida mnhdu muyas Pyasan Tubeyhing Kiskoya Seyji Sweysi, mntna kngkawas msupu tnhiqan niya muyas pyasan tubeyhing Martine Marie Étienne Joseph msturung. Babaw niya daw Jovenel Moïse pa mniq Trduwan Asu Msblayaq phiyu qqpahun niya. Psdhuwan phiyu soto. Kngkawas 2016 idas 11 cida mniq kcka seyngkyo soto cida, wada mangal 55.6 ryu hyo mangal soto Haiti, alaw seyngkyo meytaq hyo cida u ini kdnu ka seyji cyusu kiya ka wada thtur ya bay 1 knkawas. Wada snturung pphqilan Kngkawas 2021 idas 7 diyax 7 cka rabi 1ciji, Jovenel Moïse soto u mniq kcka kwanti snturung pphqilan, 53 knkawas niya; dnmuwi puniq phuqil hiya u qnlhangan icil mkla rmngaw kari Ingkoku mi kari Spain, ini klayi ima. Tu1 hujn qridin soto Martine Moïse u wada buwan puniq mangal luqah mi wada shaduc Amirika Florida Co na Miami pkmalu luqah, dhuq malu ka luqah daw tbrinah qnlhangan dungan. Pprngawan kari Kndadax kngkawas 2018 idas 7 prading, pspuruq meysa Jovenel Moïse malax soto ka mklelu kangyi. Kangyi qnta dha u wada rmqun mangal pila seyhu Haiti alaw Gasoring Caribbean Keykaku bnkuwan hbangan dalih 20 oku pila Amirika, naka malax soto. Kiya uri u kangyi niya pa smriq mtutuy soto ka Jovenel Moïse u wada mkala 15 ka tongpong, kiya ka mqraqil balay ka kndusan ssediq. Jovenel Moïse u cmiyuk kari rmngaw ini sruwa malax soto, kiya ka wada smpusal pspuruq ka kangyi niya. Kngkawas 2019 idas 5 diyax 31, Haiti Kawci Hongying balay bay sndhu kari Jovenel Moïse u pnhiyu niyaq 2 ciyey pa spuda hangan smalu elu wada mkan pila 20 oku pila Amirika. Pnyahan pnatas(</FORM>
    </S>
</TEXT>
