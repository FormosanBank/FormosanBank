<?xml version="1.0" ?>
<TEXT id="Wiki_Seediq_Tlahi" xml:lang="trv" source="Seediq Wikipedia, article: Tlahi" copyright="CC BY-SA" citation="Tlahi. (2025, May 05). In Wikipedia [Seediq]. https://trv.wikipedia.org/wiki/Tlahi" BibTeX_citation="@misc{Wiki_trv_Tlahi, title = Tlahi, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Tlahi} }">
    <S id="0">
        <FORM kindOf="original">= Tlahi = Tlahi nii, ini ba kpparu riyung ka qhuni na. phepah na de mgbhege malu bale qtaan. Paru mntena boru hari ka knpruwan na ka hei qhuni na, skkingal qapan ka truma na mntena mudu. Cbeyo de ini hari phuma qhuni puqun hei ka seediq, anu bqerus daha de nii psaan daha so meepah ppqun bale ka beyax daha. Yaani so kiya ka ini slngelung mesa phuma ngalan hei qhuni ka seediq ciida. Tnugo so lmamu naq mneheru naq lmiqu hiya ka ngalang daha. Duma seediq de tikuh male ka pnuhuma daha so blebun, mudu ma tlaxi bale ka qtaun phuma kingal daha ka seediq alang. Cbeyo se ini telung tlahi ka seediq maha lmiqu si, anu paru sknexun ka tlahi nii, ani bsiyaq nana seedan nana baga mesa, ki ini daha kuxi tmelung. Anu ado so mosa lmiqu dise smkenux ka boyak de, asi daha klai denu mesa, kiya ka ini eyah siyo tlenga denu, qdriq icin denu mesa, maha ini angan ka seediq mosa lmiqu denu, ki bala bala ini telun tlahi ka seediq mosa dgiyaq.</FORM>
        <FORM kindOf="standard">= Tlahi = Tlahi nii, ini ba kpparo riyong ka qhoni na. phepah na de mgbhege malo bale qtaan. Paro mntena boro hari ka knprowan na ka hei qhoni na, skkingal qapan ka troma na mntena modo. Cbeyo de ini hari phoma qhoni poqon hei ka seediq, ano bqeros daha de nii psaan daha so meepah ppqon bale ka beyax daha. Yaani so kiya ka ini slngelong mesa phoma ngalan hei qhoni ka seediq ciida. Tnogo so lmamo naq mnehero naq lmiqo hiya ka ngalang daha. Doma seediq de tikoh male ka pnohoma daha so blebon, modo ma tlaxi bale ka qtaon phoma kingal daha ka seediq alang. Cbeyo se ini telong tlahi ka seediq maha lmiqo si, ano paro sknexon ka tlahi nii, ani bsiyaq nana seedan nana baga mesa, ki ini daha koxi tmelong. Ano ado so mosa lmiqo dise smkenox ka boyak de, asi daha klai deno mesa, kiya ka ini eyah siyo tlenga deno, qdriq icin deno mesa, maha ini angan ka seediq mosa lmiqo deno, ki bala bala ini telon tlahi ka seediq mosa dgiyaq.</FORM>
    </S>
</TEXT>