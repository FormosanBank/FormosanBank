<?xml version="1.0" ?>
<TEXT id="Wiki_Seediq_Brayaw" xml:lang="trv" source="Seediq Wikipedia, article: Brayaw" copyright="CC BY-SA" citation="Brayaw. (2025, May 05). In Wikipedia [Seediq]. https://trv.wikipedia.org/wiki/Brayaw" BibTeX_citation="@misc{Wiki_trv_Brayaw, title = Brayaw, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Brayaw} }">
    <S id="0">
        <FORM kindOf="original">= Brayo/ Brayaw/ Brayaw = Brayaw nii u mhru quri ttayu mi tsasaw, wamil na mu mkksa mi ini biyaw mrana, qqbhni smkuxul mkan hiyi na mi dsun na pprhak icil ka rhak na duwan, pusu na qthur mi mtumun hari, paru mi mniq dudux pusu ka wasaw na, niqan mqalux urac ka brah wasaw na, mbanah mi mtumun ka hiyi na. Niqan doku kana ka hiyi brayaw, kika qmuru mi biyuq na u niqan doku uri, pkrak bawa mi pnarux doriq, qnuqu mkan ka sediq u mtalux kana ka hiyi dha, duma phuqil sediq uri,kiya ni wasaw na u ngalan qqiya lbuwan wawa mi psaan dha qsiya mi ubung sediq cbiyaw. Ana nanaq niqan doku ka brayaw, tduwa pkmalu hiyi sediq uri,stmaqan ka wasaw na u tduwa pkmalu qnyutan kuwi mi qnyutan quyu, stmaqan ka wamil na, rcuhan qnyutan dkiya, waru mi uyah u, tduwan mrih ka embba hiyi sediq. Tasul, phpah mi hiyi brayaw u kuxul bay uqun boyak, uraqan, rudux lmiqu mi qqbhni...dnii, ini dha uqi ka wamil qmuru na.</FORM>
        <FORM kindOf="standard">= Brayo/ Brayaw/ Brayaw = Brayaw nii o mhro qori ttayo mi tsasaw, wamil na mo mkksa mi ini biyaw mrana, qqbhni smkoxol mkan hiyi na mi dson na pprhak icil ka rhak na dowan, poso na qthor mi mtomon hari, paro mi mniq dodox poso ka wasaw na, niqan mqalox orac ka brah wasaw na, mbanah mi mtomon ka hiyi na. Niqan doko kana ka hiyi brayaw, kika qmoro mi biyoq na o niqan doko ori, pkrak bawa mi pnarox doriq, qnoqo mkan ka sediq o mtalox kana ka hiyi dha, doma phoqil sediq ori,kiya ni wasaw na o ngalan qqiya lbowan wawa mi psaan dha qsiya mi obong sediq cbiyaw. Ana nanaq niqan doko ka brayaw, tdowa pkmalo hiyi sediq ori,stmaqan ka wasaw na o tdowa pkmalo qnyotan kowi mi qnyotan qoyo, stmaqan ka wamil na, rcohan qnyotan dkiya, waro mi oyah o, tdowan mrih ka embba hiyi sediq. Tasol, phpah mi hiyi brayaw o koxol bay oqon boyak, oraqan, rodox lmiqo mi qqbhni...dnii, ini dha oqi ka wamil qmoro na.</FORM>
    </S>
</TEXT>