<?xml version="1.0" ?>
<TEXT id="Wiki_Seediq_Masaw_Mowna" xml:lang="pwn" source="Paiwan Wikipedia, article: Masaw_Mowna" copyright="CC BY-SA" citation="Masaw_Mowna. (2024, December 07). In Wikipedia [Paiwan]. https://pwn.wikipedia.org/wiki/Masaw_Mowna" BibTeX_citation="@misc{Wiki_pwn_Masaw_Mowna, title = Masaw_Mowna, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Masaw_Mowna} }">
    <S id="0">
        <FORM kindOf="original">Masaw.Mowna o pnaah alang Bsngan, qlhangan Bsuring, nyusan Skangki. Laqi bi siida o, yasa qrinut balay ka sapah na, musa kmpah daya kdjiyax dha tama na. Asi bitaq kmhmdu kmpah do o, kika suwa pusa ptasan tama na. kiya ka kiya ni, ana kuru balay kmpah o, ida na drumut quri saw ptasan niya. Manu kiya wada msdungu balay pntasan na da. Wada mhmdu matas ptasan tgbilaq da o, kina mkada musa ptasan tgska, bukuy do o, musa matas ptasan tgparu. Alang qlhangan Bsuring o, hiya ka tkkingal musa matas ptasan tgparu. Matas Teywan ptasan tgparu Masaw.Mowna siida o, musa qbahang kari emptgsa李亦園 kdjiyax, paah hini do o, kuhul na matas quri saw mdaan ni gaya seejiq da. Kiya ka kiya ni, 1967-1977 hmkawas, tmisa ptasan tgska siida o, taysaw msangay do, musa balay smiling ni tgisa rudan quri saw ddaan Truku sbiyaw kdjiyax. Kiya ka kiya ni, 1977 hmkawas siida o, wada mhmdu smalu kingal patas, patas quri saw mdaan alang Truku sbiyaw. 1977 hmkawas siida, wada ataru sinkiw kojo qlhangan bsuring ka Masaw ni. Kmpah na kojo siida o, musa mksa alang Truku ni Bwada kdjiyax, ini bi daxal kuhul na, ida na musa smiling ni tgisa rudan. Kiya ni, 1984 hmkawas siida, wada smalu kingal patas duri, patas quri saw Gaya Tayal. 1984 hmkawas, hiya o ka mhhkri seejiq ni phmuk kulu. Mniq kulu siida, ida kmbiyax bi matas patas quri saw ddaan seejiq, kiya ni wada matas kingal patas saw ddaan alang Sbnawan. Paan mlatat hiya do, wada musa tmisa ptasan duri. 1997 hmkawas 3 idas, yasa kuhul balay hiya ka dhudan ptasan tgparu 李明亮,pyahan na tmisa empatas laqi. Aji wana tmisa ka kmpah na, qmquring kbrah seejiq tmpusu Teywan ni gaya dha. 1998 hmkawas, kisu smalu kingal patas da. Hangan patas ni o "Gaya Tayal". 1999 hmkawas 9 idas 9 jiyax, yasa naqih rumul na ni wada mhuqil da. Mhuqil na siida o 60 hmkawas ka hiya.</FORM>
        <FORM kindOf="standard">Masaw.Mowna o pnaah alang Bsngan, qlhangan Bsoring, nyosan Skangki. Laqi bi siida o, yasa qrinot balay ka sapah na, mosa kmpah daya kdjiyax dha tama na. Asi bitaq kmhmdo kmpah do o, kika sowa posa ptasan tama na. kiya ka kiya ni, ana koro balay kmpah o, ida na dromot qori saw ptasan niya. Mano kiya wada msdongo balay pntasan na da. Wada mhmdo matas ptasan tgbilaq da o, kina mkada mosa ptasan tgska, bokoy do o, mosa matas ptasan tgparo. Alang qlhangan Bsoring o, hiya ka tkkingal mosa matas ptasan tgparo. Matas Teywan ptasan tgparo Masaw.Mowna siida o, mosa qbahang kari emptgsa李亦園 kdjiyax, paah hini do o, kohol na matas qori saw mdaan ni gaya seejiq da. Kiya ka kiya ni, 1967-1977 hmkawas, tmisa ptasan tgska siida o, taysaw msangay do, mosa balay smiling ni tgisa rodan qori saw ddaan Troko sbiyaw kdjiyax. Kiya ka kiya ni, 1977 hmkawas siida o, wada mhmdo smalo kingal patas, patas qori saw mdaan alang Troko sbiyaw. 1977 hmkawas siida, wada ataro sinkiw kojo qlhangan bsoring ka Masaw ni. Kmpah na kojo siida o, mosa mksa alang Troko ni Bwada kdjiyax, ini bi daxal kohol na, ida na mosa smiling ni tgisa rodan. Kiya ni, 1984 hmkawas siida, wada smalo kingal patas dori, patas qori saw Gaya Tayal. 1984 hmkawas, hiya o ka mhhkri seejiq ni phmok kolo. Mniq kolo siida, ida kmbiyax bi matas patas qori saw ddaan seejiq, kiya ni wada matas kingal patas saw ddaan alang Sbnawan. Paan mlatat hiya do, wada mosa tmisa ptasan dori. 1997 hmkawas 3 idas, yasa kohol balay hiya ka dhodan ptasan tgparo 李明亮,pyahan na tmisa empatas laqi. Aji wana tmisa ka kmpah na, qmqoring kbrah seejiq tmposo Teywan ni gaya dha. 1998 hmkawas, kiso smalo kingal patas da. Hangan patas ni o "Gaya Tayal". 1999 hmkawas 9 idas 9 jiyax, yasa naqih romol na ni wada mhoqil da. Mhoqil na siida o 60 hmkawas ka hiya.</FORM>
    </S>
</TEXT>