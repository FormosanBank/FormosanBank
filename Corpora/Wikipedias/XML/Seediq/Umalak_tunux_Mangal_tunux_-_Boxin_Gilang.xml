<?xml version="1.0" ?>
<TEXT id="Wiki_Seediq_Umalak_tunux_Mangal_tunux_-_Boxin_Gilang" xml:lang="trv" source="Seediq Wikipedia, article: Umalak_tunux_Mangal_tunux_-_Boxin_Gilang" copyright="CC BY-SA" citation="Umalak_tunux_Mangal_tunux_-_Boxin_Gilang. (2025, May 05). In Wikipedia [Seediq]. https://trv.wikipedia.org/wiki/Umalak_tunux_Mangal_tunux_-_Boxin_Gilang" BibTeX_citation="@misc{Wiki_trv_Umalak_tunux_Mangal_tunux_-_Boxin_Gilang, title = Umalak_tunux_Mangal_tunux_-_Boxin_Gilang, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Umalak_tunux_Mangal_tunux_-_Boxin_Gilang} }">
    <S id="0">
        <FORM kindOf="original">= Umalak tunux / Mangal tunux - Boxin Gilang - Kari Sejiq Truku ( 出草 - 林仁川 Boxin Gilang - 語言: Kari Sejiq Truku) = Mnuda pnqqihun uri ka rdrudan cbiyaw, mray so rudan cbiyaw Sediq minjoku mi mntna ka Sejiq Truku wa mniq kareyngko pa mnuda pnqqihun uri, ana so balay niqan pnluban tndadal niya, mntna so Sediq Toda mi Sejiq Truku mi Seediq Tgdaya uri u ppwalak tunux uri. Mray so ita mi Sediq wa mniq Kareyngko uri u tndadal ta kana. Mniq knxalan ni, nasi uxay balay snhiyi ta Bukung Baraw mi, smluhay kari Bukung daw, uka ana manu, wana msdurux muda lhbun ta ka smdhu onluban ta Sediq minkoku mi sediq minjoku icil. So ni ka qnbhangan kari rudan cbiyaw, ppqihun psipaq ka rudan cbiyaw pa, ppwaluk tunux, qyanun dha kcka rpun ka tunux,pqdalan dha idaw macu, nasi ini dha spkan idaw da u, uxay su mpangal tunux ka umalak nduray, nasi ou balay ka unlakan tunux cida, sediq pa ddilun dha msupu rmweri ka tunux qnriyan wasaw.</FORM>
        <FORM kindOf="standard">= Umalak tonox / Mangal tonox - Boxin Gilang - Kari Sejiq Troko ( 出草 - 林仁川 Boxin Gilang - 語言: Kari Sejiq Troko) = Mnoda pnqqihon ori ka rdrodan cbiyaw, mray so rodan cbiyaw Sediq minjoko mi mntna ka Sejiq Troko wa mniq kareyngko pa mnoda pnqqihon ori, ana so balay niqan pnloban tndadal niya, mntna so Sediq Toda mi Sejiq Troko mi Seediq Tgdaya ori o ppwalak tonox ori. Mray so ita mi Sediq wa mniq Kareyngko ori o tndadal ta kana. Mniq knxalan ni, nasi oxay balay snhiyi ta Bokong Baraw mi, smlohay kari Bokong daw, oka ana mano, wana msdorox moda lhbon ta ka smdho onloban ta Sediq minkoko mi sediq minjoko icil. So ni ka qnbhangan kari rodan cbiyaw, ppqihon psipaq ka rodan cbiyaw pa, ppwalok tonox, qyanon dha kcka rpon ka tonox,pqdalan dha idaw maco, nasi ini dha spkan idaw da o, oxay so mpangal tonox ka omalak ndoray, nasi oo balay ka onlakan tonox cida, sediq pa ddilon dha msopo rmweri ka tonox qnriyan wasaw.</FORM>
    </S>
</TEXT>