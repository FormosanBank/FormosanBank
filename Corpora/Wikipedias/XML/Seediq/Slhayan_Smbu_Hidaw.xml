<?xml version="1.0" ?>
<TEXT id="Wiki_Seediq_Slhayan_Smbu_Hidaw" xml:lang="pwn" source="Paiwan Wikipedia, article: Slhayan_Smbu_Hidaw" copyright="CC BY-SA" citation="Slhayan_Smbu_Hidaw. (2024, December 07). In Wikipedia [Paiwan]. https://pwn.wikipedia.org/wiki/Slhayan_Smbu_Hidaw" BibTeX_citation="@misc{Wiki_pwn_Slhayan_Smbu_Hidaw, title = Slhayan_Smbu_Hidaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Slhayan_Smbu_Hidaw} }">
    <S id="0">
        <FORM kindOf="original">Slhayan Smbu Hidaw Sbiyaw balay babaw dxgal o wana keeman nanak ni ungat jiyan. Kiya do kndsan seejiq o mqraqil balay ni ini krana saw sgealu. Kiya do o musa pthriq harung ni kika sprdax dha mmkay sapah ni musa mmiyak. Niqan kingal jiyax, 2 hiyi snaw o musa qmpahan ni mhhiru, asi lu strung bgihur mtgnuwin ni wada pskyaun bgihur ka 2 hiyi nii ni sqapah karat do maa 2 hidaw, 2 hidaw nii o mssriyux mnkala ni priyax ryaxan hidaw, wada rmiyax ka kingal han o mnkala ka kingal duri. Kiya do ungat keeman ni jiyan kdjiyax da. Saw nii thdagan 2 hidaw kdjiyax ka babaw dxgal do mdngu mhuqil kana ka uqun ni pnegalang pnhuma seejiq. Kiya do ungat uqun ka seejiq ni mrana mhuqil. Duri o yaasa ungat keeman ni ini tduwa msangay ka seejiq uri. Kiya do empprngaw kana ka seejiq alang ni ima ta ka mowsa smbu kingal hidaw gaga, mkksa. Mkmusa kana ka rudan, risaw ni mtrajing risaw, kiya do 2 rudan, 2 risaw ni 2 mtrajing risaw ka musa. Tqrian dha 2 tutu djima lqling ka buwax masu, spqaya dha birat ni madas mami daun dha mkan mkleelug, qnqan dha mami ka buut na o ciyan dha rmbung. Yaasa thiyaq ka pusu hidaw, rudan ini dhuq, risaw ni mtrajing risaw ka dhuq hiya. Kiya do dhiya nii ga, prajing psramal msbu hidaw, sgnama dha ka 1 hidaw siida,wada dha psaun ka buji dha o kmaxan dha, wada priyax ka kingal ni sgnama dha tmaga ka kingal duri, prajing sriyu ka 1 duri hidaw siida, asi dha psai ka buji, kiya do slgan dha smbu kska na ka hidaw ni msqugu quri karat ka qpuruh dara o maaidas, lupus na o maapngrah, mtucing ka qpuruh dara o maatasil, lupus na o maaqahur, saw nii ka idas, pngrah ni kana btunux o nirih dara Truku. Paah siida do kingal ka hidaw, kika niqan keeman ni jiyan. Kiya do tgblaiq meudus ka Truku uri da. Embrinah miyah do, nrisaw o ini dhuq sapah wada maarudan, mtrajing risaw ka dhuq sapah ni tqjiyan knrudan ni crowmaw qnita dha. Mami o mtqaraw ka knrudan. Qmita kana ka alang o yaa ima ka dhiya o ini dha klai da, rmngaw ka dhiya, yami ka mnsa smbu hidaw ni nii nami dhuq sayang da. Kiya do qrasan dha smtrung.</FORM>
        <FORM kindOf="standard">Slhayan Smbo Hidaw Sbiyaw balay babaw dxgal o wana keeman nanak ni ongat jiyan. Kiya do kndsan seejiq o mqraqil balay ni ini krana saw sgealo. Kiya do o mosa pthriq harong ni kika sprdax dha mmkay sapah ni mosa mmiyak. Niqan kingal jiyax, 2 hiyi snaw o mosa qmpahan ni mhhiro, asi lo strong bgihor mtgnowin ni wada pskyaon bgihor ka 2 hiyi nii ni sqapah karat do maa 2 hidaw, 2 hidaw nii o mssriyox mnkala ni priyax ryaxan hidaw, wada rmiyax ka kingal han o mnkala ka kingal dori. Kiya do ongat keeman ni jiyan kdjiyax da. Saw nii thdagan 2 hidaw kdjiyax ka babaw dxgal do mdngo mhoqil kana ka oqon ni pnegalang pnhoma seejiq. Kiya do ongat oqon ka seejiq ni mrana mhoqil. Dori o yaasa ongat keeman ni ini tdowa msangay ka seejiq ori. Kiya do empprngaw kana ka seejiq alang ni ima ta ka mowsa smbo kingal hidaw gaga, mkksa. Mkmosa kana ka rodan, risaw ni mtrajing risaw, kiya do 2 rodan, 2 risaw ni 2 mtrajing risaw ka mosa. Tqrian dha 2 toto djima lqling ka bowax maso, spqaya dha birat ni madas mami daon dha mkan mkleelog, qnqan dha mami ka boot na o ciyan dha rmbong. Yaasa thiyaq ka poso hidaw, rodan ini dhoq, risaw ni mtrajing risaw ka dhoq hiya. Kiya do dhiya nii ga, prajing psramal msbo hidaw, sgnama dha ka 1 hidaw siida,wada dha psaon ka boji dha o kmaxan dha, wada priyax ka kingal ni sgnama dha tmaga ka kingal dori, prajing sriyo ka 1 dori hidaw siida, asi dha psai ka boji, kiya do slgan dha smbo kska na ka hidaw ni msqogo qori karat ka qporoh dara o maaidas, lopos na o maapngrah, mtocing ka qporoh dara o maatasil, lopos na o maaqahor, saw nii ka idas, pngrah ni kana btonox o nirih dara Troko. Paah siida do kingal ka hidaw, kika niqan keeman ni jiyan. Kiya do tgblaiq meodos ka Troko ori da. Embrinah miyah do, nrisaw o ini dhoq sapah wada maarodan, mtrajing risaw ka dhoq sapah ni tqjiyan knrodan ni crowmaw qnita dha. Mami o mtqaraw ka knrodan. Qmita kana ka alang o yaa ima ka dhiya o ini dha klai da, rmngaw ka dhiya, yami ka mnsa smbo hidaw ni nii nami dhoq sayang da. Kiya do qrasan dha smtrong.</FORM>
    </S>
</TEXT>