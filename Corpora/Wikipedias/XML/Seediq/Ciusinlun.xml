<?xml version="1.0" ?>
<TEXT id="Wiki_Seediq_Ciusinlun" xml:lang="pwn" source="Paiwan Wikipedia, article: Ciusinlun" copyright="CC BY-SA" citation="Ciusinlun. (2024, November 18). In Wikipedia [Paiwan]. https://pwn.wikipedia.org/wiki/Ciusinlun" BibTeX_citation="@misc{Wiki_pwn_Ciusinlun, title = Ciusinlun, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Ciusinlun} }">
    <S id="0">
        <FORM> Ciusinlun Gaga mniq Kawsyungsu Tawyuncyu ka alang Ciusinlun. 55 sapah ka kneegu na sapah, 137 hiyi ka kana knhbragan na hiyi. Tnpusu seejiq o mangal 97 niqan 133 hiyi sp, rahuq na uxay tnpusu seejiq o mangal 3 niqan 4 hiyi koia. Kana ka kleegan seejiq ga, Bunun 96 , Cou 1 , Paiwan 1 . Pusu nniqan alang Gaga mniq llbu bi dgiyaq ka alang nii dhiyaq bi ni hnari bi nuysan Taynan, yasa hnmturan hnigan dxgal, kiya ni supu dha hunac klegan seejiq tnpusu Cou o sntrngan balay, kiya ni mgimax kana ka kndsan neseejiq hiya da! Nniqan alang Paru alang Takaw Tawyuancyu alang Ciusinlun. Pgkla patas cyawtung Kndadax elug Tay 27 sysyn hiya mniq sipaw Riyokwey na tunux Rawnung lntulan dgiyaq alang Rawnungsi, mnuda Ciusinlun do kika dhuq alang Ercitwan. Klegan seejiq nealang Bunun. Djiyun kari Kari Bunun ni Tlu. Pnaah alang Alang Ciusinlun o niqan Yicitwan, Ercitwan ni Tengc, 1,2 citwan o mniq mnrmuxan Tanah Tunux siida mnuda saw kmgurah dxgal qpruhan ka Cushweyse, tqian dha qmeepah seejiq o maa kingal snslian alang da. Sayang, Yicitwan hiya o wana bi cikuh tnsapah ga hiya da, Ercitwan sttu hiya o nniqan empusal sngari tnsapah, duma niqan kingal tqian yahan rmigaw seejiq sapah. Tengc o yasa niqan rnaaw saan dha rmigaw, gaga muda qmpah yahan rmigaw seejiq, niqan maxal sngari ka saan mkan nhapuy nniqan sapah. Sjiqan Bunun mniq alang Ercitwa hiya ga pusu bi nniqan dha sbiyaw o Tengc rnaaw saan bi rmigaw nniqan ni daya yayung Bawraysi hiya, bukuy kwangfu ka Taywan do, kika sthjil dhuq 1,300knjisan na dgiyaq hiya nniqan dha, kika tgbaraw bi alang hunac bi nuysan Taynan hiya. Yasa hini o lutulan kana hunac klegan seejiq tnpusu tuhuy Cou seejiq Raaruwa ni lntulan kana Wansanse seejiq Rukay, mnuda keegu bi kbkuy hngkwasan msstrngan, sdseejiq hiya o supu seejiq Bunun niqan bi ini pntna kndsan dha saw dndqras, llukus, kari, kiya ni mngimax kana ka kndsan dha da. Pgkla patas saan rmigaw Saan rmigaw qmita: Saan dha rmigaw rnaaw Tengc Gaga mniq nyusan Kawsyoun nsgan Tawyuan alang Ciusinlun, pusu qmpah Rawnung tg70, 71, 72 ndxgal Ringban kana, kana dxgal o niqan 770 km2, knjisan dgiyaq o 1550 1808, kingal hngkwasan hngak karac o saw hari 18 21 , kiya ni ini bi pntna ka karac saman ni keeman, muxul bi ka karac hini, tduwa miyah qdowriq mtalux bi karac. Tengc paru sapah pyasan Nihung Cingdu ka sluhay rnaaw nii, bukuy kwangfu do lutuc kmlawa Rinwucyu. Yasa egu bi qqhuni ka hini, sbgihur bi ka hini saw bi buga gsilung, kiya ni tmhangan dha Sentaw . Mniq saw hngkwasan 1870 seuxal o, kndadax hiya do prajing tnhjil quri yayaung Bawray ni yayung Bangfu ka seejiq Bunun, kiya ni seejiq hini o pusu bi sijiqan Bunun. Ruwan Yuancyu o pusu bi pnhmaan qhuni harung ni pusu qhuni nniqan Taywan llabang bi wasaw qhuni, knjisan dgiyaq hiya o 1804, kndadax dhiyaq bi nniqan qmita dgiyaq Yusan, dgiyaq Tawu, dgiyaq Beynan ni dgiyaq Dasiyawkwansan dnii......Tduwa qntaan kana, saan balay kksa dgiyaq, qmita phpah, qmita kuwi ni qduda uri. Pnyahan pnatas(</FORM>
    </S>
</TEXT>
