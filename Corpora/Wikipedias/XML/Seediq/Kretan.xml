<?xml version="1.0" ?>
<TEXT id="Wiki_Seediq_Kretan" xml:lang="pwn" source="Paiwan Wikipedia, article: Kretan" copyright="CC BY-SA" citation="Kretan. (2024, December 07). In Wikipedia [Paiwan]. https://pwn.wikipedia.org/wiki/Kretan" BibTeX_citation="@misc{Wiki_pwn_Kretan, title = Kretan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Kretan} }">
    <S id="0">
        <FORM kindOf="original">Kretan(Kari Cikuku:貨幣) Ris Mgeela hayan, mppriyux qyqeya ka seediq. So niqal seediq mhuma tikuh blebun, ma msputing ge, mhuma sputu. Dehuk mppriyux ka pnhmaan daha. So nii mmeekan mllamu ppuqun kana ka sseediq denu. Ani si, uxe ba lleexan ka so nii. So ka eguw pnhmaan blebun ka seediq, mkpryuxun na kingal Handay, ani si, uxe maangal knheguw blebun ka Mukong. Keruc nanaq ka mkngalun na heya. So nii de, uka daha brahan ka mppriyux di. Kika mangal Peko , anaq Kiing ma Paiing ka spriyux daha. Irih so mgeela ba spriyux ka kretan. Anaq ango ka Kiing daha ka Paiing, ini kgedang ka rririh na. Kiya kretan ka ddooyun daha di. Ani si, netur niqal seediq mmaha rmigo mtheya, ma mbaruy sapah eguw nngalan brigan. Uxe ba leexan sahaqun ka kneeguw Kiing. Kiya knkingal knlangan smmalu naq pila klabuy, ngalan daha kretan knlangan. Dungus pgsnhei Sehu snlmeyan pila klabuy uxe pgklanuy. Cbeyo snlmeyan pila klabuy na Sehu, pntnaan snkuwan Kiing. Ma pgkela seediq Sehu mesa, anaq knuwan spriyux Kiing ka pila klabuy nii mesa. Knkawas 1971, Mrengo Meikuo Congtong Nikosun, snmalu pila klabuy Meikuo, anaq ini pgnetur sneku Kiing, ini dehuk spriyux Kiing ka pila klabuy. Ani naq so nii ka ndaan, uka seediq ini snhei Sehu pila klabuy Meikuo. Niqal snhei Sehu ka seediq, dehuk sbaruy mmaanu qyqeya ka pila kretan. Snhei Sehu ka seediq, paru snhiyan na Gingko duri. Pkdesun hndure, dmoi pila klabuy ka seediq, ma dmoi Sinyongka ; tnngayun kretan Soka ka Sinyongka. Ngalan pila kretan ddooyun. Anu snhei snpegan na Gingko ka seediq. Kretan rhugan Kndalax spegan Tennaw, mtutuy ka kretan rhugan, irih knbgurah hndure ka nii duri. Ani si knkawas 2023, wada lux mspaux tg. 2 Knpruwan pryuxan kretan rhugan FTX di. Pgryuxan nii wada ngalan hi pila pnryuxan daha. Bobo snpaux, Uka ngngalan ka pila daha. Papak</FORM>
        <FORM kindOf="standard">Kretan(Kari Cikoko:貨幣) Ris Mgeela hayan, mppriyox qyqeya ka seediq. So niqal seediq mhoma tikoh blebon, ma mspoting ge, mhoma spoto. Dehok mppriyox ka pnhmaan daha. So nii mmeekan mllamo ppoqon kana ka sseediq deno. Ani si, oxe ba lleexan ka so nii. So ka egow pnhmaan blebon ka seediq, mkpryoxon na kingal Handay, ani si, oxe maangal knhegow blebon ka Mokong. Keroc nanaq ka mkngalon na heya. So nii de, oka daha brahan ka mppriyox di. Kika mangal Peko , anaq Kiing ma Paiing ka spriyox daha. Irih so mgeela ba spriyox ka kretan. Anaq ango ka Kiing daha ka Paiing, ini kgedang ka rririh na. Kiya kretan ka ddooyon daha di. Ani si, netor niqal seediq mmaha rmigo mtheya, ma mbaroy sapah egow nngalan brigan. Uxe ba leexan sahaqon ka kneegow Kiing. Kiya knkingal knlangan smmalo naq pila klaboy, ngalan daha kretan knlangan. Dongos pgsnhei Seho snlmeyan pila klaboy oxe pgklanoy. Cbeyo snlmeyan pila klaboy na Seho, pntnaan snkowan Kiing. Ma pgkela seediq Seho mesa, anaq knowan spriyox Kiing ka pila klaboy nii mesa. Knkawas 1971, Mrengo Meikoo Congtong Nikoson, snmalo pila klaboy Meikoo, anaq ini pgnetor sneko Kiing, ini dehok spriyox Kiing ka pila klaboy. Ani naq so nii ka ndaan, oka seediq ini snhei Seho pila klaboy Meikoo. Niqal snhei Seho ka seediq, dehok sbaroy mmaano qyqeya ka pila kretan. Snhei Seho ka seediq, paro snhiyan na Gingko dori. Pkdeson hndore, dmoi pila klaboy ka seediq, ma dmoi Sinyongka ; tnngayon kretan Soka ka Sinyongka. Ngalan pila kretan ddooyon. Ano snhei snpegan na Gingko ka seediq. Kretan rhogan Kndalax spegan Tennaw, mtotoy ka kretan rhogan, irih knbgorah hndore ka nii dori. Ani si knkawas 2023, wada lox mspaox tg. 2 Knprowan pryoxan kretan rhogan FTX di. Pgryoxan nii wada ngalan hi pila pnryoxan daha. Bobo snpaox, Uka ngngalan ka pila daha. Papak</FORM>
    </S>
</TEXT>