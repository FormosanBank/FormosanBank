<?xml version="1.0" ?>
<TEXT id="Wiki_Seediq_Bulbul" xml:lang="pwn" source="Paiwan Wikipedia, article: Bulbul" copyright="CC BY-SA" citation="Bulbul. (2024, December 07). In Wikipedia [Paiwan]. https://pwn.wikipedia.org/wiki/Bulbul" BibTeX_citation="@misc{Wiki_pwn_Bulbul, title = Bulbul, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Bulbul} }">
    <S id="0">
        <FORM kindOf="original">= Bulbul = Gaga mniq Taytung Haytwansyang ka alang Bulbul. 58 sapah ka kneegu na sapah, 246 hiyi ka kana knhbragan na hiyi. Tnpusu seejiq o mangal 95% niqan 233 hiyi sp, rahuq na uxay tnpusu seejiq o mangal 5% niqan 13 hiyi koia. Kana ka kleegan seejiq ga, Bunun84%, Amis2%, Puyuma1%, Truku1%, ni rahuq na o7%. Pusu niqan alang Ma dha tmhangan"vulvu"ka hangan alang nii hug, kika kndadax truma dxgal miyah baraw ka qsiya ni sphnang "Huru huru"shaya. Nniqan alang Nuysan Taytung nsgan Haytwan alang Bulbul. Gasuc nniqan Alang Bulbul o mniq gqiyan hidaw alang Kwanyan ni alang Haytwan, daya alang Kanting, hraan hidaw alang Ridaw, nniqan alang Bulbul seuxal o gaga mniq ssiyaw nniqun dha alang hiya sayang. Lnglingay tiri Kssiyaw yayung, bbaraw knjisan dgiyaq o 713mm. Pkkla patas ppanun Mgrig rulu: Kndadax alang Skanki mtmay, mnuda elug Tay9 syeyn mniq saw nsgan Csangsyang do pairing Tay20 cya syeyn kika mtmay elug Nansen, kndadax Taytung mtmay, kiya ni kndadax nsgan Haytwansyang Tay20 syeyn mnuda elug Nansen. Ppanan rulu: Ppanan basu Dingtung muda elug dgiyaq kndadax paru alang Taytung dhuq Ridaw, uxay uri o kndadax sngayan rulu qrngul Taytung quri Teyeync hiya na basu kwokwang. Gaga mniq elug Nanhen (tay 20 syeyn) 185k. Sjiqan klgan nealang Bunun. Djiyun kari Bunun. Snhiyun cungcyaw Snhiyun gaya rudan sbiyaw ni pnrhulan Joro. Pnaah alang Plalay mniq hini ka Bunun seejiq Rwance, saw bi mniq brah hngkawas 210 seuxal, kndadax nyusan Nanto ruwan bi mtudu dgiyaq alang Rwance hiya, tnhjil dhuq Skanki nsgan Maribasi ssiyaw elug Batungkwan "Tafen大分", bukuy hngkawas empusal do kika mtru tnhjilan dha hini. Kari Bunun Bulbul o, dungus na o qluli qsiya ka kssiyaw rbuq dxgal hiya, hngkawas siida hana dhuq hini ka seejiq Bunun, alang Bulbul o gaga mniq daya slaq yayung Sinwuryu hiya na, niqan rqnux yahan dha mkan sudu kjiyax ka hini. Gaga mniq hraan hidaw elug nanhenkungru ka alang Bulbul, tndxgal yayung kana ka hiya, nniqan hini kana ka seejiq Bunun seuxal, supu qmpah kmlawa klwaan alang Syama ka alang Bulbul. Ssiyaw alang Bulbul o mniq saw yayung Sinwuryu ni dgiyaq yayung Darungsi, kika pusu seejiq Bunun hiya o pnaah Nanto ni Skanki mtmay hini, mdudul kndadax hini tnhjil paru alang Kawsyung ka seejiq Bunun. Duma sayang egu bi seejiq kndadax nsgan haytwan tnhjilan alang Bulbul uri, kika seejiq Bunun hiya o lnglungay dha pusu pnaah nniqan Haytwan hini ka seejiq Bunun seuxal. Pgkla patas rmigaw Pusu pnhyugan dha nniqun: ◎Hakaw Teyenrung, Dowras Bulbul, Qhjing Bulbul. Kska bi hakaw Teyeynrung ka pusu saan dha rmigaw qtaan, kndadax alang quri daya kksa, dowras Bulbul o yabi nganguc hari 1km hiya, kika pusu bi niqan qhjing ka yayung nii, ayus yayung hini o keegu bi qhjing, niqan qntaan saw asi kndadax ruwan dxgal spruq baraw ka qsiya qhjing nii. Niqan uri o mniq alang Bulbul niqan dha pnhiyug seejiq nihung paru spruq bali, siida saun dha kmlawa seejiq Bunun, kika kmciyuk klwaan Nihung ni klwaan Eros siida, kndadax ryusunswo empsaping klwaan Eros hiya msseelug paru spruq bali ka empsaping klwaan Nihung. Saan dha rmigaw nniqan: ◎Karac tnphpah kana ka snuwil Bulbul Pnhmaan qqhuni snuwil, qqhuni risax ni qqhuni bnuwar dnii kana ka alang Bulbul, dhuq idas 2 hngkawas kjiyax, tnphpah kana ni suyang bi qtaan, kiya ni seejiq alang Bulbul o dhuq idas 1~2 hngkwasan kjiyax siida mnuda dha "Jiyax phpah", malu bi qtaun ni hmrapas ka muda dha nii ha.</FORM>
        <FORM kindOf="standard">= Bolbol = Gaga mniq Taytong Haytwansyang ka alang Bolbol. 58 sapah ka kneego na sapah, 246 hiyi ka kana knhbragan na hiyi. Tnposo seejiq o mangal 95% niqan 233 hiyi sp, rahoq na oxay tnposo seejiq o mangal 5% niqan 13 hiyi koia. Kana ka kleegan seejiq ga, Bonon84%, Amis2%, Poyoma1%, Troko1%, ni rahoq na o7%. Poso niqan alang Ma dha tmhangan"volvo"ka hangan alang nii hog, kika kndadax troma dxgal miyah baraw ka qsiya ni sphnang "Horo horo"shaya. Nniqan alang Noysan Taytong nsgan Haytwan alang Bolbol. Gasoc nniqan Alang Bolbol o mniq gqiyan hidaw alang Kwanyan ni alang Haytwan, daya alang Kanting, hraan hidaw alang Ridaw, nniqan alang Bolbol seoxal o gaga mniq ssiyaw nniqon dha alang hiya sayang. Lnglingay tiri Kssiyaw yayong, bbaraw knjisan dgiyaq o 713mm. Pkkla patas ppanon Mgrig rolo: Kndadax alang Skanki mtmay, mnoda elog Tay9 syeyn mniq saw nsgan Csangsyang do pairing Tay20 cya syeyn kika mtmay elog Nansen, kndadax Taytong mtmay, kiya ni kndadax nsgan Haytwansyang Tay20 syeyn mnoda elog Nansen. Ppanan rolo: Ppanan baso Dingtong moda elog dgiyaq kndadax paro alang Taytong dhoq Ridaw, oxay ori o kndadax sngayan rolo qrngol Taytong qori Teyeync hiya na baso kwokwang. Gaga mniq elog Nanhen (tay 20 syeyn) 185k. Sjiqan klgan nealang Bonon. Djiyon kari Bonon. Snhiyon congcyaw Snhiyon gaya rodan sbiyaw ni pnrholan Joro. Pnaah alang Plalay mniq hini ka Bonon seejiq Rwance, saw bi mniq brah hngkawas 210 seoxal, kndadax nyosan Nanto rowan bi mtodo dgiyaq alang Rwance hiya, tnhjil dhoq Skanki nsgan Maribasi ssiyaw elog Batongkwan "Tafen大分", bokoy hngkawas emposal do kika mtro tnhjilan dha hini. Kari Bonon Bolbol o, dongos na o qloli qsiya ka kssiyaw rboq dxgal hiya, hngkawas siida hana dhoq hini ka seejiq Bonon, alang Bolbol o gaga mniq daya slaq yayong Sinworyo hiya na, niqan rqnox yahan dha mkan sodo kjiyax ka hini. Gaga mniq hraan hidaw elog nanhenkongro ka alang Bolbol, tndxgal yayong kana ka hiya, nniqan hini kana ka seejiq Bonon seoxal, sopo qmpah kmlawa klwaan alang Syama ka alang Bolbol. Ssiyaw alang Bolbol o mniq saw yayong Sinworyo ni dgiyaq yayong Darongsi, kika poso seejiq Bonon hiya o pnaah Nanto ni Skanki mtmay hini, mdodol kndadax hini tnhjil paro alang Kawsyong ka seejiq Bonon. Doma sayang ego bi seejiq kndadax nsgan haytwan tnhjilan alang Bolbol ori, kika seejiq Bonon hiya o lnglongay dha poso pnaah nniqan Haytwan hini ka seejiq Bonon seoxal. Pgkla patas rmigaw Poso pnhyogan dha nniqon: ◎Hakaw Teyenrong, Dowras Bolbol, Qhjing Bolbol. Kska bi hakaw Teyeynrong ka poso saan dha rmigaw qtaan, kndadax alang qori daya kksa, dowras Bolbol o yabi ngangoc hari 1km hiya, kika poso bi niqan qhjing ka yayong nii, ayos yayong hini o keego bi qhjing, niqan qntaan saw asi kndadax rowan dxgal sproq baraw ka qsiya qhjing nii. Niqan ori o mniq alang Bolbol niqan dha pnhiyog seejiq nihong paro sproq bali, siida saon dha kmlawa seejiq Bonon, kika kmciyok klwaan Nihong ni klwaan Eros siida, kndadax ryosonswo empsaping klwaan Eros hiya msseelog paro sproq bali ka empsaping klwaan Nihong. Saan dha rmigaw nniqan: ◎Karac tnphpah kana ka snowil Bolbol Pnhmaan qqhoni snowil, qqhoni risax ni qqhoni bnowar dnii kana ka alang Bolbol, dhoq idas 2 hngkawas kjiyax, tnphpah kana ni soyang bi qtaan, kiya ni seejiq alang Bolbol o dhoq idas 1~2 hngkwasan kjiyax siida mnoda dha "Jiyax phpah", malo bi qtaon ni hmrapas ka moda dha nii ha.</FORM>
    </S>
</TEXT>