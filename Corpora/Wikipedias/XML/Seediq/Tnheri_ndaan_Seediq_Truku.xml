<?xml version="1.0" ?>
<TEXT id="Wiki_Seediq_Tnheri_ndaan_Seediq_Truku" xml:lang="trv" source="Seediq Wikipedia, article: Tnheri_ndaan_Seediq_Truku" copyright="CC BY-SA" citation="Tnheri_ndaan_Seediq_Truku. (2025, May 05). In Wikipedia [Seediq]. https://trv.wikipedia.org/wiki/Tnheri_ndaan_Seediq_Truku" BibTeX_citation="@misc{Wiki_trv_Tnheri_ndaan_Seediq_Truku, title = Tnheri_ndaan_Seediq_Truku, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Tnheri_ndaan_Seediq_Truku} }">
    <S id="0">
        <FORM kindOf="original">= Tnheri ndaan Seediq Truku = Pneeyah inu ka rudan ta cbeyo? yaani bale pneeyah kesun Hlawan Lukus, nii ge pnkela Kahabu, &quot;naqah tunux rudan namu cbeyo, snkuxul ba musa tmlenga.&quot; mesa. Wada daha pryuxun sino ma beras ka dheran daha, brigun Khabu kana ka dheran daha mesa ka Khabu. Kiya nii, bale ba rudan ta cbeyo, ini skuxul qmeepah, snkuxul bale musa tmlenga; musa dehuk alang Toda ma alang Truku, duma musa dehuk alang Brayo, kiya asi tnpusu meniq hiya di. Saya di ge, dheran Hlawan Lukus gaga, niqan Khabu di. Rmengo ka rudan Seediq gaga meniq Truku &quot;wada mrana bale di. Kndalax hiya wada mswae di ma, wada quri Bukuy Dgiyaq hiya duma duri, kiya ka kesun alang Karenko saya.&quot; Seediq mnosa tmlenga Bukuy Dgiyaq hiya, qmita malu ba ka dheran hiya, snkuxul meniq hiya, ma wada asi alix alang daha ma, musa therui Bukuy Dgiyaq, kiya dheya ge lutuc Seediq Truku kana duri. Nasi ba niqan tunux ka rudan ta cbeyo, maka ta meniq alang Hlawan Lukus hini ka ita di.</FORM>
        <FORM kindOf="standard">= Tnheri ndaan Seediq Troko = Pneeyah ino ka rodan ta cbeyo? yaani bale pneeyah keson Hlawan Lokos, nii ge pnkela Kahabo, &quot;naqah tonox rodan namo cbeyo, snkoxol ba mosa tmlenga.&quot; mesa. Wada daha pryoxon sino ma beras ka dheran daha, brigon Khabo kana ka dheran daha mesa ka Khabo. Kiya nii, bale ba rodan ta cbeyo, ini skoxol qmeepah, snkoxol bale mosa tmlenga; mosa dehok alang Toda ma alang Troko, doma mosa dehok alang Brayo, kiya asi tnposo meniq hiya di. Saya di ge, dheran Hlawan Lokos gaga, niqan Khabo di. Rmengo ka rodan Seediq gaga meniq Troko &quot;wada mrana bale di. Kndalax hiya wada mswae di ma, wada qori Bokoy Dgiyaq hiya doma dori, kiya ka keson alang Karenko saya.&quot; Seediq mnosa tmlenga Bokoy Dgiyaq hiya, qmita malo ba ka dheran hiya, snkoxol meniq hiya, ma wada asi alix alang daha ma, mosa theroi Bokoy Dgiyaq, kiya dheya ge lotoc Seediq Troko kana dori. Nasi ba niqan tonox ka rodan ta cbeyo, maka ta meniq alang Hlawan Lokos hini ka ita di.</FORM>
    </S>
</TEXT>