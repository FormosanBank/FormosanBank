<TEXT id="Wiki_Seediq_Lubug" xml:lang="pwn" source="" copyright="" citation="" BibTeX_citation="">
    <S id="0">
        <FORM>Lubug o kingal qngqaya phnang uyas. Yasa malu balay shlayan ni mslhan bi smalu ka lubug nii do hbaraw bi klwaan ni alang o niqan lala bi qlgan lubuq. Kiya ni yasa ini plka ka knkla kndsan klwaan ni seejiq do ini plka ka pngahan dha uri ka lubug. Kiya ni"(kucing) "ksun ni"cuycing ksun ni kusing"ksun pngahan ka Cikuku. Aji uri o "cius hap(jaw's harp)" ksun pngahan ka klwaan banah tunux. Aji uri o "tivtiv","Datok","Korkor" msa pngahan ka seejiq Sbnawan Sbnawan. Ita Truku da o Truku o, "lubug" ksun pngahan. Kiya ni Sejiiq Tnpusu Taywan o niqan lubug kana, Kiya ni lala bi ka qlgan uri. Niqan ka snalu paah djima o "lubug quqaw" ksun kari Truku, niqan uri ka psaan dha tapaq qnawan ka kska djima uri. Kiya ka kiya ni lala bi qntaan ta ka lubug sayang o "lubug quqaw" ni "lubug burux (lubug kingal)", kiya ni lala bi qlgan ka snalu drudan suxal uri, tru ni spat ni rima qnawan malun kska lubug hiya. Ana lala bi qlgan ni malu bi slhayan ka lubug o ida aji hbaraw Seejiq Tnpusu Taywan ka mkla mlubug. Ana saw kiya o niqan bi lnglungan ka duma drudan ni demptgsa sayang, bowba uuda empcisa ni dmudul lala hngkawas do niqan balay brihan ka jiyah sayang da.</FORM>
    </S>
</TEXT>
