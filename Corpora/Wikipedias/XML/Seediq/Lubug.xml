<?xml version="1.0" ?>
<TEXT id="Wiki_Seediq_Lubug" xml:lang="trv" source="Seediq Wikipedia, article: Lubug" copyright="CC BY-SA" citation="Lubug. (2025, May 05). In Wikipedia [Seediq]. https://trv.wikipedia.org/wiki/Lubug" BibTeX_citation="@misc{Wiki_trv_Lubug, title = Lubug, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Lubug} }">
    <S id="0">
        <FORM kindOf="original">Lubug o kingal qngqaya phnang uyas. Yasa malu balay shlayan ni mslhan bi smalu ka lubug nii do hbaraw bi klwaan ni alang o niqan lala bi qlgan lubuq. Kiya ni yasa ini plka ka knkla kndsan klwaan ni seejiq do ini plka ka pngahan dha uri ka lubug. Kiya ni&quot;(kucing)口琴&quot;ksun ni&quot;cuycing ksun ni kusing &quot;ksun pngahan ka Cikuku. Aji uri o &quot;cius hap &quot; ksun pngahan ka klwaan banah tunux . Aji uri o &quot;tivtiv&quot;,&quot;Datok&quot;,&quot;Korkor&quot; msa pngahan ka seejiq Sbnawan Sbnawan. Ita Truku da o Truku o, &quot;lubug&quot; ksun pngahan. Kiya ni Sejiiq Tnpusu Taywan o niqan lubug kana, Kiya ni lala bi ka qlgan uri. Niqan ka snalu paah djima o &quot;lubug quqaw&quot; ksun kari Truku, niqan uri ka psaan dha tapaq qnawan ka kska djima uri. Kiya ka kiya ni lala bi qntaan ta ka lubug sayang o &quot;lubug quqaw&quot; ni &quot;lubug burux (lubug kingal)&quot;, kiya ni lala bi qlgan ka snalu drudan suxal uri, tru ni spat ni rima qnawan malun kska lubug hiya. Ana lala bi qlgan ni malu bi slhayan ka lubug o ida aji hbaraw Seejiq Tnpusu Taywan ka mkla mlubug. Ana saw kiya o niqan bi lnglungan ka duma drudan ni demptgsa sayang, bowba uuda empcisa ni dmudul lala hngkawas do niqan balay brihan ka jiyah sayang da.</FORM>
        <FORM kindOf="standard">Lobog o kingal qngqaya phnang oyas. Yasa malo balay shlayan ni mslhan bi smalo ka lobog nii do hbaraw bi klwaan ni alang o niqan lala bi qlgan loboq. Kiya ni yasa ini plka ka knkla kndsan klwaan ni seejiq do ini plka ka pngahan dha ori ka lobog. Kiya ni&quot;(kocing)口琴&quot;kson ni&quot;coycing kson ni kosing &quot;kson pngahan ka Cikoko. Aji ori o &quot;cios hap &quot; kson pngahan ka klwaan banah tonox . Aji ori o &quot;tivtiv&quot;,&quot;Datok&quot;,&quot;Korkor&quot; msa pngahan ka seejiq Sbnawan Sbnawan. Ita Troko da o Troko o, &quot;lobog&quot; kson pngahan. Kiya ni Sejiiq Tnposo Taywan o niqan lobog kana, Kiya ni lala bi ka qlgan ori. Niqan ka snalo paah djima o &quot;lobog qoqaw&quot; kson kari Troko, niqan ori ka psaan dha tapaq qnawan ka kska djima ori. Kiya ka kiya ni lala bi qntaan ta ka lobog sayang o &quot;lobog qoqaw&quot; ni &quot;lobog borox (lobog kingal)&quot;, kiya ni lala bi qlgan ka snalo drodan soxal ori, tro ni spat ni rima qnawan malon kska lobog hiya. Ana lala bi qlgan ni malo bi slhayan ka lobog o ida aji hbaraw Seejiq Tnposo Taywan ka mkla mlobog. Ana saw kiya o niqan bi lnglongan ka doma drodan ni demptgsa sayang, bowba ooda empcisa ni dmodol lala hngkawas do niqan balay brihan ka jiyah sayang da.</FORM>
    </S>
</TEXT>