<?xml version="1.0" ?>
<TEXT id="Wiki_Seediq_Pnngalan_Kari_pnsltudan_sinaw_macu" xml:lang="trv" source="Seediq Wikipedia, article: Pnngalan_Kari_pnsltudan_sinaw_macu" copyright="CC BY-SA" citation="Pnngalan_Kari_pnsltudan_sinaw_macu. (2025, May 05). In Wikipedia [Seediq]. https://trv.wikipedia.org/wiki/Pnngalan_Kari_pnsltudan_sinaw_macu" BibTeX_citation="@misc{Wiki_trv_Pnngalan_Kari_pnsltudan_sinaw_macu, title = Pnngalan_Kari_pnsltudan_sinaw_macu, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Pnngalan_Kari_pnsltudan_sinaw_macu} }">
    <S id="0">
        <FORM kindOf="original">= Pnngalan Kari pnsltudan sinaw macu - Sediq minjoku = Cbiyaw pa, niqan mntxal niqan turu sediq alang musa nganguc, kiya mi mpprngaw kari. Kcka dha u rmngaw ka taxa sediq: &quot;Mimah mnmnu sinaw ka sediq alang namu? &quot; Kiya daw ppciyuk kari ka dhiya. Niqan kingal sediq alang u rmngaw dmuwi cka iraq miriq smmalu sinaw, niqan ka kingal alang pa dmuwi brisan qmpi sinaw, niqan ka kingal alang dungan u dmuwi macu qmpi sinaw. Rmngaw kana ka dhiya u uda knmalu bay mahan ka qnpiyan dha sinaw, kiya mi psriyux ppimah sinaw iraq miric mi sinaw brisan mi sinaw macu ka dhiya. Kiya da u sinaw macu cida, Wa! Mskluy balay kana ka dhiya, to bay htngayan knux sinaw macu kana ka lmiqu.Rmngaw ka dhiya:&quot; Uxay ku balay mnimah so ni sinaw, laway bay knmalu knux niya wah! Taway bay knmalu mahan wah!&quot; So kiya, kndadax hiya cida, ini salu sinaw brisan da, ini salu sinaw iraq miric uri da, wana pskingal mpruway smmalu sinaw macu, alaw sinaw macu pa pnoda pnsung mi wada mangal knmalu balay mahan sinaw. Pnyahan pnatas 翻譯老師: Watan Diro 老師 / 編輯手: Robaw Saku 陳淑微</FORM>
        <FORM kindOf="standard">= Pnngalan Kari pnsltodan sinaw maco - Sediq minjoko = Cbiyaw pa, niqan mntxal niqan toro sediq alang mosa ngangoc, kiya mi mpprngaw kari. Kcka dha o rmngaw ka taxa sediq: &quot;Mimah mnmno sinaw ka sediq alang namo? &quot; Kiya daw ppciyok kari ka dhiya. Niqan kingal sediq alang o rmngaw dmowi cka iraq miriq smmalo sinaw, niqan ka kingal alang pa dmowi brisan qmpi sinaw, niqan ka kingal alang dongan o dmowi maco qmpi sinaw. Rmngaw kana ka dhiya o oda knmalo bay mahan ka qnpiyan dha sinaw, kiya mi psriyox ppimah sinaw iraq miric mi sinaw brisan mi sinaw maco ka dhiya. Kiya da o sinaw maco cida, Wa! Mskloy balay kana ka dhiya, to bay htngayan knox sinaw maco kana ka lmiqo.Rmngaw ka dhiya:&quot; Uxay ko balay mnimah so ni sinaw, laway bay knmalo knox niya wah! Taway bay knmalo mahan wah!&quot; So kiya, kndadax hiya cida, ini salo sinaw brisan da, ini salo sinaw iraq miric ori da, wana pskingal mproway smmalo sinaw maco, alaw sinaw maco pa pnoda pnsong mi wada mangal knmalo balay mahan sinaw. Pnyahan pnatas 翻譯老師: Watan Diro 老師 / 編輯手: Robaw Sako 陳淑微</FORM>
    </S>
</TEXT>