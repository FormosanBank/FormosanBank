<?xml version="1.0" ?>
<TEXT id="Wiki_Seediq_Snruan_kari_mnuqih" xml:lang="trv" source="Seediq Wikipedia, article: Snruan_kari_mnuqih" copyright="CC BY-SA" citation="Snruan_kari_mnuqih. (2025, May 05). In Wikipedia [Seediq]. https://trv.wikipedia.org/wiki/Snruan_kari_mnuqih" BibTeX_citation="@misc{Wiki_trv_Snruan_kari_mnuqih, title = Snruan_kari_mnuqih, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Snruan_kari_mnuqih} }">
    <S id="0">
        <FORM kindOf="original">= Snruan kari mnuqih捻麻紗的傳說 = Sbiyaw balay han o, tmgsa lqian ka rudan o iya balay eguy qyqaya dha msa, iya balay knhmuc mangal pncingam dha elug dxgal ka qyqava dha uri msa, yaasa qulung niqan ka utux gaga qmita sunan. Ida rngagun bi rdrudan lqlagi ka kari nii. Ana nanaq saw pncingan bowtang uxay uri o nuqih seejiq o iya balay ngali kana, yaasa gaya kndadax rudan sbiyaw na ka saw nii, asi ka pgyaun. Sbiyaw o mmowsa dgiyaq daya qmeepah ka dqrijil o, ida mksa ni mnuqih. Nasi mkla saw wada mtucing elug ka nuqih do, meiyah sapah siida, ida dha daun miying endaan dha elug dungan ka nuqih. Nasi saw pncingan wada brah na seejiq o, bukuy na seejiq ga ida dha ngalun ni pqyaun dha babaw sida qhuni siyaw elug. Gbiyan, mnhdu qmpah do, ida dha daun miying dungan ka pncingan dha nuqih. Quri saw uda mnuqih ga, ida niqan egu bi dari snruan. Saw ka ini bi ngali ka nuqih pncingan dha elug. Snruan kari o musa tqriun gasil nuqih nbuyas da ka laqi ga ruwan nbuyas. Smnru ka seejiq alang o, nasi wada mangal nuqih pntucing elug dxgal ka qrijil do, mshjil babaw do ida musa mqriqu balay tucing ka laqi ruwan nbuyas; Mshjil ka qrijil do, manu ka qaqay lagi gaga ruwan nbuyas o ida bkiyun nuqih msa.</FORM>
        <FORM kindOf="standard">= Snroan kari mnoqih捻麻紗的傳說 = Sbiyaw balay han o, tmgsa lqian ka rodan o iya balay egoy qyqaya dha msa, iya balay knhmoc mangal pncingam dha elog dxgal ka qyqava dha ori msa, yaasa qolong niqan ka otox gaga qmita sonan. Ida rngagon bi rdrodan lqlagi ka kari nii. Ana nanaq saw pncingan bowtang oxay ori o noqih seejiq o iya balay ngali kana, yaasa gaya kndadax rodan sbiyaw na ka saw nii, asi ka pgyaon. Sbiyaw o mmowsa dgiyaq daya qmeepah ka dqrijil o, ida mksa ni mnoqih. Nasi mkla saw wada mtocing elog ka noqih do, meiyah sapah siida, ida dha daon miying endaan dha elog dongan ka noqih. Nasi saw pncingan wada brah na seejiq o, bokoy na seejiq ga ida dha ngalon ni pqyaon dha babaw sida qhoni siyaw elog. Gbiyan, mnhdo qmpah do, ida dha daon miying dongan ka pncingan dha noqih. Qori saw oda mnoqih ga, ida niqan ego bi dari snroan. Saw ka ini bi ngali ka noqih pncingan dha elog. Snroan kari o mosa tqrion gasil noqih nboyas da ka laqi ga rowan nboyas. Smnro ka seejiq alang o, nasi wada mangal noqih pntocing elog dxgal ka qrijil do, mshjil babaw do ida mosa mqriqo balay tocing ka laqi rowan nboyas; Mshjil ka qrijil do, mano ka qaqay lagi gaga rowan nboyas o ida bkiyon noqih msa.</FORM>
    </S>
</TEXT>