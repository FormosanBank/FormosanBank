<?xml version="1.0" ?>
<TEXT id="Wiki_Seediq_Gaya_quri_mhuqil" xml:lang="trv" source="Seediq Wikipedia, article: Gaya_quri_mhuqil" copyright="CC BY-SA" citation="Gaya_quri_mhuqil. (2025, May 05). In Wikipedia [Seediq]. https://trv.wikipedia.org/wiki/Gaya_quri_mhuqil" BibTeX_citation="@misc{Wiki_trv_Gaya_quri_mhuqil, title = Gaya_quri_mhuqil, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Gaya_quri_mhuqil} }">
    <S id="0">
        <FORM kindOf="original">Gaya quri mhuqil Kguun mnarux dalih empstuq do asi ka niqan kmlawa (ini tduwa mqdunuq). mstuq do asi ka prihan ka qbulit rqda, pspingan,ssapaw qabang ni ptleengun lmabu.(saw nniqan nbuyas bubu),embulang ka snaw ni kmari truma srakaw rbngun hiya ni pqriun ryaxan hidaw ka dqras seejiq,wada mhuqil madas dxgal,qbulit ni hnalig wada skeungat ka kmnari ni saan qmada gaga niqan kuring, smku seejiq wada mhuqil o asi ka jiyax hnqilan na siida.ini gsqii peeniq sapah. nasi wada mqdunuq o hcian malax ka sapah ni musa marah smalu isil, paah 3 hiyi ka mhuqil do spbiyi rmbung ngangut ka kiya da,iyax mnbasi ka kuyuh na o mk3～mk5. rudan na ni snaw o 1 idas. msangay 1 iyax sngayan ini qeepah,paah 8～15 jiyax o musa ngangut mlawa hangan wada skungat, pririh tahut ini ekan hiyi ni cimu, ini pbgay tahut txaun, ini pksiyuk uqun ni ghak 1 hngkawas, ini usa maduk 1 idas, ini psping jiyax smiyan o thciun bukuy 1 idas.</FORM>
        <FORM kindOf="standard">Gaya qori mhoqil Kgoon mnarox dalih empstoq do asi ka niqan kmlawa (ini tdowa mqdonoq). mstoq do asi ka prihan ka qbolit rqda, pspingan,ssapaw qabang ni ptleengon lmabo.(saw nniqan nboyas bobo),embolang ka snaw ni kmari troma srakaw rbngon hiya ni pqrion ryaxan hidaw ka dqras seejiq,wada mhoqil madas dxgal,qbolit ni hnalig wada skeongat ka kmnari ni saan qmada gaga niqan koring, smko seejiq wada mhoqil o asi ka jiyax hnqilan na siida.ini gsqii peeniq sapah. nasi wada mqdonoq o hcian malax ka sapah ni mosa marah smalo isil, paah 3 hiyi ka mhoqil do spbiyi rmbong ngangot ka kiya da,iyax mnbasi ka koyoh na o mk3～mk5. rodan na ni snaw o 1 idas. msangay 1 iyax sngayan ini qeepah,paah 8～15 jiyax o mosa ngangot mlawa hangan wada skongat, pririh tahot ini ekan hiyi ni cimo, ini pbgay tahot txaon, ini pksiyok oqon ni ghak 1 hngkawas, ini osa madok 1 idas, ini psping jiyax smiyan o thcion bokoy 1 idas.</FORM>
    </S>
</TEXT>