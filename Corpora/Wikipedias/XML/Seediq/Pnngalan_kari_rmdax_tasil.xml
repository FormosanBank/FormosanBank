<?xml version="1.0" ?>
<TEXT id="Wiki_Seediq_Pnngalan_kari_rmdax_tasil" xml:lang="trv" source="Seediq Wikipedia, article: Pnngalan_kari_rmdax_tasil" copyright="CC BY-SA" citation="Pnngalan_kari_rmdax_tasil. (2025, May 05). In Wikipedia [Seediq]. https://trv.wikipedia.org/wiki/Pnngalan_kari_rmdax_tasil" BibTeX_citation="@misc{Wiki_trv_Pnngalan_kari_rmdax_tasil, title = Pnngalan_kari_rmdax_tasil, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Pnngalan_kari_rmdax_tasil} }">
    <S id="0">
        <FORM kindOf="original">= Pnngalan kari rmdax tasil-Sediq = Nyusan nanto nsuwan jnay, niqan kingal pnngalan kari enca ka dsediq, niqan kingal beyhing bay tasil mbhuway ka dwiyaq tudu, thnganan dsediq u rmdax tasil. Pusu bay lnglungan u kiya ka rmdax tasil, kiya nniqan pnrdingan rdrudan dsediq cbiyaw. Kiya ka dupan ssaan tmcamac dsediq uri ka rmdax tassil hiya. Mniq tmcamac dwiyaq tudu ka dhyaan ciida,rmdax tasil nii u mntna so bwihur rmdax tasil qmlahang dsediq. Alaw beyhing bay mniq baraw ka hiya, mntna so eruc qnabil camaw ncuul dmudul daping qaqay dsediq. Kiya uxay mpkrdan mniq knlbangan cka dwiyaq tudu ka dsediq ta. Kiya rmdax tasil, uxay wana dupan dsediq ka hiya, kiya bnuhur rmdax tasil dsediq uri.Alaw niqan Utux rmdax tasil dsediq ka ruma &quot;rmdax tasil.&quot; kiya ka rmdax tasil nii, thyaqan qmita u mntna so snkyaan tasil. wa umuqi baraw doras dwiyaq. Mntna so tasul phpah mutan, kiya thnganan dha tasil mutan. Pnyahan pnatas / 編輯手: Robaw Saku 陳淑微</FORM>
        <FORM kindOf="standard">= Pnngalan kari rmdax tasil-Sediq = Nyosan nanto nsowan jnay, niqan kingal pnngalan kari enca ka dsediq, niqan kingal beyhing bay tasil mbhoway ka dwiyaq todo, thnganan dsediq o rmdax tasil. Poso bay lnglongan o kiya ka rmdax tasil, kiya nniqan pnrdingan rdrodan dsediq cbiyaw. Kiya ka dopan ssaan tmcamac dsediq ori ka rmdax tassil hiya. Mniq tmcamac dwiyaq todo ka dhyaan ciida,rmdax tasil nii o mntna so bwihor rmdax tasil qmlahang dsediq. Alaw beyhing bay mniq baraw ka hiya, mntna so eroc qnabil camaw ncool dmodol daping qaqay dsediq. Kiya oxay mpkrdan mniq knlbangan cka dwiyaq todo ka dsediq ta. Kiya rmdax tasil, oxay wana dopan dsediq ka hiya, kiya bnohor rmdax tasil dsediq ori.Alaw niqan Utox rmdax tasil dsediq ka roma &quot;rmdax tasil.&quot; kiya ka rmdax tasil nii, thyaqan qmita o mntna so snkyaan tasil. wa omoqi baraw doras dwiyaq. Mntna so tasol phpah motan, kiya thnganan dha tasil motan. Pnyahan pnatas / 編輯手: Robaw Sako 陳淑微</FORM>
    </S>
</TEXT>