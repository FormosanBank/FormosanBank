<?xml version="1.0" ?>
<TEXT id="Wiki_Seediq_Quri_gaya_hadur" xml:lang="pwn" source="Paiwan Wikipedia, article: Quri_gaya_hadur" copyright="CC BY-SA" citation="Quri_gaya_hadur. (2024, December 07). In Wikipedia [Paiwan]. https://pwn.wikipedia.org/wiki/Quri_gaya_hadur" BibTeX_citation="@misc{Wiki_pwn_Quri_gaya_hadur, title = Quri_gaya_hadur, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Quri_gaya_hadur} }">
    <S id="0">
        <FORM kindOf="original">quri gaya hadur 馘首宴的規則 Mangal tunux siida, ngalun tunux ni seangal btunux prqun ka tunux pais, ngalan ha ka luqi na ni snagan, kika dsu sapah da. tai saw empdhuq sapah do mlawa da, kingal tunux o pxal mlawa. Nasi aji mlawa o msqar puniq da, embhang saw nii ka kana seejiq alang dga, asi usa pririh lukus kana ni musa smtrung mnangal tunux nii. Kana seejiq mnarux o musa smtrung hiya ni pkmlii nami haya ka mnarux nami msa mgspung hyaan. Kiya do o managal pucing gnaliq na tunux pais ida ki dara sgkuwa na babaw tunux seejiq mnarux, kiya do malu ka mnarux dha da, (ki knmalu na hi siida.) sinaw mahun mnangal tunux nii ka spiimah na mnarux do malu ka mnarux dha da. Ana pnaah isil alang ka mnarux o gkwakan na harung hniru dha do malu mnarux uri.Babaw nii nngalan dha ka tunux pais o dsun dha sapah mnangal tunux, dhuq alang sapah na do, miyah kana ka seejiq tnalang hiya, kika miyah mkan hadur hiya ni rmgrig, mimah ni meuyas kingal knmanan.Saw saman dsun dha ka tunux pais muda kngkingal s apah kingal rabi mnsa mangal tunux mqaras,rmgrig, mimah ni meuyas duri. Nhdaan bi do dsun dha ka tunux pais ni musa sapah bukung da, siida do kana seejiq tnealang hiya o mgay babuy ni samat uri, Kiya saan dha mseupu mqaras hiya mkan ni mimah sinaw bitaq mk4 jiyax. Prajing bi sknux do saan dha smku paga skuan tunux han, babaw na ungat knux do, tqrian dha sagu masu, gaga tqrian tunux hiya ka masu ga kika ngalun emu ssapuh mnarux. Burux smbrangan bneytaq pais o tqrian dha emu masu ni kika ngalun dha emu masu ssapuh uri. Ma ksun hadur o dgdhadur mkan, nii o ana ququ mkan lala ni mimah lala, mnlala mkan kika ksun "Hadur". Wana mkan hadur nii ka mnlala mkan.</FORM>
        <FORM kindOf="standard">qori gaya hador 馘首宴的規則 Mangal tonox siida, ngalon tonox ni seangal btonox prqon ka tonox pais, ngalan ha ka loqi na ni snagan, kika dso sapah da. tai saw empdhoq sapah do mlawa da, kingal tonox o pxal mlawa. Nasi aji mlawa o msqar poniq da, embhang saw nii ka kana seejiq alang dga, asi osa pririh lokos kana ni mosa smtrong mnangal tonox nii. Kana seejiq mnarox o mosa smtrong hiya ni pkmlii nami haya ka mnarox nami msa mgspong hyaan. Kiya do o managal pocing gnaliq na tonox pais ida ki dara sgkowa na babaw tonox seejiq mnarox, kiya do malo ka mnarox dha da, (ki knmalo na hi siida.) sinaw mahon mnangal tonox nii ka spiimah na mnarox do malo ka mnarox dha da. Ana pnaah isil alang ka mnarox o gkwakan na harong hniro dha do malo mnarox ori.Babaw nii nngalan dha ka tonox pais o dson dha sapah mnangal tonox, dhoq alang sapah na do, miyah kana ka seejiq tnalang hiya, kika miyah mkan hador hiya ni rmgrig, mimah ni meoyas kingal knmanan.Saw saman dson dha ka tonox pais moda kngkingal s apah kingal rabi mnsa mangal tonox mqaras,rmgrig, mimah ni meoyas dori. Nhdaan bi do dson dha ka tonox pais ni mosa sapah bokong da, siida do kana seejiq tnealang hiya o mgay baboy ni samat ori, Kiya saan dha mseopo mqaras hiya mkan ni mimah sinaw bitaq mk4 jiyax. Prajing bi sknox do saan dha smko paga skoan tonox han, babaw na ongat knox do, tqrian dha sago maso, gaga tqrian tonox hiya ka maso ga kika ngalon emo ssapoh mnarox. Borox smbrangan bneytaq pais o tqrian dha emo maso ni kika ngalon dha emo maso ssapoh ori. Ma kson hador o dgdhador mkan, nii o ana qoqo mkan lala ni mimah lala, mnlala mkan kika kson "Hador". Wana mkan hador nii ka mnlala mkan.</FORM>
    </S>
</TEXT>