<?xml version="1.0" ?>
<TEXT id="Wiki_Seediq_Gaya_ssapuh_sbiyaw" xml:lang="pwn" source="Paiwan Wikipedia, article: Gaya_ssapuh_sbiyaw" copyright="CC BY-SA" citation="Gaya_ssapuh_sbiyaw. (2024, November 18). In Wikipedia [Paiwan]. https://pwn.wikipedia.org/wiki/Gaya_ssapuh_sbiyaw" BibTeX_citation="@misc{Wiki_pwn_Gaya_ssapuh_sbiyaw, title = Gaya_ssapuh_sbiyaw, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Gaya_ssapuh_sbiyaw} }">
    <S id="0">
        <FORM> Gaya ssapuh sbiya Smnru ka rudan,&quot;Sbiyaw ida ini knhmuc smliq gaya meudus babaw dxgal ka seejiq ksun&quot; msa. Sipurug ta gaya Utux rudan ka uuda ta do, kika mha msdhriq bi ka uuda ta uri da. Niqan kingal ka payi, ngahan na o Rabay Lowbing. Mkla bi smdaran smapuh ka payi Rabay nii. Tay saw ka ini klai smapuh paru ising ka narux(maruh) seejiq do, ida miying payi Rabay kana ka seejiq da, meiyah smbrahaw psapuh hyaan pqita narux. Rmngaw ka payi Rabay, &quot; Qtai ku smapuh siida, nasi selut baga mu ka daran do ; Duri ni, qtai emphing kana ka pnhiyung mu pntungan lumag do, kika malu smpuhan ni mha malu ka narux seejiq da. Nasi ini selut baga mu ka daran, ini phing kingal lumaq do. Niqan kingal ka Utux rudan daha ini sruwa peangal pnsdaran mu smapuh. Saw ki do. Asi ka empxal ta powda duri&quot; msa. Smapuh ka paiy Rabay nii o, slama na smli kana ka djiyun na qnqaya. Saw mnmanu ka qyqaya jiyun na smapuh. Tg1 o daran. Tg2 o sinaw. Tg3 o tutu djima. Tg4 o puqan lumaq. Tg5 o hnlitan hiyi babuy (ida asi ka tnbugan na nanak ka babuy, ini duwa ka dmuuy bowyak. &quot;Yasa bowyak nii o bnegay Utux rudan kiya&quot; msa Tg6 o pila buhug quruq (rmngaw ka payi rabay, &quot;Smpug ta pila Utux msa o, kinqal buhug quruq o kinqal kbuhug kiya; Dha buhug quruq do dha kbuhug kida; Rima buhug quruq do rima kbuhug kida&quot; msa. Tg7 o rnabaw brayaw slabu hnlitan hiyi babuy kiya) Tg 8 o gasil krig ( pniqun siyaw mnarux seejiq ka qnrapan babuy, gasil nii o sbkuy narat pakak babuy kiya, isil na o pjiyun baga mnarux seejiq kiya; Babuy nii o rimu peekan Utux rudan kiya, kika pkmalu na narux seejiq&quot; msa). Niqan bi ngahan na ka msapuh payi Rabay nii, ida mllutut dsmapuh kana ka rdrudan dha. Hiya do mha dmaspat knxalan msapuh ka payi Rabay nii da. Shuya na sun smapuh ka mnarux seejiq hug? Playun na powda daran smiling ka Utux rudan na. Msa &quot;Hmuya, ma su pknrxun ka laqi nii hug ?&quot; Pnyahan bnatas : : Rabay Bakan : Seejiq Truku : : Aki Lowking : Truku : : Lituk Teymu : Seejiq Truku </FORM>
    </S>
</TEXT>
