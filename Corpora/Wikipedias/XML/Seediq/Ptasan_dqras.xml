<?xml version="1.0" ?>
<TEXT id="Wiki_Seediq_Ptasan_dqras" xml:lang="pwn" source="Paiwan Wikipedia, article: Ptasan_dqras" copyright="CC BY-SA" citation="Ptasan_dqras. (2024, December 07). In Wikipedia [Paiwan]. https://pwn.wikipedia.org/wiki/Ptasan_dqras" BibTeX_citation="@misc{Wiki_pwn_Ptasan_dqras, title = Ptasan_dqras, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Ptasan_dqras} }">
    <S id="0">
        <FORM kindOf="original">lala bi klgan seejiq o niqan matas dqras ka gaya dha'. seejiq Truku uri o niqan saw ni ka gaya dha uri. Pgaya matas dqras ka Truku o niqa balay pnegluban na kingal hnyigan seejiq, asi ka mgmeenu ka seejiq o kika mtduwa ptasan dqras hug? Kiya o laqi kuyuh ga asi ka mkla tminun, mmkay ni mhuma pnegalang, snaw o asi ka mkla tmsamat, tminun qngqaya. Manu saw kiya ni ptasan dqras o paru balay pnskraya niya. Seejiq Truku o nhdaan kndsan dha o asi ka muda hakaw utux ka utux dha, rudan o skwada ka seejiq o ini ksa wada mhuqil, wada plealay mhuma bunga msa. Skwada ka seejiq o utux dha o asi ka muda hakaw utux, Kika mtduwa dhuq mseupu utux rudan. Ptasan dqras ka seejiq o paru balay pnskraya niya kkeudus utux niya. Manu saw kiya ni ptasan dqras o Kika pusu balay bhragun kana seejiq Truku. Knsyangan ptasan o kuyuh o ptasan pnglux ni dqras, snaw o ptasan pnglux ni bkluy. Pnskraya na knxalan sayang o kkdrumut ta qmeepah ni kksuyang kana lnglungan t aita laqi Truku.</FORM>
        <FORM kindOf="standard">lala bi klgan seejiq o niqan matas dqras ka gaya dha'. seejiq Troko ori o niqan saw ni ka gaya dha ori. Pgaya matas dqras ka Troko o niqa balay pnegloban na kingal hnyigan seejiq, asi ka mgmeeno ka seejiq o kika mtdowa ptasan dqras hog? Kiya o laqi koyoh ga asi ka mkla tminon, mmkay ni mhoma pnegalang, snaw o asi ka mkla tmsamat, tminon qngqaya. Mano saw kiya ni ptasan dqras o paro balay pnskraya niya. Seejiq Troko o nhdaan kndsan dha o asi ka moda hakaw otox ka otox dha, rodan o skwada ka seejiq o ini ksa wada mhoqil, wada plealay mhoma bonga msa. Skwada ka seejiq o otox dha o asi ka moda hakaw otox, Kika mtdowa dhoq mseopo otox rodan. Ptasan dqras ka seejiq o paro balay pnskraya niya kkeodos otox niya. Mano saw kiya ni ptasan dqras o Kika poso balay bhragon kana seejiq Troko. Knsyangan ptasan o koyoh o ptasan pnglox ni dqras, snaw o ptasan pnglox ni bkloy. Pnskraya na knxalan sayang o kkdromot ta qmeepah ni kksoyang kana lnglongan t aita laqi Troko.</FORM>
    </S>
</TEXT>