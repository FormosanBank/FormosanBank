<?xml version="1.0" ?>
<TEXT id="Wiki_Seediq_Rhenuk" xml:lang="pwn" source="Paiwan Wikipedia, article: Rhenuk" copyright="CC BY-SA" citation="Rhenuk. (2024, December 07). In Wikipedia [Paiwan]. https://pwn.wikipedia.org/wiki/Rhenuk" BibTeX_citation="@misc{Wiki_pwn_Rhenuk, title = Rhenuk, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Rhenuk} }">
    <S id="0">
        <FORM kindOf="original">= Rhenuk = Smkila bi ana inu ka bubu rhnuk, ana saw ssiyaw elug, ssiyaw yayung, ssiyaw elug btunux, gmimax sspriq, bgurah hari bbuyu…dnii, ida qtaan hiya kana. Ini kiisug puniq ka bubu na, nasi sqmaan do, babaw duri o ida tmrabaw duri, mowsa kmbgurah isil dxgal dungan. Wasaw bubu rhnuk nii ga, ida kuxul bi mkan rqnux, miric… dsamac. Hiyi na o ida kuxul bi maka dssamac, dqduda, ana nanaq saw seejiq uri o smkuxul bi mkan uri. Rhnuk nii ka pusu bi uqun slaqi alang dgiyaq daya seuxal. Niqan kingal ka rhnuk utux ksun, msanay ka dhiya. Yasa mtna hari qtaan ka bubu dha, mtna hari qtaan ka hiyi dha uri. Ini tduwa mkan ka hiyi rhnuk utux. Hiyi rhnuk o ida kingal nanaq sknxan, msbasi ciway ni ssibu uqun ka hiyi rhnuk. Kiya ni kuxul bi makan laqi alang dgiyaq daya.</FORM>
        <FORM kindOf="standard">= Rhenok = Smkila bi ana ino ka bobo rhnok, ana saw ssiyaw elog, ssiyaw yayong, ssiyaw elog btonox, gmimax sspriq, bgorah hari bboyo…dnii, ida qtaan hiya kana. Ini kiisog poniq ka bobo na, nasi sqmaan do, babaw dori o ida tmrabaw dori, mowsa kmbgorah isil dxgal dongan. Wasaw bobo rhnok nii ga, ida koxol bi mkan rqnox, miric… dsamac. Hiyi na o ida koxol bi maka dssamac, dqdoda, ana nanaq saw seejiq ori o smkoxol bi mkan ori. Rhnok nii ka poso bi oqon slaqi alang dgiyaq daya seoxal. Niqan kingal ka rhnok otox kson, msanay ka dhiya. Yasa mtna hari qtaan ka bobo dha, mtna hari qtaan ka hiyi dha ori. Ini tdowa mkan ka hiyi rhnok otox. Hiyi rhnok o ida kingal nanaq sknxan, msbasi ciway ni ssibo oqon ka hiyi rhnok. Kiya ni koxol bi makan laqi alang dgiyaq daya.</FORM>
    </S>
</TEXT>