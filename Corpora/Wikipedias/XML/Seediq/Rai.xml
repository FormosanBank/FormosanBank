<?xml version="1.0" ?>
<TEXT id="Wiki_Seediq_Rai" xml:lang="trv" source="Seediq Wikipedia, article: Rai" copyright="CC BY-SA" citation="Rai. (2025, May 05). In Wikipedia [Seediq]. https://trv.wikipedia.org/wiki/Rai" BibTeX_citation="@misc{Wiki_trv_Rai, title = Rai, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Rai} }">
    <S id="0">
        <FORM kindOf="original">= Rai = Rai nii u wana Taywan ka niqan, mhru ckcka bbuyu ka qqhuni na, msadu, mridil hari mi ini sdhriq ka pusu na, wasaw na u bbaraw mi mtumun hari, rakaw bukuy wasaw na u mqbulic, hiyi na u rbuwan kndux bay rakaw mqbulic rhiq na, wa ruwan hiyi na ka ttingun mi qqrung dha mkan, mbhuway ka rakaw na. Niqan ou hari kluwan ddiyun ka rai nii,uxay nanaq uqun ccamac mi sediq, duwan u smluun dha tyaun, uruc, knuroh, qolic mi pniric sapah, smluun dha bhniq dangal mi slak, smluun dha duhung tkanun macu, ngalan dha qhuni tthuwan mi pchdaun dha ...dnii. Rprapic, bbrihuc mi boyak ka smkuxul mkan hiyi rai nii,musa mkarang qhuni duma mi musa lmamu ntuting dxral duma,qyutan dha mangal ka rihiq na ha, kiya uqun dha ka hiyi na da; empekan ciida ka sediq u, rhqan dha bawa ka rihiq na nganguc balay han, kiya duhung dha dxral truma tnhuwan dha ka hiyi na ha, mhada ciida da u kiya ttingan dha mkan ka hiyi na da, qyutan dha quwaq mangal ka rhiq na, kiya uqun dha ka hiyi na da, prhpoh mi knmalu bay uqun ka hiyi na!</FORM>
        <FORM kindOf="standard">= Rai = Rai nii o wana Taywan ka niqan, mhro ckcka bboyo ka qqhoni na, msado, mridil hari mi ini sdhriq ka poso na, wasaw na o bbaraw mi mtomon hari, rakaw bokoy wasaw na o mqbolic, hiyi na o rbowan kndox bay rakaw mqbolic rhiq na, wa rowan hiyi na ka ttingon mi qqrong dha mkan, mbhoway ka rakaw na. Niqan oo hari klowan ddiyon ka rai nii,oxay nanaq oqon ccamac mi sediq, dowan o smloon dha tyaon, oroc, knoroh, qolic mi pniric sapah, smloon dha bhniq dangal mi slak, smloon dha dohong tkanon maco, ngalan dha qhoni tthowan mi pchdaon dha ...dnii. Rprapic, bbrihoc mi boyak ka smkoxol mkan hiyi rai nii,mosa mkarang qhoni doma mi mosa lmamo ntoting dxral doma,qyotan dha mangal ka rihiq na ha, kiya oqon dha ka hiyi na da; empekan ciida ka sediq o, rhqan dha bawa ka rihiq na ngangoc balay han, kiya dohong dha dxral troma tnhowan dha ka hiyi na ha, mhada ciida da o kiya ttingan dha mkan ka hiyi na da, qyotan dha qowaq mangal ka rhiq na, kiya oqon dha ka hiyi na da, prhpoh mi knmalo bay oqon ka hiyi na!</FORM>
    </S>
</TEXT>