<?xml version="1.0" ?>
<TEXT id="Wiki_Seediq_Wihi_qhuni" xml:lang="trv" source="Seediq Wikipedia, article: Wihi_qhuni" copyright="CC BY-SA" citation="Wihi_qhuni. (2025, May 05). In Wikipedia [Seediq]. https://trv.wikipedia.org/wiki/Wihi_qhuni" BibTeX_citation="@misc{Wiki_trv_Wihi_qhuni, title = Wihi_qhuni, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Wihi_qhuni} }">
    <S id="0">
        <FORM kindOf="original">Mtqiri riwas mkan nhapuy sbiyaw balay ka kndsan Truku o dmuuy baga kana, msaan bgu o kayu ksun ni mahan bguo wihi snalu qhuni, psramal kingal balay ka wihi mahan bgu, kiya do o kingal ruwan sapah mimah bgu ga mssriyux dmuuy kingal bi wihi nii ka mimah bgu, pusu na ka saw nii o kingal ruwan sapah nii ga mseupu ni mddayaw balay ni smkingal balay lnglungan dha uri, duri o ini balay psrabang ana manu qngqaya djiyun dha,Yasa saw nii ka kndsan dha kdjiyax do o ana musa ana inu ka snaw ida mttqnay kana dha, musa bbuyu tmsamat, musa psgburah dxgal, tmatak rnaaw ngalun dha bgurah qmpahan, ida mseupu ka laqi snaw ruwan sapah,aji wana hiya niqan ka phiyug smmalu bgurah sapah o musa dmayaw hiya kana dha uri. Kingal ruwan sapah o mqqaras balay msblaiq balay ka kndsan kingal ruwan sapah nii, yasa lnglungan dha ka dmuuy kingal balay wihi o mddayaw, mddudug, ni mssblaiq kndsan kdjiyax ni mseupu balay lnglungan. pnhiyug saw nii lnglungan dha o paah mseupu dmuuy kingal bi wihi mimqah bgu siida, Saw nii ka pusu balay tnegsaan rudan, ini bi ptraqil ka dhiya laqi kingal ruwam sapah Truku sbiyaw.</FORM>
        <FORM kindOf="standard">Mtqiri riwas mkan nhapoy sbiyaw balay ka kndsan Troko o dmooy baga kana, msaan bgo o kayo kson ni mahan bgoo wihi snalo qhoni, psramal kingal balay ka wihi mahan bgo, kiya do o kingal rowan sapah mimah bgo ga mssriyox dmooy kingal bi wihi nii ka mimah bgo, poso na ka saw nii o kingal rowan sapah nii ga mseopo ni mddayaw balay ni smkingal balay lnglongan dha ori, dori o ini balay psrabang ana mano qngqaya djiyon dha,Yasa saw nii ka kndsan dha kdjiyax do o ana mosa ana ino ka snaw ida mttqnay kana dha, mosa bboyo tmsamat, mosa psgborah dxgal, tmatak rnaaw ngalon dha bgorah qmpahan, ida mseopo ka laqi snaw rowan sapah,aji wana hiya niqan ka phiyog smmalo bgorah sapah o mosa dmayaw hiya kana dha ori. Kingal rowan sapah o mqqaras balay msblaiq balay ka kndsan kingal rowan sapah nii, yasa lnglongan dha ka dmooy kingal balay wihi o mddayaw, mddodog, ni mssblaiq kndsan kdjiyax ni mseopo balay lnglongan. pnhiyog saw nii lnglongan dha o paah mseopo dmooy kingal bi wihi mimqah bgo siida, Saw nii ka poso balay tnegsaan rodan, ini bi ptraqil ka dhiya laqi kingal rowam sapah Troko sbiyaw.</FORM>
    </S>
</TEXT>