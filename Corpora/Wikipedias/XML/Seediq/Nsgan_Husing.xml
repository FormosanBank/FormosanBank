<?xml version="1.0" ?>
<TEXT id="Wiki_Seediq_Nsgan_Husing" xml:lang="trv" source="Seediq Wikipedia, article: Nsgan_Husing" copyright="CC BY-SA" citation="Nsgan_Husing. (2025, May 05). In Wikipedia [Seediq]. https://trv.wikipedia.org/wiki/Nsgan_Husing" BibTeX_citation="@misc{Wiki_trv_Nsgan_Husing, title = Nsgan_Husing, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nsgan_Husing} }">
    <S id="0">
        <FORM kindOf="original">Nsgan Hu-sing o kika sun kingal alang kklawa nyusan Towing Klwaan Cikuku. Gaga mniq tgtruma nklaan hidaw nyusan Towing ka hiya. Gtgut na tgdaya o nsgan Tasi. Gygut na nklaan hidaw tgdaya o nsgan Sansiya ni nsgan Uray nyusan Bgurah Tayhuk. Ptlutut nklaan hidaw tgtruma do nsgan Tatung nyusan Iran kida. Ryaxan hidaw tgtruma ni ryaxan hidaw tgdaya do msgtgut nsgan Ciens ni nsgan Kwansi nyusan Singcu kida. Knlbangan na o 351 m2.( ida bi dha tnegempituan kmlbangan nyusan Towing ). Knhbragan hiyi sjiqun na o kingal drmax dha kbuhug. Kika sun llabang bi ka dxgal, blbilaq bi ka sjiqun ni alang tghghaw bi sdseejiq na ka hiya. Tndxgal hini o kika sun seejiq tnpusu seejiq Bgala Taywang. Murug&quot;Gaya kklawa alang&quot;o nsgan Husing gaa alang skangki nanak seejiq Tnpusu ka hiya. Pniqan tmtmaan na seejiq gaya nkana qmpringan alang kklawa nanak. Ini pndka dduma nnsgan nyusan Towing ka hiya. Asi ka sduuy saw mddka nnsgan ka biyax kklawa nanak alang. Qpahan nsgan Husing o tduwa nanak qmeepah uuda kklawa hiya nanak ni aji qpahan snkgulan qpahan nyusan Towing ka hiya. Phiyug qmpringan dmririh nsgan Husing kika sun smmalu gygaya uuda kmlawa nanak. Endaan Hangan smudal o &quot;Cyawpansan&quot;. Klwaan Nihung siida alang seejiq Tnpusu nsgan Tasi nyusan Singcu. Bukuy tnegjiyal do rajing tmhnganun nsgan Cyawpan. Pnyahan hangan alang Maxal maspat maspat kmxalan mataru hngkawas siida, miyah qmita hini ka Ryumincwan.Qtaan na ka dha sipaw breenux yayung Takukan o mdka bi qcinuh tru muhing. Manu asi tmhngani Cyawpansan uri da Klwaan Cin siida thnganun Cyawpansan ka alang nii. Dgiyaq nii o Pyasan sun kari Bgala. Pusu pngkla na o nniqan ryuxan qngqaya msa. Kingal thnganan kari Bgala duri Pyasan msa o pnaah kingal ngahan bukung alang Bgala. Klwaan Cin siida, tnegjiyal dha mrata Cin ni wada mhuqil. Manu csdamat hyaan ka seejiq alang ni asi duuy ngahan na tmngahan da. Klwaan Nihung siida, qpahan mdudul o ini dha baka ka seejiq tnpusu. Asi dha si Cyawpansan ka alang nii da. Mdka qcinuh qlqahan sun dha smbilaq smngahan. Klwaan Nihung siida hana sriyu ka ngahan Cyawpansan nii . Saw ka Riyumincwan ka tmngahan msa o ida bi kari dha nanak kiya. Maxal mngari mrimal spat hngkawas maxal idas mtrul kingal jiyax siida pryuxan nsgan Husing da. Qtaan ta ka singbung siida,&quot;Ssqaras dha pncingan Thulang Klwaan ni pteura mgkala pxal duri ka Klwaan&quot;kika mnda pprngaw ka qpahan nsgan ni sbgay dha qpahan nyusan ssruwa. Siida uri, tgbilaq laqi ptasan Cyawpan wada ryuxun tgbilaq laqi ptasan Cieysow. Gmaaw pncingan Ciyang Cun-cen siida sduuy ka ngahan nii. Empusal maxal spat hngkawas maxal dha idas empusal rima jiyax siida, nyusan Towing wada ryuxun alang paru Towing ni nsgan Husing do wada ryuxun alang Husing kida. euda mangal duri hangan Empusal maxal spat hngkawas powsa kari ka &quot;Qmpringan uuda qqpuruhseejiqTnpusu Taywang&quot;ni ryuxi &quot;Piyaway&quot;aji uri o &quot;Piyasan&quot;ka hangan msa. Plealay bi duri o niqan ka ryuxi ta &quot;Cyawpan&quot;msa ni ini sruwa kana ka sdseejiq alang. Niqan bi ngahan knkla kndsan Ulay Klwaan Nihung siida, hmnlay rima nniqan ulay ka nsgan Husing. Hangan dha o ulay Sring, ulay Sinsing, ulay Kawyi, ulay Hakaw Parin, ulay bilaq Uray. Ssmalu elug qsiya siida, wana ulay Sring ni ulay Sinsing ka ida gaga hiya ni tru na da o wada rbngun kska ayug kida. Hlayan maxal mngari mngari kmxalan empitu hngkawas siida duri ka ulay Hakaw Parin ni thnganun ulay Yeyhn kida. Knhbragan hiyi seejiq Pspgan bitaq empusal empusal kingal hngkawas kingal idas bukuy bi, knhbragan sdseejiq nsgan Husing o kingal kbuhug empusal tru kbkuy maspat kmxalan hiyi. Knkyuxan na mtrul rima hiyi Km2. Bitaq sayang, mataru ka nsgan seejiq tnpusu klwaan ta o hiya ka hhbaraw bi sjiqun ni tgkkiyux bi uri. Kska alang paru Towing hini o hiya ka hhbaraw bi sjiqun ni psdkaan snaw bi kuyuh tgbaraw bi uri. Kska Taywang knkana alang o tgmngari ka knhbragan na kngkingal sapah. Endaan hngkwasan kmpryuxan knhbragan hiyi seejiq Spuun pspug rima hngkawas(Nhddan bi empusal maxal rima hngkawas～nhdaan bi empusal empusal hngkawas) mrana maxal spat kbkuy empusal spat knhbragan hiyi sdseejiq. Knkrana na o maxal tru drmax ungat tru tengkbkyan. Hiya o kika sun tglikaw bi krnaan na knhbragan hiyi sjiqun kska alang paru Towing hini. Knkana nnsgan kska Klwaan do tgrima tgbrah ka knkrnaan na hiya. Pdkaan dduma nsgan eseisil krnaan dha hnhbragan hiyi sdseejiq ka nsgan Hu-sing Empusal kbkuy empusal kingal hngkawas kingal idas siida, knhbragan hiyi sdseejiq nsgan Husing o hmrinas nnsgan Riukuey da. Bitaq bi nhdaan empusal kbkuy empusal kingal hngkawas kingal idas siida, knhbragan hiyi sdseejiq na o hmrinas nnsgan Riukuey mngari hiyi. Bnkgan alang Klwaan na truma o niqan maxal elealang. Alang tgbrah dgiyaq alang Sanmin alang Cansin alang Kueyhwey alang Siyayun alang Cjen alang Isen alang Rowhu Alang Tgbukuy dgiyaq alang Kawi alang Sankwan alang Huwarin Niqan ngahan nhuma Rima idas qlupas Qlupas biyuq ngiraw lxi djima apu ssibus</FORM>
        <FORM kindOf="standard">Nsgan Ho-sing o kika son kingal alang kklawa nyosan Towing Klwaan Cikoko. Gaga mniq tgtroma nklaan hidaw nyosan Towing ka hiya. Gtgot na tgdaya o nsgan Tasi. Gygot na nklaan hidaw tgdaya o nsgan Sansiya ni nsgan Uray nyosan Bgorah Tayhok. Ptlotot nklaan hidaw tgtroma do nsgan Tatong nyosan Iran kida. Ryaxan hidaw tgtroma ni ryaxan hidaw tgdaya do msgtgot nsgan Ciens ni nsgan Kwansi nyosan Singco kida. Knlbangan na o 351 m2.( ida bi dha tnegempitoan kmlbangan nyosan Towing ). Knhbragan hiyi sjiqon na o kingal drmax dha kbohog. Kika son llabang bi ka dxgal, blbilaq bi ka sjiqon ni alang tghghaw bi sdseejiq na ka hiya. Tndxgal hini o kika son seejiq tnposo seejiq Bgala Taywang. Morog&quot;Gaya kklawa alang&quot;o nsgan Hosing gaa alang skangki nanak seejiq Tnposo ka hiya. Pniqan tmtmaan na seejiq gaya nkana qmpringan alang kklawa nanak. Ini pndka ddoma nnsgan nyosan Towing ka hiya. Asi ka sdooy saw mddka nnsgan ka biyax kklawa nanak alang. Qpahan nsgan Hosing o tdowa nanak qmeepah ooda kklawa hiya nanak ni aji qpahan snkgolan qpahan nyosan Towing ka hiya. Phiyog qmpringan dmririh nsgan Hosing kika son smmalo gygaya ooda kmlawa nanak. Endaan Hangan smodal o &quot;Cyawpansan&quot;. Klwaan Nihong siida alang seejiq Tnposo nsgan Tasi nyosan Singco. Bokoy tnegjiyal do rajing tmhnganon nsgan Cyawpan. Pnyahan hangan alang Maxal maspat maspat kmxalan mataro hngkawas siida, miyah qmita hini ka Ryomincwan.Qtaan na ka dha sipaw breenox yayong Takokan o mdka bi qcinoh tro mohing. Mano asi tmhngani Cyawpansan ori da Klwaan Cin siida thnganon Cyawpansan ka alang nii. Dgiyaq nii o Pyasan son kari Bgala. Poso pngkla na o nniqan ryoxan qngqaya msa. Kingal thnganan kari Bgala dori Pyasan msa o pnaah kingal ngahan bokong alang Bgala. Klwaan Cin siida, tnegjiyal dha mrata Cin ni wada mhoqil. Mano csdamat hyaan ka seejiq alang ni asi dooy ngahan na tmngahan da. Klwaan Nihong siida, qpahan mdodol o ini dha baka ka seejiq tnposo. Asi dha si Cyawpansan ka alang nii da. Mdka qcinoh qlqahan son dha smbilaq smngahan. Klwaan Nihong siida hana sriyo ka ngahan Cyawpansan nii . Saw ka Riyomincwan ka tmngahan msa o ida bi kari dha nanak kiya. Maxal mngari mrimal spat hngkawas maxal idas mtrol kingal jiyax siida pryoxan nsgan Hosing da. Qtaan ta ka singbong siida,&quot;Ssqaras dha pncingan Tholang Klwaan ni pteora mgkala pxal dori ka Klwaan&quot;kika mnda pprngaw ka qpahan nsgan ni sbgay dha qpahan nyosan ssrowa. Siida ori, tgbilaq laqi ptasan Cyawpan wada ryoxon tgbilaq laqi ptasan Cieysow. Gmaaw pncingan Ciyang Con-cen siida sdooy ka ngahan nii. Emposal maxal spat hngkawas maxal dha idas emposal rima jiyax siida, nyosan Towing wada ryoxon alang paro Towing ni nsgan Hosing do wada ryoxon alang Hosing kida. eoda mangal dori hangan Emposal maxal spat hngkawas powsa kari ka &quot;Qmpringan ooda qqporohseejiqTnposo Taywang&quot;ni ryoxi &quot;Piyaway&quot;aji ori o &quot;Piyasan&quot;ka hangan msa. Plealay bi dori o niqan ka ryoxi ta &quot;Cyawpan&quot;msa ni ini srowa kana ka sdseejiq alang. Niqan bi ngahan knkla kndsan Ulay Klwaan Nihong siida, hmnlay rima nniqan olay ka nsgan Hosing. Hangan dha o olay Sring, olay Sinsing, olay Kawyi, olay Hakaw Parin, olay bilaq Uray. Ssmalo elog qsiya siida, wana olay Sring ni olay Sinsing ka ida gaga hiya ni tro na da o wada rbngon kska ayog kida. Hlayan maxal mngari mngari kmxalan empito hngkawas siida dori ka olay Hakaw Parin ni thnganon olay Yeyhn kida. Knhbragan hiyi seejiq Pspgan bitaq emposal emposal kingal hngkawas kingal idas bokoy bi, knhbragan sdseejiq nsgan Hosing o kingal kbohog emposal tro kbkoy maspat kmxalan hiyi. Knkyoxan na mtrol rima hiyi Km2. Bitaq sayang, mataro ka nsgan seejiq tnposo klwaan ta o hiya ka hhbaraw bi sjiqon ni tgkkiyox bi ori. Kska alang paro Towing hini o hiya ka hhbaraw bi sjiqon ni psdkaan snaw bi koyoh tgbaraw bi ori. Kska Taywang knkana alang o tgmngari ka knhbragan na kngkingal sapah. Endaan hngkwasan kmpryoxan knhbragan hiyi seejiq Spoon pspog rima hngkawas(Nhddan bi emposal maxal rima hngkawas～nhdaan bi emposal emposal hngkawas) mrana maxal spat kbkoy emposal spat knhbragan hiyi sdseejiq. Knkrana na o maxal tro drmax ongat tro tengkbkyan. Hiya o kika son tglikaw bi krnaan na knhbragan hiyi sjiqon kska alang paro Towing hini. Knkana nnsgan kska Klwaan do tgrima tgbrah ka knkrnaan na hiya. Pdkaan ddoma nsgan eseisil krnaan dha hnhbragan hiyi sdseejiq ka nsgan Ho-sing Emposal kbkoy emposal kingal hngkawas kingal idas siida, knhbragan hiyi sdseejiq nsgan Hosing o hmrinas nnsgan Riokoey da. Bitaq bi nhdaan emposal kbkoy emposal kingal hngkawas kingal idas siida, knhbragan hiyi sdseejiq na o hmrinas nnsgan Riokoey mngari hiyi. Bnkgan alang Klwaan na troma o niqan maxal elealang. Alang tgbrah dgiyaq alang Sanmin alang Cansin alang Koeyhwey alang Siyayon alang Cjen alang Isen alang Rowho Alang Tgbokoy dgiyaq alang Kawi alang Sankwan alang Howarin Niqan ngahan nhoma Rima idas qlopas Qlopas biyoq ngiraw lxi djima apo ssibos</FORM>
    </S>
</TEXT>