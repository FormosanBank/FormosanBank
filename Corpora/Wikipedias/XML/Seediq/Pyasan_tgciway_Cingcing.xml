<?xml version="1.0" ?>
<TEXT id="Wiki_Seediq_Pyasan_tgciway_Cingcing" xml:lang="trv" source="Seediq Wikipedia, article: Pyasan_tgciway_Cingcing" copyright="CC BY-SA" citation="Pyasan_tgciway_Cingcing. (2025, May 05). In Wikipedia [Seediq]. https://trv.wikipedia.org/wiki/Pyasan_tgciway_Cingcing" BibTeX_citation="@misc{Wiki_trv_Pyasan_tgciway_Cingcing, title = Pyasan_tgciway_Cingcing, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Pyasan_tgciway_Cingcing} }">
    <S id="0">
        <FORM kindOf="original">= Pyasan tgciway Cingcing = Gaga daya hraan hidaw Nantowseyn Jnaysyang ka pyasan tgciway Cingcing ksun, gisu sdalih bi Taycung ni Hwareyn dha seyns nii. Niqan elug Tay14 cya gaga lmihu hiya, plutuc dha ka Taycung ni Hwareyn dha seyns. Pyasan tgciway Cingcing nii ga pnhiyug hngkawas 1967 siida, pusu na balay o sphiyug na peuyas patas laqi, saw ka pnaah Cungkwo Tlu na mnsaping imin ni Jungmin. Pyasan tgciway Cingcing nii ga pneiyah Sowtingsincun, Tingyueynsincun, Jungkwangsincun, Powangsincun ni Jncang dnii klealng ka laqi meiyah meuyas patas. Pkla tru knmalu na pyasan tgciway Cingcing Tgkingal knmalu na o &quot;Tgkingal bowqax nniqan&quot; Gaga haypa 1748M ka pyasan tgciway Cingcing ksun, kiya ni mltu ka karac rbagan, msipa bi ka karac misan. Rbagan do ida hbaraw bi ka seejiq miyah rmigaw hiya,miya trbug lntan hngak karac hini, kiya ni ksun dha &quot;Qdriqan kncilux&quot; ka hiya. Pyasan hini ungac kiyayi pskltu nniqan(wana sapah teynnaw ka niqan), ungac kikayi skbgihur uri, mkan nhapuy o ida ini tmring uri. Saw nii malu bi nniqan ka rbagan alang Snapaw hiya. Misan do ida msipa balay ka karac wah, lqian hini ga ini sa mskuy, ada ka luhay dha nniqan paah laqi ka hini. Nasi saw kska ka yahan na meuyas hiya do, ini tduwa skila duma ka lqian, hici o wada thjil alang breenux duri. Emptgsa hini o ida miisug hari knskuy kiya wah! Taqi keeman o asi ka smapaw teyntan kika tduwa malu tnqian keeman. Tgdha knmalu na o &quot;Tgkingal gnmaxan egu klgan sejiqun&quot; Pyasan tgciway Cingcing nii ga, laqi meuyas o hbaraw bi kleegan sejiqan. Niqan tnpusu seejiq(Seejiq balay, Bunun, Paiwan, Rukai, Thau dnii), niqan klmukan, niqan Khilang, niqan pnaah Cungkwo Tlu Yunnansng tnhjilan Kwomincnfu Minkwo hngkawas 38 ni 50 uri,ida egu bi klgan uri ka dhiya. Sayang do gisu rwahan kana ka rhngun klwaan dni, nii mstrung seejiq Taywan ka duma pnaah eseisil klwaan seejiq. Uxay uri o miyah qmeepah Taywan hini, dsan dha ka lqian na uri.Kiya ka hbaraw bi lqlaqi gaga meuyas patas pyasan tgciway hiya. Pyasan tgciway Cingcing ga ida spruun dha bi qmita ka quri sejiqun kklgan, kiya ni tgsaan dha bi ka quri knkla egu klgan sejiqun. Tgtru knmalu na o &quot;stgsa lqlaqi pyasan &quot; Egu bi ka stgsa dha lqlaqi mniq pyasan tgciway Cingcing, saw ka mgrig grig sejiqun Cungkwo Tlu Yunnansng, ida egu ka gnegrigan dha grig da. Saw ka grig kungcyuey(Taycu), grig Hanicu, grig Icu, grig Myawcu dnii. Ida miyuk Hurus na Rahucu uri wah. Teumal nami euda dealang Snapaw hini uri, saw ka kndsan Hanicu na Cangceyieyn, saw ka kndsan Icu na Smiyan Puniq(Hwopacey) uri, saw ka kndsan Hanicu na Cangceyieyn, saw ka kndsan Icu na Smiyan Puniq(Hwopacey) uri. Ida slhayun lqlaqi hini kana ka dnii. Duri ni embiyax ni mdrumuc bi madas lqlaqi musa sttu mksa kdgiyaq gaga baraw bi alang snapaw hiya uri, ida asi ka mnusa mksa tru Pungpung Gokang hiya ka kana mnuyas pyasan tgciway Cingcing ka lqlaqi wah! Ida mdudul bi laqi meuyas musa pspung snluhay dh aka lqlaqi Pyasan tgciway Cingcing hiya, pkegu knkla ni pkniqan pahung na meuda ana manu hici.</FORM>
        <FORM kindOf="standard">= Pyasan tgciway Cingcing = Gaga daya hraan hidaw Nantowseyn Jnaysyang ka pyasan tgciway Cingcing kson, giso sdalih bi Taycong ni Hwareyn dha seyns nii. Niqan elog Tay14 cya gaga lmiho hiya, plotoc dha ka Taycong ni Hwareyn dha seyns. Pyasan tgciway Cingcing nii ga pnhiyog hngkawas 1967 siida, poso na balay o sphiyog na peoyas patas laqi, saw ka pnaah Congkwo Tlo na mnsaping imin ni Jongmin. Pyasan tgciway Cingcing nii ga pneiyah Sowtingsincon, Tingyoeynsincon, Jongkwangsincon, Powangsincon ni Jncang dnii klealng ka laqi meiyah meoyas patas. Pkla tro knmalo na pyasan tgciway Cingcing Tgkingal knmalo na o &quot;Tgkingal bowqax nniqan&quot; Gaga haypa 1748M ka pyasan tgciway Cingcing kson, kiya ni mlto ka karac rbagan, msipa bi ka karac misan. Rbagan do ida hbaraw bi ka seejiq miyah rmigaw hiya,miya trbog lntan hngak karac hini, kiya ni kson dha &quot;Qdriqan kncilox&quot; ka hiya. Pyasan hini ongac kiyayi psklto nniqan(wana sapah teynnaw ka niqan), ongac kikayi skbgihor ori, mkan nhapoy o ida ini tmring ori. Saw nii malo bi nniqan ka rbagan alang Snapaw hiya. Misan do ida msipa balay ka karac wah, lqian hini ga ini sa mskoy, ada ka lohay dha nniqan paah laqi ka hini. Nasi saw kska ka yahan na meoyas hiya do, ini tdowa skila doma ka lqian, hici o wada thjil alang breenox dori. Emptgsa hini o ida miisog hari knskoy kiya wah! Taqi keeman o asi ka smapaw teyntan kika tdowa malo tnqian keeman. Tgdha knmalo na o &quot;Tgkingal gnmaxan ego klgan sejiqon&quot; Pyasan tgciway Cingcing nii ga, laqi meoyas o hbaraw bi kleegan sejiqan. Niqan tnposo seejiq(Seejiq balay, Bonon, Paiwan, Rokai, Thao dnii), niqan klmokan, niqan Khilang, niqan pnaah Congkwo Tlo Yonnansng tnhjilan Kwomincnfo Minkwo hngkawas 38 ni 50 ori,ida ego bi klgan ori ka dhiya. Sayang do giso rwahan kana ka rhngon klwaan dni, nii mstrong seejiq Taywan ka doma pnaah eseisil klwaan seejiq. Uxay ori o miyah qmeepah Taywan hini, dsan dha ka lqian na ori.Kiya ka hbaraw bi lqlaqi gaga meoyas patas pyasan tgciway hiya. Pyasan tgciway Cingcing ga ida sproon dha bi qmita ka qori sejiqon kklgan, kiya ni tgsaan dha bi ka qori knkla ego klgan sejiqon. Tgtro knmalo na o &quot;stgsa lqlaqi pyasan &quot; Ego bi ka stgsa dha lqlaqi mniq pyasan tgciway Cingcing, saw ka mgrig grig sejiqon Congkwo Tlo Yonnansng, ida ego ka gnegrigan dha grig da. Saw ka grig kongcyoey(Tayco), grig Hanico, grig Ico, grig Myawco dnii. Ida miyok Horos na Rahoco ori wah. Teomal nami eoda dealang Snapaw hini ori, saw ka kndsan Hanico na Cangceyieyn, saw ka kndsan Ico na Smiyan Poniq(Hwopacey) ori, saw ka kndsan Hanico na Cangceyieyn, saw ka kndsan Ico na Smiyan Poniq(Hwopacey) ori. Ida slhayon lqlaqi hini kana ka dnii. Dori ni embiyax ni mdromoc bi madas lqlaqi mosa stto mksa kdgiyaq gaga baraw bi alang snapaw hiya ori, ida asi ka mnosa mksa tro Pongpong Gokang hiya ka kana mnoyas pyasan tgciway Cingcing ka lqlaqi wah! Ida mdodol bi laqi meoyas mosa pspong snlohay dh aka lqlaqi Pyasan tgciway Cingcing hiya, pkego knkla ni pkniqan pahong na meoda ana mano hici.</FORM>
    </S>
</TEXT>