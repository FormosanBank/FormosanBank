<?xml version="1.0" ?>
<TEXT id="Wiki_Seediq_Waya_lmawa_quyux" xml:lang="pwn" source="Paiwan Wikipedia, article: Waya_lmawa_quyux" copyright="CC BY-SA" citation="Waya_lmawa_quyux. (2024, December 07). In Wikipedia [Paiwan]. https://pwn.wikipedia.org/wiki/Waya_lmawa_quyux" BibTeX_citation="@misc{Wiki_pwn_Waya_lmawa_quyux, title = Waya_lmawa_quyux, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Waya_lmawa_quyux} }">
    <S id="0">
        <FORM kindOf="original">=== Waya lmawa quyux === Niqan waya lmawa quyux ka Seediq ta cbiyaw, "muda waya mplawa quyux do, enduwa bay qmuyux da" uka ta sow sediq plawa quyux dmi, ana niqan ltlutuc dha wa, ini duwi waya rdrudan dha da, kiya ka, nii ta ini klai mi chngiyun ta ka waya da. Cuhan, nasi bsiyaq ini quyux mi mdngu karac do, mdngu mhuqil kana ka pnhmaan da, mlih kana ka qsiya yayung da, musa mita sediq mplawa quyux ka qbsuran alang dha rdrudan alang, ppoda waya mplawa quyux. Kiya umau kingal diyax do, kiya han dmurun qbsuran alang kana ka sediq alang ssaun dha poda lmawa quyux. Diyax cida, madas dha rodux ka qbsuran alang, biqun na sediq mplawa quyux, snul kana ka qbsuran alang, rudan alang mi tnsapah sediq mplawa quyux, musa yayung mita pswaya lmawa quyux. Mhdu do, ini dhuq alang ka sediq mnosa mita pswaya na sa o, kiya miyah qmuyux paru dsa ka kari dha. Babaw qmnuyux da o, miyah pkan dsediq alang ka sediq mplawa quyux ka da, encung sow ini palix qmuyux duma da.</FORM>
        <FORM kindOf="standard">=== Waya lmawa qoyox === Niqan waya lmawa qoyox ka Seediq ta cbiyaw, "moda waya mplawa qoyox do, endowa bay qmoyox da" oka ta sow sediq plawa qoyox dmi, ana niqan ltlotoc dha wa, ini dowi waya rdrodan dha da, kiya ka, nii ta ini klai mi chngiyon ta ka waya da. Cohan, nasi bsiyaq ini qoyox mi mdngo karac do, mdngo mhoqil kana ka pnhmaan da, mlih kana ka qsiya yayong da, mosa mita sediq mplawa qoyox ka qbsoran alang dha rdrodan alang, ppoda waya mplawa qoyox. Kiya omao kingal diyax do, kiya han dmoron qbsoran alang kana ka sediq alang ssaon dha poda lmawa qoyox. Diyax cida, madas dha rodox ka qbsoran alang, biqon na sediq mplawa qoyox, snol kana ka qbsoran alang, rodan alang mi tnsapah sediq mplawa qoyox, mosa yayong mita pswaya lmawa qoyox. Mhdo do, ini dhoq alang ka sediq mnosa mita pswaya na sa o, kiya miyah qmoyox paro dsa ka kari dha. Babaw qmnoyox da o, miyah pkan dsediq alang ka sediq mplawa qoyox ka da, encong sow ini palix qmoyox doma da.</FORM>
    </S>
</TEXT>