<?xml version="1.0" ?>
<TEXT id="Wiki_Seediq_Tupih_tpih_tpih油葉石櫟" xml:lang="pwn" source="Paiwan Wikipedia, article: Tupih_tpih_tpih油葉石櫟" copyright="CC BY-SA" citation="Tupih_tpih_tpih油葉石櫟. (2024, December 07). In Wikipedia [Paiwan]. https://pwn.wikipedia.org/wiki/Tupih_tpih_tpih油葉石櫟" BibTeX_citation="@misc{Wiki_pwn_Tupih_tpih_tpih油葉石櫟, title = Tupih_tpih_tpih油葉石櫟, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Tupih_tpih_tpih油葉石櫟} }">
    <S id="0">
        <FORM kindOf="original">= Tupih/ tpih/ tpih = Kingal naq ba ttaan ka qhuni tupih, kndalax pusu truma egu ka gncida na pusu qhuni; ccida na ge mlqeling qtaan. Niqal cnhbiyan kndkilan ma so maapung mbhege ka qraqil na qhuni. Qhuni pgsama klaali ka heya. Lmiqu siyo uxe pkdere bale ka ttaan kdkilan na peni. Qnedis mgdoriq ma mgkeruc qtaan ka ssiyo waso na. Ttuwax na niqal uban runge. Rbagan mbhege msderux mslebi ka phepah na. Mpmisan mhada ka hei na de, mgtumun knbbunuh mntena ba kawara ka sduduy tuwax na baro. Puqun ka hei na duri, ma kuxul ba puqun brihuc duri. Slmeyan pcpingan, ma malu be ngalan qhuni tahuc peni. Mgdengu bale mtuting dheran ka hei na de, mtuting ka bunuh na so ba kawara baro na kiya duri. Ckceka na mkobu tikuh kiya, ki nii ka stgiya kexil baga. Steruc pgyaun kexil baga qtaan qnbsyaqan pntgyaan na mpgeriq. Ckceka na nii duri, pkcaan posa snqriyan lqeling so tuwax, ma xxiluy biciq peni. Ki nii ka ptbyaxun sdooyan spgeriq baga kixil, spgeriq rrngayan koma tthiqan na ka lqlaqi.</FORM>
        <FORM kindOf="standard">= Topih/ tpih/ tpih = Kingal naq ba ttaan ka qhoni topih, kndalax poso troma ego ka gncida na poso qhoni; ccida na ge mlqeling qtaan. Niqal cnhbiyan kndkilan ma so maapong mbhege ka qraqil na qhoni. Qhoni pgsama klaali ka heya. Lmiqo siyo oxe pkdere bale ka ttaan kdkilan na peni. Qnedis mgdoriq ma mgkeroc qtaan ka ssiyo waso na. Ttowax na niqal oban ronge. Rbagan mbhege msderox mslebi ka phepah na. Mpmisan mhada ka hei na de, mgtomon knbbonoh mntena ba kawara ka sdodoy towax na baro. Poqon ka hei na dori, ma koxol ba poqon brihoc dori. Slmeyan pcpingan, ma malo be ngalan qhoni tahoc peni. Mgdengo bale mtoting dheran ka hei na de, mtoting ka bonoh na so ba kawara baro na kiya dori. Ckceka na mkobo tikoh kiya, ki nii ka stgiya kexil baga. Steroc pgyaon kexil baga qtaan qnbsyaqan pntgyaan na mpgeriq. Ckceka na nii dori, pkcaan posa snqriyan lqeling so towax, ma xxiloy biciq peni. Ki nii ka ptbyaxon sdooyan spgeriq baga kixil, spgeriq rrngayan koma tthiqan na ka lqlaqi.</FORM>
    </S>
</TEXT>