<?xml version="1.0" ?>
<TEXT id="Wiki_Seediq_2030_Qlhangan_Kdhanun_Kari" xml:lang="trv" source="Seediq Wikipedia, article: 2030_Qlhangan_Kdhanun_Kari" copyright="CC BY-SA" citation="2030_Qlhangan_Kdhanun_Kari. (2025, May 05). In Wikipedia [Seediq]. https://trv.wikipedia.org/wiki/2030_Qlhangan_Kdhanun_Kari" BibTeX_citation="@misc{Wiki_trv_2030_Qlhangan_Kdhanun_Kari, title = 2030_Qlhangan_Kdhanun_Kari, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/2030_Qlhangan_Kdhanun_Kari} }">
    <S id="0">
        <FORM kindOf="original">Seyhu Taywang u dmudul &quot;2030 Qlhangan Kdhanun Kari&quot;(kari Tlu:2030雙語政策) beytaq saya, kari Tlu mi kari Dame ka kdhaun pkrana, binaw muda psluhay biyax psdkanun qqlhangan pa, uxay wana nanaq dmudu smluhay kari Dame. Diyax 8 cida Kari Taiwan Sweyhwey u, mnuda &quot;Msciyuk 2030 Qlhangan Kdhanun Kari&quot; cicehwey, pnbaraw kari iya stpiqi qmita ka Taywang; niqan mndungus bay knou kluwan Kari Nantaw Yusi, kari Tlu mi kari Plmukan mi kari Khilang mi pnbawa Taywang pskari uri, kana niyi pa mbtunux bay cucan kari Taywang kana. Pskray kari ka sweyce, uxay sa uxay balay smluhay kari Dame, kiya u kasi ka muda lmngelung kari qlhangan ka seyhu, hmuya mnchaya mniq Taywang mi pnkana qqlhangan babaw dxral na cuweyn, muda pkrana nanaq tukubeycu kari, ndanan, bungka, bntasan knkla msusa, pnsltudan tnlbuwan mi pnltudan na biyax smnelanan Taywang nanaq, psluhay tuhuy pnsung qqlhangan babaw dxral na bbiyax, kiya uri u muda ptkla quri uuda kari u knpruwan balay, ini pndkani qmita ka cuweyn pa, musa smliq balay lmutuc kari qlhangan. Papak</FORM>
        <FORM kindOf="standard">Seyho Taywang o dmodol &quot;2030 Qlhangan Kdhanon Kari&quot;(kari Tlo:2030雙語政策) beytaq saya, kari Tlo mi kari Dame ka kdhaon pkrana, binaw moda pslohay biyax psdkanon qqlhangan pa, oxay wana nanaq dmodo smlohay kari Dame. Diyax 8 cida Kari Taiwan Sweyhwey o, mnoda &quot;Msciyok 2030 Qlhangan Kdhanon Kari&quot; cicehwey, pnbaraw kari iya stpiqi qmita ka Taywang; niqan mndongos bay knoo klowan Kari Nantaw Yosi, kari Tlo mi kari Plmokan mi kari Khilang mi pnbawa Taywang pskari ori, kana niyi pa mbtonox bay cocan kari Taywang kana. Pskray kari ka sweyce, oxay sa oxay balay smlohay kari Dame, kiya o kasi ka moda lmngelong kari qlhangan ka seyho, hmoya mnchaya mniq Taywang mi pnkana qqlhangan babaw dxral na coweyn, moda pkrana nanaq tokobeyco kari, ndanan, bongka, bntasan knkla msosa, pnsltodan tnlbowan mi pnltodan na biyax smnelanan Taywang nanaq, pslohay tohoy pnsong qqlhangan babaw dxral na bbiyax, kiya ori o moda ptkla qori ooda kari o knprowan balay, ini pndkani qmita ka coweyn pa, mosa smliq balay lmotoc kari qlhangan. Papak</FORM>
    </S>
</TEXT>