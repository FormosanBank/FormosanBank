<?xml version="1.0" ?>
<TEXT id="Wiki_Seediq_Pala_ratu" xml:lang="pwn" source="Paiwan Wikipedia, article: Pala_ratu" copyright="CC BY-SA" citation="Pala_ratu. (2024, December 07). In Wikipedia [Paiwan]. https://pwn.wikipedia.org/wiki/Pala_ratu" BibTeX_citation="@misc{Wiki_pwn_Pala_ratu, title = Pala_ratu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Pala_ratu} }">
    <S id="0">
        <FORM kindOf="original">= Pala ratu 緯挑編織:蓋被 = Pala ratu nii de ndan miri budi ma qreti, mangan budi gmao miri na kiya ka paru ka snalu na doriq. Wino bale qalux ma bhege daha ka rako na, ini egu klegan ka doriq na ma, daha bale ka rako na duri, malu riyung qtaan. Cbeyo de ngalan daha pacing hulaun daha, saya de niqan so mqedil sluhe miri so nii ma, ptasun daha kari ncubeyo, maluqtaan duri. Pala ratu nii, tninun miri duri, Seediq so alang de ngalang daha pacing tninun nii. Pala ratu nii, ndaan miri ware qalux ma, ini pntena kana snalu rako kkkingal mqedil, ani si mntena tnugo miri doriq pparu ma biciq kana. Rako nade qalux dah aka bhege ka mlutuc snalu rudan cbeyo. Pala ratu nii pacang ratu kesun daha duri, anu ngalan daha pacang hlaun hayan. Pala ratu nii, ware na sulumeun daha so qtehun hari, kika tninun daha pacing nii de, mknedux hari duri, ki malu so hlaun. Rako daha cbeyo de, gino hari qalux ma bhege, anu uka naq brigan wale cbeyo han. Saya de egu brigan ware ma, egu ka ini pntena kklegan na ware nii duri, ki kndudun so mrna kana snalu daha ka pacang ratu nii saya.menaq tqwilaq, menaq mgtanah, menaq mgsama duri, so mmari hari qqtaan, ani si kingan pacing ratu nii, gino bale daha rako na, ini keengu, ani naq snalu daha saya, so kiya kana. Pnyahan pnatas :Puniri .</FORM>
        <FORM kindOf="standard">= Pala rato 緯挑編織:蓋被 = Pala rato nii de ndan miri bodi ma qreti, mangan bodi gmao miri na kiya ka paro ka snalo na doriq. Wino bale qalox ma bhege daha ka rako na, ini ego klegan ka doriq na ma, daha bale ka rako na dori, malo riyong qtaan. Cbeyo de ngalan daha pacing holaon daha, saya de niqan so mqedil slohe miri so nii ma, ptason daha kari ncobeyo, maloqtaan dori. Pala rato nii, tninon miri dori, Seediq so alang de ngalang daha pacing tninon nii. Pala rato nii, ndaan miri ware qalox ma, ini pntena kana snalo rako kkkingal mqedil, ani si mntena tnogo miri doriq pparo ma biciq kana. Rako nade qalox dah aka bhege ka mlotoc snalo rodan cbeyo. Pala rato nii pacang rato keson daha dori, ano ngalan daha pacang hlaon hayan. Pala rato nii, ware na solomeon daha so qtehon hari, kika tninon daha pacing nii de, mknedox hari dori, ki malo so hlaon. Rako daha cbeyo de, gino hari qalox ma bhege, ano oka naq brigan wale cbeyo han. Saya de ego brigan ware ma, ego ka ini pntena kklegan na ware nii dori, ki kndodon so mrna kana snalo daha ka pacang rato nii saya.menaq tqwilaq, menaq mgtanah, menaq mgsama dori, so mmari hari qqtaan, ani si kingan pacing rato nii, gino bale daha rako na, ini keengo, ani naq snalo daha saya, so kiya kana. Pnyahan pnatas :Poniri .</FORM>
    </S>
</TEXT>