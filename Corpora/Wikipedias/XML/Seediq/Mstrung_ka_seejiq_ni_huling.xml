<?xml version="1.0" ?>
<TEXT id="Wiki_Seediq_Mstrung_ka_seejiq_ni_huling" xml:lang="trv" source="Seediq Wikipedia, article: Mstrung_ka_seejiq_ni_huling" copyright="CC BY-SA" citation="Mstrung_ka_seejiq_ni_huling. (2025, May 05). In Wikipedia [Seediq]. https://trv.wikipedia.org/wiki/Mstrung_ka_seejiq_ni_huling" BibTeX_citation="@misc{Wiki_trv_Mstrung_ka_seejiq_ni_huling, title = Mstrung_ka_seejiq_ni_huling, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Mstrung_ka_seejiq_ni_huling} }">
    <S id="0">
        <FORM kindOf="original">== Seejiq Truku-mstrung ka seejiq ni huling == Seuxal siida niqan Tow-mu, yaasa laqi na qrijil o snliqan narux ka qbubur na ni siqa lnglungan na, lwanun niya thyian na kingal huling peapa asu qluli gsilung, asu nii ga qluli gsilung nkpiya jiyax do dhuq gsilung sipaw Truku. Dhuq babaw dxgal mgaaw nniqan dha；huling nii o mkksa lmiqu qmraq qsurux saun na mdanga tnhangan qrijil, kiya ni wada piya hngkawas da. Niqan kingal jiyax rmngaw tnhangan ka huling msa &quot;mkdrumuc ku smiying uqun su wada niqan egu hngkawas da, bitaq sayang ini ku bi angal brihan su na, kiya ni kndadax sayang kmswayay ku suna da.&quot; Embahang ka tnhangan skluwi balay msa &quot;mniq ku hini bliqun su qmlahang ka yaku, gnealu nii ga, ma ku ini tduwa brihun suna, klaun mu niqan kingal qrijil, btasan ka dqras na, yahun mu mangal hini ngalun su qrijil ha!&quot;.Ini qbsiyaq do tduwa nii ka btasan dqras qrijil. Kiya ni mstrung do mrana ka seejiq Truku da. Pnyahan ppatas 翻譯老師:Away Pawan 詹雪霞 編輯手: Uhay Ruji 張慧琳</FORM>
        <FORM kindOf="standard">== Seejiq Troko-mstrong ka seejiq ni holing == Seoxal siida niqan Tow-mo, yaasa laqi na qrijil o snliqan narox ka qbobor na ni siqa lnglongan na, lwanon niya thyian na kingal holing peapa aso qloli gsilong, aso nii ga qloli gsilong nkpiya jiyax do dhoq gsilong sipaw Troko. Dhoq babaw dxgal mgaaw nniqan dha；holing nii o mkksa lmiqo qmraq qsorox saon na mdanga tnhangan qrijil, kiya ni wada piya hngkawas da. Niqan kingal jiyax rmngaw tnhangan ka holing msa &quot;mkdromoc ko smiying oqon so wada niqan ego hngkawas da, bitaq sayang ini ko bi angal brihan so na, kiya ni kndadax sayang kmswayay ko sona da.&quot; Embahang ka tnhangan sklowi balay msa &quot;mniq ko hini bliqon so qmlahang ka yako, gnealo nii ga, ma ko ini tdowa brihon sona, klaon mo niqan kingal qrijil, btasan ka dqras na, yahon mo mangal hini ngalon so qrijil ha!&quot;.Ini qbsiyaq do tdowa nii ka btasan dqras qrijil. Kiya ni mstrong do mrana ka seejiq Troko da. Pnyahan ppatas 翻譯老師:Away Pawan 詹雪霞 編輯手: Uhay Roji 張慧琳</FORM>
    </S>
</TEXT>