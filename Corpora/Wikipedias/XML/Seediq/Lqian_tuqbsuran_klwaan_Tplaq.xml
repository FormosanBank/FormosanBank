<?xml version="1.0" ?>
<TEXT id="Wiki_Seediq_Lqian_tuqbsuran_klwaan_Tplaq" xml:lang="trv" source="Seediq Wikipedia, article: Lqian_tuqbsuran_klwaan_Tplaq" copyright="CC BY-SA" citation="Lqian_tuqbsuran_klwaan_Tplaq. (2025, May 05). In Wikipedia [Seediq]. https://trv.wikipedia.org/wiki/Lqian_tuqbsuran_klwaan_Tplaq" BibTeX_citation="@misc{Wiki_trv_Lqian_tuqbsuran_klwaan_Tplaq, title = Lqian_tuqbsuran_klwaan_Tplaq, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Lqian_tuqbsuran_klwaan_Tplaq} }">
    <S id="0">
        <FORM kindOf="original">= Lqian tuqbsuran klwaan Tplaq = Niqan kingal diyax pnngalan kari, enca. Miyah rmngaw mpulah talangan babaw dxral knpriyux hnyuwan Lqian tuqbsuran klwaan Tpaq ka Utux Baraw. Mkeayu qsiya mrmux alang Sediq Paywan. Tnays bay qmita wisu mahu lukus siyaw ayu ka kingal paru doriq qridil, niqan pnskxulan ka lnglungan na, smdhu ngalun na empqridil msdungus, kiya ka knmalu bay qtaan qridil nii. Qnhbang u kla uri laqi qridil Bukung ka Muritan. Lqian Tplaq nii u ini na tduwa pspawx ka biyax skxulun nii, musa rmiwaw nganguc ciida ka dhiya u kntanun na pprngaw ka Muritan . wada kndudu prading psskuxul ka qridil mi snaw da. Psmanan lnglungan na musa smlay Muritan ka Lqian Tplaq nii, ananaq mqaras ka Muritan, binaw asi ka mangal pnsrwanan tnsapah. Kiya mi umawu kingal malu diyax ka Lqian Tplaq nii, musa smlay sapah Muritan, quri uuda dha lay nii u meysa srwaun bukung alang. Rrudan mi Bukung alang u hrtanan dha dungan ka Lqian Tplaq nii. Ananaq qnlqihan ka lnglungan na mi ini angal qnbliqan dha uri ka Lqian Tplaq, binaw ida ini alax ka hiya, kiya mi pqriyu na karac baraw ptrwahan na ka palic, ngalun na pnadas smtrung pntrwahan na palic kcka srhak ka kngkingal knsyangan qmuru ryori. Tnays bay asi kuka ka Bukung qridil, wada na dsuung kingal putting Hakaw Utux hiya da. Thnganan dha &quot;qmuru Tplaq,&quot; Kiya ka pnngalan kari qmuru ryoli. / 編輯手: Robaw Saku 陳淑微</FORM>
        <FORM kindOf="standard">= Lqian toqbsoran klwaan Tplaq = Niqan kingal diyax pnngalan kari, enca. Miyah rmngaw mpolah talangan babaw dxral knpriyox hnyowan Lqian toqbsoran klwaan Tpaq ka Utox Baraw. Mkeayo qsiya mrmox alang Sediq Paywan. Tnays bay qmita wiso maho lokos siyaw ayo ka kingal paro doriq qridil, niqan pnskxolan ka lnglongan na, smdho ngalon na empqridil msdongos, kiya ka knmalo bay qtaan qridil nii. Qnhbang o kla ori laqi qridil Bokong ka Moritan. Lqian Tplaq nii o ini na tdowa pspawx ka biyax skxolon nii, mosa rmiwaw ngangoc ciida ka dhiya o kntanon na pprngaw ka Moritan . wada kndodo prading psskoxol ka qridil mi snaw da. Psmanan lnglongan na mosa smlay Moritan ka Lqian Tplaq nii, ananaq mqaras ka Moritan, binaw asi ka mangal pnsrwanan tnsapah. Kiya mi omawo kingal malo diyax ka Lqian Tplaq nii, mosa smlay sapah Moritan, qori ooda dha lay nii o meysa srwaon bokong alang. Rrodan mi Bokong alang o hrtanan dha dongan ka Lqian Tplaq nii. Ananaq qnlqihan ka lnglongan na mi ini angal qnbliqan dha ori ka Lqian Tplaq, binaw ida ini alax ka hiya, kiya mi pqriyo na karac baraw ptrwahan na ka palic, ngalon na pnadas smtrong pntrwahan na palic kcka srhak ka kngkingal knsyangan qmoro ryori. Tnays bay asi koka ka Bokong qridil, wada na dsoong kingal potting Hakaw Utox hiya da. Thnganan dha &quot;qmoro Tplaq,&quot; Kiya ka pnngalan kari qmoro ryoli. / 編輯手: Robaw Sako 陳淑微</FORM>
    </S>
</TEXT>