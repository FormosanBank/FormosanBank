<?xml version="1.0" ?>
<TEXT id="Wiki_Seediq_Nsgan_Sing-ceng" xml:lang="pwn" source="Paiwan Wikipedia, article: Nsgan_Sing-ceng" copyright="CC BY-SA" citation="Nsgan_Sing-ceng. (2024, December 07). In Wikipedia [Paiwan]. https://pwn.wikipedia.org/wiki/Nsgan_Sing-ceng" BibTeX_citation="@misc{Wiki_pwn_Nsgan_Sing-ceng, title = Nsgan_Sing-ceng, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Nsgan_Sing-ceng} }">
    <S id="0">
        <FORM kindOf="original">Nsgan Sing-ceng(kari Truku : alang Paru, kari A-mis/Pang-cah o Su-da-da-tan sun, kari Klmukan o Sin-sya-hiong). Tnhangan seuxal o Tu-ru-man(Tru-wan) aji uri o Ta-ru-wan(T-ru-wan). Ga mniq tgdaya nyusan Hua-lien Tay-wang. Tgdaya ni ryaxan hidaw o mlutut nsgan B-su-ring, nklaan hidaw o mlutut Gsilung paru, tghunat o msseayus ayug Mey-run ni alang paur Hua-lien. Knlbangan dxgal o 29.4095 2 psrurul km. Mlutut dha alang paru Hua-lien o tgbilaq bi knlbngan dxgal nsgan kana nyusan. Nsgan nii o rhngun Hua-lien, nniqan na nkiya dxgal o mllkuh ddgiyaq mssiyaw gsilung paru, niqan sun "Sbsuk daan Sing-ceng" tmhangan uri. - pnlaq gsilung o paah tghunat Ci-sing-tan bitaq tgdaya qqtaan ssiyaw gsilung paru saw whwihingan. pnyahan kngkinga nanak uuqun qnpahan dxgal na o lala bi ni niqan bi kingal nanak pnskraya tndxgal na. qyqaya btunux ni pnyahan knsyangan smnlaan bbtunux mrana lala bi. Malan saw mgseesu bi hnyaan dseejiq alang, niqan bybiyax pkrana rrrigaw qqtaan. nsgan Sing-ceng o niqan 1 suyang bi tnhangan "Suyang bi alang qsurux man-bu " sun. "Man-bu" nii o balay bi pusu kari niya o grig 1 klgan grig mpgriq mlglug Cung-mey-cu, uyas ni grig na o hhmut tqqaras peiyah kana lnglungan na ini purug uuda Yasa msllutut alang paru Hua-lien ni mdha dha nsgan Cian ni maa mqlahang elealang alang paru Hua-lien. Seupu kana elealang hmragan hiyi o 20 sngari kbuhug. Tgkingal tgparu bi pusu sbrigan Cya-ru-hu, HOLA o gaga mniq nsgan nii. Dxgal Hnyigan dxgal Kana nniqan nsgan Sing-ceng o tggaaw msbbreenux dxgal, yaa bi 97% ka dxgal bbreenux, bbaraw ka tghunat tgdaya, dgril ka nklaan hidaw ryaxan hidaw, knbragan tghunat tgdaya o 16 kungri, Knlbangan nklaan hidaw ryaxan hidaw o 5 kungri. Niqan endaan yyeayung Mey-run, San-san ni S-bi-ki. Rahuq na qmpah dxgal ni qmpah tmqsurux ka quri pnyahan qnpahan o prrana smmalu qyqaya bbtunux o embiyax mtrana bi uri. Kska klwaan nsgan Sing-ceng o sgun 8 alang : alang Sing-ceng, Sun-an, Kan-ri, Ta-han, Pey-pu, Cya-ring, Cya-ri, Cya-sing. Kana nsgan o sgun tgdaya Sing-ceng ni tghunat Sing-ceng 2 paru nniqan duri, ayug San-san ka ayus dha nniqan nii.12 kungri ka ppnyaxan dha. Tgdaya Sing-ceng o kana 2 alang Sing-ceng ni Sun-an msdalih Saan rmigawq qmita nkana Truku nKlwaan ni elug paru Su-hua, ptasan tgska Bsu-ring, ptasan bilaq Sing-ceng, Pyaan tdruy qrngul Sing-ceng, Sapah thkmuan utux Sing-ceng, Rwaan nkana Sing-ceng ni ida elug nealang Sing-ceng dnii ka seangal na hangan ngsan niya ka snlaan elealang ga mniq tgdaya Sing-ceng hiya. Kiya ni hini o wana 25 kbkuy bi ka hmbragan hiyi dha ni nniqan dha kana ngsan 1 tnegmstatan. Tghunat Singceng o kana Pey-pu, Cya-ri, Ta-han, Kan-ri, Cya-sing ni Cya-ring nnii 6 alang. Niqan kana nsgan tglala bi hmbragan seejiq kida. Yaa bi 3 kungri hntyaqan dha klwaan alang paru Hua-lien. Pyaan tdruy qrngul Peypu, qpahan ngsan Sing-ceng ni qpahan sspug sapah, qmpringan mqpah dxgal, sapah pdsan patas, spuhan mrata klwaan, Ci-sing-tan, trilan asu skiya Hua-lien, pusu nniqan asu skiya mrata Cya-san, paru ptasan dduuy Ta-han, ptasan tgbaraw Hay-sing, ptasan tgska Sing-ceng, qpahan biyax samaw Tay-wang ni Cya-re-hu nnii pusu dnuuy o nii mniq tghunat Sing-ceng kana. Karat Mquri karat kratan mtarux hari ka karat bgihur, 1 hngkawas kana nsgan snpuan ka kntlxan na o ses 22.5 tu. Snpuan ka qnyuxan na o 2264 kungri, malu ni meuxul bi karat na, 4 krkarat na mdka karat srnabaw meuxul. Endaan Seuxal ka nsgan Sing-ceng o "Tru-wan" ksun tnhangan seejiq tnpusu klgan seejiq Truku. Hlun kari Klmukan do "Tru-man" aji o "Ta-ru-man." Kska knlwaan hngkwasan Cya-cing knxalan Man-cing siida, Seejiq nyusan Tan-sui U-caun madas mqpah dxgal miyah knbgurah hini.ni mnlala bi yahan mangal tunux seejiq Truku. Kidni smmalu daka qlhangan gmhtur, tnhangun dha "Sing-ceng"(bgurah alang)sun. Babaw na hiya, yasa ini bi pstuq miyax kmrmux ka seejiq tnpusu ni sqada dha da ni tghjil tghunat da. hngkawas 1875, Hu-ceng thowlang mrata Ru-ta-cung madas mrata miyah gmeelug elug paah Suaw bitaq Hua-lien, dxgal nii ka tg1 alang tmayan na Hua-lien. Kiya ni kika sun "Sing-ceng" Hngkwas 1896, yasa ini baka tnegjyalan Cya-u do rrihan mangal Ni-hung da. Hngkwas 1914, klwaan Ni-hung siida ka pusu mdudul Taiwan Cuw-cyu-ceyn Matay. Hiya bi nanak madas mrata Ni-hung miyah mkan seejiq Truku. Babaw wada sbliqan do phyugun hini ka nyusan sbiq Sing-ceng nyusan Hua-lien-kan. Pusu sapah mdudul iiyux kmdamat endaan pusu mdudul Cuw-cyu-ceyn, hngkwas1920, seangal na isil hangan na "Yin-hay" ni prihan "nyusan sbiq Yin-hay" ka nyusan sbiq Sing-ceng ni truma na o kmlawa dxgal Ping-yi. Hngkwas 1937, knpriyux smmalu alang ka nyusan Hua-lien ni laxan ka nyusan sbiq Yin-hay, dxgal Ping-yi o prihan thnganan "alang Yin-hay" ni klwaun quri nsgan Hua-lien nyusan Karin-gko. Babaw nhdu tmgjiyal do ida dmuuy hangan niya. Kmlawa ida dxgal seejiq tnpusu nsgan Hua-lien ni smmalu nsgan Yin-hay nyusan Hua-lien. Hngkwas 1946, brihun smudal hangan "Sing-ceng " ni prihan hangan nsgan Sing-ceng. Babaw na hido psnakun niya ka quri seejiq tnpusu mqqdgiyaq, phiyug isil nsgan Bsu-ring bitaq sayang. Ptyusan nniqan qqpahan euda Spuun 8 alang : alang Sing-ceng, Sun-an, Kan-ri, Ta-han, Pey-pu, Cya-ring, Cya-ri, Cya-sing. Hnblagan hiyi Tg3 hnbaraw pnkixan, tg4 knlala hiyi sdseejiq nsgan qpahan nyusan Hua-lien ka nsgan Sing-ceng, mgkala snpuan kana klwaan ka hnbragan pnkixan dseejiq na. 15 hngkawas dnii, ida ga asi eniq kska 2 ni bitaq 2.1 kbuhug ka hnbragan seejiq na.2019 hngkawas tg5 idas nhdaan ni 2011 hngkawas nhdaan ka hbragan hiyi o mndka balay kana. Meungat bi knpryuxan na. 1 na hiya saw kingal nanak hnyaan na knrnaan alang paru Taywang. Kiya ni hngkawas snnii hari do wada sgpurug qpahan nyusan Hualien ga mniq alang Pey-pu hiya smmalu 651 spsapah 7 tntunan sapah dembbiyax, tg1 tntunan o ssbrigan. Mnda pnspuan sbrigun qmeepah qnpahan nyusan. Yasa msdalih bi nniqan alang paru Hua-lien, niqan prparu bi sbrigan ka ga hini. Babaw na hici o maa 1 na hiya mha aji biyaw mrana bi alang nyusan Hua-lien. Smapuh · Spuhan kana Hualien mrata klwaan · Spuhan klahang knudus nsgan Singceng nyusan Hualien Qqpah pnyahan Qqpah nhuma Knlgan pnegalang nsgan nii o bukuh, sqmu, ptpajiq, payay slaq ni bunga dnii ka pusu bi. Duri ni niqan cicih ka dxgal hmaan sagas, piyas, blbul ni tlahi nnii. Pnurug snpgan qpahan pusu mspug nyusan Hua-lien ga, mtduwa qpahan ka knlabang dxgal o 943.87 kungcing. Paah hngkawas snii yasa mttbiyax bi ka qqpah tgsuyang bi dxgal ni pyahan qpahan rrwaan qqtaan hnyaan mneudus, mqpah do prajing nii pprana pskraya kingal nanak pnyahan uuqun sbrigun quri alang isil klwaan ka saw muka, sari, bunga, qnmasan pajiq ni sruhing nnii. Quri qpahan tmqsurux o sgun mtabug qsurux (qsiya) ni mtabug qsurux siyaw pnlaq gsilung ni dalih tmqsurux gsilung paru (mrmun qsiya). Pusu bi kingal nanak qsurux mrmun qsiya o niqan qsurux Cing-yiu, qsurux huy-taw, qsurux cei-yu, qsurux pay-tay, qsurux sa-yiu ndnii. Duri ni niqan sapah pgruway prnaan smlaan cengyiu qsurux. Qsurux langu yayung o tmabug lala qsurux ukow, qsurux riyi, tmiyay kbowlung Tay-ko. Qqpah smmalu Tg2 tntun pnyahan qmpahan o qpahan pprana smmalu qyqya bbtunux ka pusu bi. Pnyahan snluan na o saw bbtunux huakang, tari, knpriyux, sewun nnii ka qyqaya ssalu, tasil dxgal, qcinuh btunux qyqaya sapah ka pusu na. Seupu kana nsgan o niqan 23 sapah smlaan, bnrihan pila knlala pnyahan snlaan ka 1 hngkawas o yaa bi 54 hpucing pila.Duri ni btunux tari, yiu, meykuy ni snlaan kingal nanak knsyangan qtaan suyang bbtunux o ida pusu bi pnyahan snlaan qnpahan nsgan alang hini uri. Sayang ka ska nsgan hini o niqan 12 sapah smlaan paru bilaq ini pndka ka sapah qyqaya suyang. Qqpah smbbarig · Sbrigan Hualien Cya-re-hu : 15 spgan elug Cyari nsgan Singceng nyusan Hualien · Sbrigan Singceng sbrigan ramil Ceyn-cya-hu · Pusu nniqan bbrihan Ceynrieyn (gaga mkug pqtaan sbrigan na) · 7-11 sapah sbrigan Kndsan seejiq Djiyun bi kari alang o kari Truku ni Amis. Dseejiq na o tnhjil pnaah Cungyeyn (Taru)hbaraw bi ka seejiq Klmukan ni seejiq Ngayngay ini khbaraw ka Seejiq Tnpusuu mkbreenux. Babaw nngalan duri ka Taywang do aji bilaq ka dseejiq nklwaan isil alang Taru miyah thjil hini uri. Gygaya kndsan seejiq o ida saw gaya uuda kndsan smudal Min-Yey, Seejiq Tnpusu mkbreenux(seejiq Amis). o kngkingal hngkawas tg8 idas o muda smqaras nngalan uqun, Truku o kngkingal hngkawas tg10 idas muda smiyan Mgay Bari.</FORM>
        <FORM kindOf="standard">Nsgan Sing-ceng(kari Troko : alang Paro, kari A-mis/Pang-cah o So-da-da-tan son, kari Klmokan o Sin-sya-hiong). Tnhangan seoxal o To-ro-man(Tro-wan) aji ori o Ta-ro-wan(T-ro-wan). Ga mniq tgdaya nyosan Hoa-lien Tay-wang. Tgdaya ni ryaxan hidaw o mlotot nsgan B-so-ring, nklaan hidaw o mlotot Gsilong paro, tghonat o msseayos ayog Mey-ron ni alang paor Hoa-lien. Knlbangan dxgal o 29.4095 2 psrorol km. Mlotot dha alang paro Hoa-lien o tgbilaq bi knlbngan dxgal nsgan kana nyosan. Nsgan nii o rhngon Hoa-lien, nniqan na nkiya dxgal o mllkoh ddgiyaq mssiyaw gsilong paro, niqan son "Sbsok daan Sing-ceng" tmhangan ori. - pnlaq gsilong o paah tghonat Ci-sing-tan bitaq tgdaya qqtaan ssiyaw gsilong paro saw whwihingan. pnyahan kngkinga nanak ooqon qnpahan dxgal na o lala bi ni niqan bi kingal nanak pnskraya tndxgal na. qyqaya btonox ni pnyahan knsyangan smnlaan bbtonox mrana lala bi. Malan saw mgseeso bi hnyaan dseejiq alang, niqan bybiyax pkrana rrrigaw qqtaan. nsgan Sing-ceng o niqan 1 soyang bi tnhangan "Soyang bi alang qsorox man-bo " son. "Man-bo" nii o balay bi poso kari niya o grig 1 klgan grig mpgriq mlglog Cong-mey-co, oyas ni grig na o hhmot tqqaras peiyah kana lnglongan na ini porog ooda Yasa msllotot alang paro Hoa-lien ni mdha dha nsgan Cian ni maa mqlahang elealang alang paro Hoa-lien. Seopo kana elealang hmragan hiyi o 20 sngari kbohog. Tgkingal tgparo bi poso sbrigan Cya-ro-ho, HOLA o gaga mniq nsgan nii. Dxgal Hnyigan dxgal Kana nniqan nsgan Sing-ceng o tggaaw msbbreenox dxgal, yaa bi 97% ka dxgal bbreenox, bbaraw ka tghonat tgdaya, dgril ka nklaan hidaw ryaxan hidaw, knbragan tghonat tgdaya o 16 kongri, Knlbangan nklaan hidaw ryaxan hidaw o 5 kongri. Niqan endaan yyeayong Mey-ron, San-san ni S-bi-ki. Rahoq na qmpah dxgal ni qmpah tmqsorox ka qori pnyahan qnpahan o prrana smmalo qyqaya bbtonox o embiyax mtrana bi ori. Kska klwaan nsgan Sing-ceng o sgon 8 alang : alang Sing-ceng, Son-an, Kan-ri, Ta-han, Pey-po, Cya-ring, Cya-ri, Cya-sing. Kana nsgan o sgon tgdaya Sing-ceng ni tghonat Sing-ceng 2 paro nniqan dori, ayog San-san ka ayos dha nniqan nii.12 kongri ka ppnyaxan dha. Tgdaya Sing-ceng o kana 2 alang Sing-ceng ni Son-an msdalih Saan rmigawq qmita nkana Troko nKlwaan ni elog paro So-hoa, ptasan tgska Bso-ring, ptasan bilaq Sing-ceng, Pyaan tdroy qrngol Sing-ceng, Sapah thkmoan otox Sing-ceng, Rwaan nkana Sing-ceng ni ida elog nealang Sing-ceng dnii ka seangal na hangan ngsan niya ka snlaan elealang ga mniq tgdaya Sing-ceng hiya. Kiya ni hini o wana 25 kbkoy bi ka hmbragan hiyi dha ni nniqan dha kana ngsan 1 tnegmstatan. Tghonat Singceng o kana Pey-po, Cya-ri, Ta-han, Kan-ri, Cya-sing ni Cya-ring nnii 6 alang. Niqan kana nsgan tglala bi hmbragan seejiq kida. Yaa bi 3 kongri hntyaqan dha klwaan alang paro Hoa-lien. Pyaan tdroy qrngol Peypo, qpahan ngsan Sing-ceng ni qpahan sspog sapah, qmpringan mqpah dxgal, sapah pdsan patas, spohan mrata klwaan, Ci-sing-tan, trilan aso skiya Hoa-lien, poso nniqan aso skiya mrata Cya-san, paro ptasan ddooy Ta-han, ptasan tgbaraw Hay-sing, ptasan tgska Sing-ceng, qpahan biyax samaw Tay-wang ni Cya-re-ho nnii poso dnooy o nii mniq tghonat Sing-ceng kana. Karat Mqori karat kratan mtarox hari ka karat bgihor, 1 hngkawas kana nsgan snpoan ka kntlxan na o ses 22.5 to. Snpoan ka qnyoxan na o 2264 kongri, malo ni meoxol bi karat na, 4 krkarat na mdka karat srnabaw meoxol. Endaan Seoxal ka nsgan Sing-ceng o "Tro-wan" kson tnhangan seejiq tnposo klgan seejiq Troko. Hlon kari Klmokan do "Tro-man" aji o "Ta-ro-man." Kska knlwaan hngkwasan Cya-cing knxalan Man-cing siida, Seejiq nyosan Tan-soi U-caon madas mqpah dxgal miyah knbgorah hini.ni mnlala bi yahan mangal tonox seejiq Troko. Kidni smmalo daka qlhangan gmhtor, tnhangon dha "Sing-ceng"(bgorah alang)son. Babaw na hiya, yasa ini bi pstoq miyax kmrmox ka seejiq tnposo ni sqada dha da ni tghjil tghonat da. hngkawas 1875, Ho-ceng thowlang mrata Ro-ta-cong madas mrata miyah gmeelog elog paah Soaw bitaq Hoa-lien, dxgal nii ka tg1 alang tmayan na Hoa-lien. Kiya ni kika son "Sing-ceng" Hngkwas 1896, yasa ini baka tnegjyalan Cya-o do rrihan mangal Ni-hong da. Hngkwas 1914, klwaan Ni-hong siida ka poso mdodol Taiwan Cow-cyo-ceyn Matay. Hiya bi nanak madas mrata Ni-hong miyah mkan seejiq Troko. Babaw wada sbliqan do phyogon hini ka nyosan sbiq Sing-ceng nyosan Hoa-lien-kan. Poso sapah mdodol iiyox kmdamat endaan poso mdodol Cow-cyo-ceyn, hngkwas1920, seangal na isil hangan na "Yin-hay" ni prihan "nyosan sbiq Yin-hay" ka nyosan sbiq Sing-ceng ni troma na o kmlawa dxgal Ping-yi. Hngkwas 1937, knpriyox smmalo alang ka nyosan Hoa-lien ni laxan ka nyosan sbiq Yin-hay, dxgal Ping-yi o prihan thnganan "alang Yin-hay" ni klwaon qori nsgan Hoa-lien nyosan Karin-gko. Babaw nhdo tmgjiyal do ida dmooy hangan niya. Kmlawa ida dxgal seejiq tnposo nsgan Hoa-lien ni smmalo nsgan Yin-hay nyosan Hoa-lien. Hngkwas 1946, brihon smodal hangan "Sing-ceng " ni prihan hangan nsgan Sing-ceng. Babaw na hido psnakon niya ka qori seejiq tnposo mqqdgiyaq, phiyog isil nsgan Bso-ring bitaq sayang. Ptyosan nniqan qqpahan eoda Spoon 8 alang : alang Sing-ceng, Son-an, Kan-ri, Ta-han, Pey-po, Cya-ring, Cya-ri, Cya-sing. Hnblagan hiyi Tg3 hnbaraw pnkixan, tg4 knlala hiyi sdseejiq nsgan qpahan nyosan Hoa-lien ka nsgan Sing-ceng, mgkala snpoan kana klwaan ka hnbragan pnkixan dseejiq na. 15 hngkawas dnii, ida ga asi eniq kska 2 ni bitaq 2.1 kbohog ka hnbragan seejiq na.2019 hngkawas tg5 idas nhdaan ni 2011 hngkawas nhdaan ka hbragan hiyi o mndka balay kana. Meongat bi knpryoxan na. 1 na hiya saw kingal nanak hnyaan na knrnaan alang paro Taywang. Kiya ni hngkawas snnii hari do wada sgporog qpahan nyosan Hoalien ga mniq alang Pey-po hiya smmalo 651 spsapah 7 tntonan sapah dembbiyax, tg1 tntonan o ssbrigan. Mnda pnspoan sbrigon qmeepah qnpahan nyosan. Yasa msdalih bi nniqan alang paro Hoa-lien, niqan prparo bi sbrigan ka ga hini. Babaw na hici o maa 1 na hiya mha aji biyaw mrana bi alang nyosan Hoa-lien. Smapoh · Spohan kana Hoalien mrata klwaan · Spohan klahang knodos nsgan Singceng nyosan Hoalien Qqpah pnyahan Qqpah nhoma Knlgan pnegalang nsgan nii o bokoh, sqmo, ptpajiq, payay slaq ni bonga dnii ka poso bi. Dori ni niqan cicih ka dxgal hmaan sagas, piyas, blbol ni tlahi nnii. Pnorog snpgan qpahan poso mspog nyosan Hoa-lien ga, mtdowa qpahan ka knlabang dxgal o 943.87 kongcing. Paah hngkawas snii yasa mttbiyax bi ka qqpah tgsoyang bi dxgal ni pyahan qpahan rrwaan qqtaan hnyaan mneodos, mqpah do prajing nii pprana pskraya kingal nanak pnyahan ooqon sbrigon qori alang isil klwaan ka saw moka, sari, bonga, qnmasan pajiq ni srohing nnii. Qori qpahan tmqsorox o sgon mtabog qsorox (qsiya) ni mtabog qsorox siyaw pnlaq gsilong ni dalih tmqsorox gsilong paro (mrmon qsiya). Poso bi kingal nanak qsorox mrmon qsiya o niqan qsorox Cing-yio, qsorox hoy-taw, qsorox cei-yo, qsorox pay-tay, qsorox sa-yio ndnii. Dori ni niqan sapah pgroway prnaan smlaan cengyio qsorox. Qsorox lango yayong o tmabog lala qsorox okow, qsorox riyi, tmiyay kbowlong Tay-ko. Qqpah smmalo Tg2 tnton pnyahan qmpahan o qpahan pprana smmalo qyqya bbtonox ka poso bi. Pnyahan snloan na o saw bbtonox hoakang, tari, knpriyox, sewon nnii ka qyqaya ssalo, tasil dxgal, qcinoh btonox qyqaya sapah ka poso na. Seopo kana nsgan o niqan 23 sapah smlaan, bnrihan pila knlala pnyahan snlaan ka 1 hngkawas o yaa bi 54 hpocing pila.Dori ni btonox tari, yio, meykoy ni snlaan kingal nanak knsyangan qtaan soyang bbtonox o ida poso bi pnyahan snlaan qnpahan nsgan alang hini ori. Sayang ka ska nsgan hini o niqan 12 sapah smlaan paro bilaq ini pndka ka sapah qyqaya soyang. Qqpah smbbarig · Sbrigan Hoalien Cya-re-ho : 15 spgan elog Cyari nsgan Singceng nyosan Hoalien · Sbrigan Singceng sbrigan ramil Ceyn-cya-ho · Poso nniqan bbrihan Ceynrieyn (gaga mkog pqtaan sbrigan na) · 7-11 sapah sbrigan Kndsan seejiq Djiyon bi kari alang o kari Troko ni Amis. Dseejiq na o tnhjil pnaah Congyeyn (Taro)hbaraw bi ka seejiq Klmokan ni seejiq Ngayngay ini khbaraw ka Seejiq Tnposoo mkbreenox. Babaw nngalan dori ka Taywang do aji bilaq ka dseejiq nklwaan isil alang Taro miyah thjil hini ori. Gygaya kndsan seejiq o ida saw gaya ooda kndsan smodal Min-Yey, Seejiq Tnposo mkbreenox(seejiq Amis). o kngkingal hngkawas tg8 idas o moda smqaras nngalan oqon, Troko o kngkingal hngkawas tg10 idas moda smiyan Mgay Bari.</FORM>
    </S>
</TEXT>