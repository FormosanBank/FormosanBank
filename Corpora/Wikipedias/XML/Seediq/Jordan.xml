<?xml version="1.0" ?>
<TEXT id="Wiki_Seediq_Jordan" xml:lang="trv" source="Seediq Wikipedia, article: Jordan" copyright="CC BY-SA" citation="Jordan. (2025, May 05). In Wikipedia [Seediq]. https://trv.wikipedia.org/wiki/Jordan" BibTeX_citation="@misc{Wiki_trv_Jordan, title = Jordan, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Jordan} }">
    <S id="0">
        <FORM kindOf="original">= Jordan = Gaga kska Yacow ka Jordan, 31 00 N, 36 00 E ka gaga na nniqan. Kana ka knlbangan na o 89,342 sq km(hangan na o Tg112)(knlbanga dxgal o 88,802 sq km, knlbangan qsiya o 540 sq km). Kana ka sejiqun o niqan 8,185,384 hiyi. Gaga Amman ka pusu alang paru, jiyax 25 idas 5 ka jiyax skrayan klwaan. Manu ka dxgal Jordan ga wada sugan 11.40% ka dxgal qpahan, 1.10% ka dxgal bbuyu, rahuq dxgal do niqan 87.50% na. Bukung klwaan ta sayang o kiya ka Abdullah II of Jordan, pnaah hngkawas1999 idas 2 jiyax 7pnrajing kmlawa klwaan. cinkhulan sa knita' sa brbiru' Yetan Yetan Hasimu wangkwo (Kari Arapo: الأردنّ) ngalan dha Yetan tmhangan, wa mniq tuiril na qnlhangan Congtong, tudaya u msdalih Syuriya, tunarac u msdalih Irake, tunarac hunac u msdalih Sauti Arapo, tuiril u msdalih Israyru mi Paresutan. Ucilung huqil pa wa mniq kcka tuayus qnlhangan Yetan, Ucilung tanah u wa mniq tuiril hunac balay kiya. Quri so tlayan mccbu pa, wa mniq pnstrngan Oco mi Asia mi Ahuyrika ka Yetan. Sotu Anman ka knhbaraw bay sediq alang mkbrnux Yetan, kiya ka pusu bay keyjay, seyji mi bungka. Pnyahan hangan Pnyahan hangan qnlhangan Yetan pa pneyyah tndxral tuiril daya yayung Yetan. Kiya mi hangan yayungYetan pa ya bay kndadax kari San joku knpriyux ka &quot;Yarad&quot;, dungus na u &quot;mquri hunac (mqluluy)&quot;. Quri so rikisi u ngalan dha Way Yetan (Transjordan) ka nniqan Yetan saya, dungus niya u &quot;Hmrinas yayung Yetan&quot;, kiya ka tmiyu yayung Yetan na sipaw tunarac. Mniq kcka patas smudan pnsdhuwan dmuwi &quot;Mksipaw yayung Yetan&quot; ka tmiyu nniqan Yetan. Cbiyaw bay ka Arapo nyeyntayci u dmuwi &quot;Jund Al-Urdunn&quot; tmhangan yayung Yetan, dungus niya u mntna kari Sanjoku &quot;Yarad&quot;. Isuran jitay u dmuwi &quot;Jund Al-Urdunn&quot; ririh sa nniqan heytay msdlih yayung Yetan. Mquri tunarac mccbu heytay jyujika cida pa, dmuwi &quot;Oultrejordain&quot; ririh sa nniqan tunarac yayung Yetan. Kngkawas 1946 idas 5 diyax 25 cida, mnhdu dnurun qmlahang Ingkoku, muda pusa kari dukuricu ka Hasimu bukung Yetan, tnlutuc Hasimu ka muda qmlahang. Rikisi Jitay cbiyaw Yetan Hmrinas 200,000 kngkawas brah cida, tna niqan sediq ka mniq Yetan. Alaw ka nniqan qnlhangan Yetan pa mknlelu nniqan kndadax Ahuyrika mquri nganguc pkrana, nniqan Yetan u ou bay hniti nniqan smudal btunux jitay &quot;ya bay 2 knbkiyan kngkawas&quot;. Jitay cida pa mniq mkngahu langu Hujaw niqan hniti nniqan qqiya dnuwi dha ka sediq cida. Kawku sweycya u mniq niqan 14,500 kngkawas rikisi na Natuhun (Natufian) bungka hniti nniqan sndiyal mncbiyaw bay pang kana jeynseykay, hniti nniqan niyi pa wa mniq bbnaqi mbbuyu tunarac daya Yetan saya. Burah btunux jitay(10,000-4,500 BC), dsediq u kndadax ummaduk llmamu mquri pkrana qmpah ppwalang. Anmam tunarac na Ayencyacaar (Ain Ghazal) ka jitay niyi mncbiyaw bay alang uri, dsediq u mniq hniti nniqan kmari sndiyal 10 hnyuwan sediq snalu seykay, smnalu brah kongyeyn kngkawas 7250 ka kiya. Teleilat el Ghassul ka jitay dong mi btunux kdhaun dmuwi (4500-3600 BC) na alang uri. Cing dong jitay (3600-1200 BC) hana prading, hwangyu sing alang mkbrnux mi sucng congsin prading mniq Rihwante tuhunac sndalan. Watihuy (Wadi Feynan) ka nniqan knou bay yahan kmari dong. Nniqan Congtong na mawyi mi mnkksa ka sediq u miyah dhuq tubaraw balay. Nganguc Yetan na alang u knbeyhing bay pcriyu mniq nniqan mttuku bay qsiya mi mndungus bay pkrana mhuma ppnwalang. Cbiyaw Ayci pa wada na ngalun tndxral qnhlangan dh aka Rihwante mi yayung Yetan mkngahu. Xiluy jitay (1200-332 BC), wada mstabuy ka biyax Ayci daw, Nganguc Yetan u wada ngalun Yamun, Moya, Itong ttuku bukung. Wa mniq tubaraw brnux ka Yamun, wa mniq tubaraw dxral tunarac Ucilung huqil ka Moya, wa mniq tuhunac Moya mi Ucilung huqil ka Itong. Dmuwi kari San joku ka dhiya, kiya mi wada dha ngalun alang qnpringan ka dhiya mi uxay qnlhangan. Mniq Nganguc Yetan na tuturu wangkwo niyi pa knttu muda mtdiyal ssiyaw qnlhangan dha. Bukung Moya u mniq brah kongyeyn kngkawas 840 cida mnuda phiyu Misa btasil bntasan jiyi, btasil bntasan jiyi pa tndahu hiya nanaq kluwanan ssmnalu niya mniq kcka qnlhangan Moya, wa spatas hiya ka wada mbiyax mccbu Israel ka hiya. Btasil bntasan jiyi niyi pa kiya ka hicyo bay smdhu pkla bntasan rikisi Kari Utux Baraw. Ya bay brah kongyeyn kngkawas 700 cida Burah Yasu tikwo ka qmlahang Rihwante cida, wada sbliqan mbbari quri Syuriya mi Arapo ka dWangkwo niyi. Brah kongyeyn kngkawas 627 cida, wada mthlah ka Yasutikwo daw Burah Babirun wangkwo ka rmirih kana tndxral dha. Dwangkwo niyi pa mniq brah kongyey kngkawas 597 cida mniq tnlbuwan kcka Yerusalem u mnuda dmayaw Babirun wangkwo knrmux cnbu Yoda wangkwo, kiya mi mk10 kngkawas daw tbrinah Babirun dungan. Kana dwangkwo niyi u wada ngalan tnqliyan tnuda, mnuda qnlhangan Posu tikwo mi Yarisanda tikwo daw, ya bay mniq brah kngyeyn kngkawas 63 cida, wada yahan knrmux mi qlhangan Roma ka Yamen, Moya, Itong. Kutyeyn jitay Brah kongyeyn kngkawas 332 cida, Yarisada tati muda mmangal Posu iiyax cida pa wada runan waya Sira ka nniqan Congtong hiya. Wada mrdang brah kongyeyn kngkawas 323 BC cida ka Yarisanda, wada ulkan psuwan cyangcyun ddeysi na kana ka tndxral niya, Nganguc Yetan pa dhdanan bay daw Toremi wangkwo mi Sayryoku tikwo ka smatang ngalun dha pplkan dungan. Sediq Napatay pa mniq brah kongyeyn kngkawas 169 cida mniq tuhunac Itong phiyu Napatay wangkwo. Bukung Napatay ka qmlahang kana eelu mawyi Nganguc Yeytan, kiya mi wada mkYayung Tanah klelu mquri tuhunac dhuq Hancu bnqi mbbuyu, mquri tudaya ka dhuq Darmeseq, mnllbu bay diyax qmnlahang alang mkbrnux kiya (brah kongyeyn kngkawas 85-71 BC). Peytera cng ka sotu na Napatay wangkwo, pnhiyu smnalu Napatay wangkwo kongyey tu1 seyki ka kcka alang mkbrnux Kacuni sntyen, ya bay ngengalun habung bukung qnlhangan hiti. Brah kongyeyn kngkawas 63 cida, Kenayus Pangpey pa dmudul hheytay Roma knrmux Rihwante mi wada mangal biyax qmlahang nniqan hiya, prading lmutuc 4 kbkuy qmlahang ka Roma. Kongyeyn kngkawas 106 cida, Hongti Roma Turacn rmqun Napatay wangkwo kiya mi sbrnahun na phiyu dungan ka Cyunwang tataw. Nganguc Yeytan, Paresutan mi Syuriya kcka nniqan tuhunac ka Sirahwa cngpang, wada pspuwan Roma mssli Tekaporis, kiya mi pdngusun na so qmlahang dhiya nanaq Koyeyn kngkawas 324 cida, wada ptraqil mcida ka Roma tikwo. Nganguc Yetan u wada qlhangun Tunarac Roma tikwo, kiya mi lmutuc dhuq kongyeyn kngkawas 636. Paycanting tikwo jitay, malu bay knrana niya ka Nganguc Yetan. Alaw Cyunsutanting tati ka mniq kongyeyn kngkawas 390 cida phyuwan niya snhiyan qnhlangan ka Kiristokyo, knkingal alang Nganguc Yetan pa niqan pnrhulan Kiristokyo kana, mniq tuhunac Anman ka Ummar-Rasas u sndiyal hmrinas 16 pnrhulan Paycanting jitay. Pnrhulan Yakepa pa pnhiyu smmalu jitay niyi uri, kiya mi ngalan dha kana jeynseykay tu1 seymong bay pnhiyu pnrhulan, knama bay pnhiyu ka pnrhulan u kndadax pnhiyu ssapah sbrnahan smmalu pnrhulan. Mntna jitay niyi ka Peytera cng pa alaw wada mtutuy ka hayyun mi wada mtuting. Tunarac Paycanting tikwo ka Sasang wangcaw pa mbiyax bay cida u mnuda qmlahang Nanguc Yetan uri. Isran jitay Kongyeyn 629 cida, Paycanting tikwo mi Cyasan wangkwo mniq Karake saya wada dha ini baka ka heytay Musrin, hmtur dhiya mcbu Rihwante. Kiya mi Paycanting tikwo mniq kongyeyn 636 cida mccbu Yaarmuke pa mniq Nganguc Yetan wada ini baka Musrin. Wada uka ka Nganguc Yetan daw wada yahan umluk Musrin ka Darmeseq uri, mniq Darmeseq phiyu Weymaya wangcaw ka dhiya. Weymaya Harihwa (Umayyad Caliphate)ka babaw wada mrdang na 4 Harihwa na tu2, mniq Nganguc Yetan phiyu ou bay tyawpaw ka dhiya. Apas Harihwa mniq bsiyaq bay uuda seyji daw mniq kongyeyn 750 cida wada dha spoxun ka Weyma wangcaw, kiya mi phyuwan Paketa ka sotu. Apas wangcaw (kongyeyn 750-969) jitay mnhbaraw tnualang Arapo u mquri tudaya thdil mtmay Rihwante, mntna jitay cida nniqan Nganguc Yetan pa alaw mtutuy ka hayyun mi wada stabuy da. Kndadax cida ka Nganguc Yeytan pa spuda diyax pa wada yahan qmlahang Hwatima wangcaw (kongyeyn 969-1070), Yerusarng wangkwo( kongyeyn 1115-1187). Heytay jyujika mniq Nganguc Yetan phiyu ou bay cngpaw, kiya ka knkana Mongtero mi Karaka. Alaw ka modakar hetay jyujika, Ayubu wangcaw u wada phiyu Acyeyrong cngpaw, kiyami snbarah smmalu duma smudal cngpaw ngalan dha cyunsu yawsay. Kngkawas 1187 cida, mccbu Hating mniq Nganguc Yetan tudaya, msdalih langu Tipiriya mnuda mccbu, wada ini baka Ayubu wangcaw ka Heytay jyujika (kongyeyn kngkawas 1187 dhuq kngkawas 1260) ka sediq pnhiyu Sarating. Qlhangan Ayubu wangcaw ka tnualang Nganguc Yetan pa wada ngalan Musrin pusu balay cawsng congcican, mklelu Syuriya dhuq Hancu mquri Maycya. Mamuruke wangcaw (kongyeyn kngkawas 1260-1516) lmutuc dmuwi ou cngpaw na Ayubu wangcaw jitay, kiya wada plbangun smmalu dungan. Mniq bukuy kcka seyki pa, snturung Mongku mquri tuiril mcbu ka Nganguc Yetan, binaw Mongku u mniq kcka mccbu Aincarute cida wada ini baka da. Kongyeyn kngkawas 1516 cida, Butay Etuman Harihwa ka wada mangal tndxral Mamuruke wangcaw. Nganguc Yetan na tnualang ppnwalang u mniq tu16 seyki wada pkla kingal msblayaq mttuku bay jitay, binaw bukuy daw wada mtuting da. Etuman tikwo pa ini sparu qmita nniqan Nganguc Yetan, kiya mi so bay uka ka qnlhangan seyhu, wana kawas kawas muda mangal jeyking cida u hana pcriyu Mniq Etuman qmlahang brah 3 seyki cida pa, hbaraw bay sediq Syuriya mi Hacu na sediq Arapo Peytuin ka miyah thdil kcka nniqan Nganguc Yetan, kiya ka knkana Adwan, Bani Sakhr mi Howeitat. Dhiya pa wada mangal Nganguc Yetan knkingal nniqan, alaw ka seyhu Etuman u ini bay pusa lnglungan qmita dhiya, so kiya wada so bay uka seyhu qmlahang lmutuc beytaq tu19 seyki. So niyi u kiya ka snrdingan muda Wahapipay undo (kongyeyn kngkawas 1803-1812). Kongyeyn kngkawas 1818 cida, Etuman-Sate mccbu, laqi na Muhanmote Ali (congtu Ayci) Iburasin Pasya pa pnlawas na Etyman Sutan u wada pkngatun ka Tu1 Sate wangkwo. Kongyeyn kngkawas 1833 cida, Iburasin Pasya mi Etuman u ptraqil ka ddha niyi, kiya mi wada qmlahang Rihwante. Alaw qmraqil qmlahang ka hiya, mniq kongyeyn kngkawas 1834 na Parestan wada snturung mntxan ini ptungus ka nongmin ciyi. Al-Salt mi Al-Karak ddha alang mkbrnux Nganguc Yetan pa alaw wada umling mpdudul nongmin ciyi, wada ptayun butay Iburasin Pasya. Mccbu Ayci-Etuman pa (kongyeyn kngkawas 1839-1841) wada pqhdu qnlhangan na Ayci, Etuman dungan mangan biyax qmlahang.Iburasin Pasya jikeyng daw, Etuman mprading smatang pbtraw qmlalang mniq nniqan Syuriya ka hiya, Nganguc Yetan ka wa kcka uri. Kngkawas 1864 u wada kndudul smalu ka sweycu mi knpriyux ddaun knpriyux (Tancumayte), wada mrana kana ka qpahun ppnwalang mi tnualang, binaw duma nniqan Nganguc Yetan u mdakar balay uri. Quri so pnhiyu singcng cikwan, cngping cutu mi mchdil jeyking daw, prading niqan pspaux ka nniqan qnlhangan Etuman. Tnualang Nganguc Yetan pa mndha pspaux; Shoubak(kngkawas 1905) mi Karak(kngkawas 1910) ka wada muda beyhing bay qnlqilan dha. Pnhiyu kongyeyn kngkawas 1908 cida ka Hancu elu kisya pa wada hmqangaw Nganguc Yetan, mllutuc Istanpaw mi Maycya, pusu sntangan na u pslxan uusa dha cawsngce, kiya mi pkbiyax biyax qnlhangan Etuman mniq Arapo snghwen. Nganguc Yetan saya Babaw Tumntxan mccbu jeynseykay daw, wada rmirih Kwoci ryeynmon qmlahang ka Nganguc Yetan. Kngkawas 1921 cida, Ingkoku pa ngalan na tnuayus ka yayung Yetan, ngalan dha Parestan tmhangan ka tuiril, tunarac u ngalan dha Nganguc Yetan tmhangan kiya. Wa mniq tunarac phiyu kingal dmka so bay qnlhangan qnlhangan Sutan ka Ingkoku, phiyu Hancu kwowang tu2 laqi Haysan Abutura isu ka Nganguc Yetan cyocang. Kngkawas 1946 idas 5 diyax 25, wada mangal dukuricu ka Yetan, Abutura ka wada phyuwan bukung (Aymiar, kiya ka qnlhangan yeynso), hangan qnlhangan ka Nganguc Yetan Hasimu wangkwo; kngkawas 1948 cida Yetan ka wada mangal yayung Yetan sipaw tuiril na nniqan Parestan. Kngkawas 1950 idas 4, yayung Yetan sipaw tuiril mi sipaw tunarac u wada pspuwan mi tmhangan Yetan Hasimu wangkwo, kana ida nsipaw tuiril na sediq Arapo pa wada mnkongmin qnlhangan Yetan. Dmkuh sediq Parestan ka Yetan, mdakar Israel phiyu qnlhangan ka Yetan. Mtumal tumntxan Qnlhangan Arapo mnsupu mccbu Israel. Wada ini baka ka qnlhangan Arapo daw, Yetan ka wada mangal qmlahang sipaw tuiril. Kngkawas 1967 cida Yetan mi Ayci, Syuriya pa msupu musa mcbu Israel mccbu dungal. Israel ka wada mangal yayung Yetan nniqan sipaw tuiril mi kana Yerusalem. Babaw mnccbu daw smruwa mntosyang na sediq Yetan btinah miyah Yerusalem ka Israel dungan, qmlahang Dwiyaq Sapah Thmkuwan na Cingcnsu. Mndha kcka mccbu niyi pa, niqan hbaraw bay sediq mqraqil Arapo kiya ka knkana Yetan kongmin u qduriq musa yayung Yetan sipaw tunarac, so krinah mrana ka biyax dha sediq Parestan mnniq Yetan. Quri so wada mrana ka sediq Parestan pa, ini bay qqaras ka dllutuc bukung Yetan. Kngkawas 1970 u, babaw msnpusal umluk skoki ka cyeyhwang cucu Parestan daw, prading cnbu dhiya uri ka Yetan da, so niyi pa maku bay dndulan kana ka Arapo seykay. Mniq tnuayus tudaya Yetan hiya ka Syuriya, pssli butay tangku pquri Yetan pprik. Kngkawas 1970 idas 9 diyax 22, miyah dmudul psbalay ka waycyawpu kaygi Arapo mniq Kayro, wada ini pccbu ka ddha dha, binaw thiti dungan u niqan ttiping mccbu niya na. Beytaq kngkawas 1971 idas 7 cida, wada sliwaq Yetan kndadax nniqan qnlhangan dh aka Parestan cyeyhwang cucu. Mniq kngkawas 1973 na kcka Mccbu psruwa qnquwan pa, tnuayus Yetan mi Israel u ini sangay pccbu. Binaw Yetan u snkaul kingal biyax ryu heytay mtmay Syuriya, hhmtur butay Israel hiya. Ini tumal kngkawas 1991 na Mccbu Hayway ka Yetan. Nniqan Lnlingay Knlbangan Yetan u 89342 pinghwang kongri, tudaya u msdalih Syuriya, tunarac u tmsiyaw Irake, tuhunac pa lmutuc Sauti Arapo, tuiril u mtsiyaw Israel (sediq Yetan pa ngalan dha Parestan). To bay so bbaraw bbrnux, haypa 650 dhuq1000 meyta. Tuiril u niqan ayu yayung Yetan, tunarac mi tunarac hunac u mbbuyu bnaqi, wada danan lhuwan ddwiyaq tudu Yaparin. Kana qnhlangan pa malu danan tmabun ka dxral pa 4% kana qnhlangan. Wa mniq Yakepawan pa, niqan kingal tiping ratuc elu mkngahu ucilung ka Yetan. Ucilung Huqil u wa mniq tuirl na Yetan, kiya ka tnuayus na pnspuwan dha Israel. Knbraw bay dwiyaq u dhuq 1854 meyta, Ucilung Huqil turbuq bay u mtruma ucilung 408 meyta, kiya ka turbuq bay kana ticyo. Knkarac So kana nniqan u knkarac mnYajetay mbbuyu bnaqi, dwiyaq tuiril u knkarac mnTiconghay; qnyuxan qsiya kngkawas u 100 dhuq 700 hawmi. Cyunsu Heytay Yetan pa mnCongtong kingal tucka sing Syunnipay ucwang riryang ya bay mk10 knbkiyan hiyi sediq, so tqlahang ka nniqan lnlingay mi tukubeycu ka rikisi snhiyan qnhlangan, kiya ka ana uxay so niqan bay biyax mcbu ka butay dha u, kiya mi tqlhangan bay txtaxa qnlhangan ka biyax dha. Mniq so ini pndungus uuda na kcka Congtong pa, muda so snklwiun ka uuda dha kwohwang, msupu tuiril mi Israel pkmalu, binaw ida msupu Syunnipay na Sauti Arapo, Seyeypay na Irang lmutuc knmalu bay pnluban uri, babaw 21 seyki daw msupu mtutuy binaw msthiyaq bay Cyokoku u so smatang pkrana pnluban dha quri mcbu uri, so niyi knluwanan cngce u malu niya pa malu mangal ou bnriyan ddiyun mcbu qnlhangan icil kiya mi pkmlih ppayis, so mqriqu niya u twohwang pingheng na sowan, binaw so tqlahang ka nniqan lnlingay ka knbeyhing bay bbrihan dha, malu sntama so niyi muda knbeyhing bay dngusun dha. Wada mtutuy ka qnlhangan Isran daw, pnsliyan dha kcka sntangan Harihwa u, kndadax bnkuwan patas llutuc qmita niqan bay dungus muda rmirih lmutuc phyuwan bukung ka llutuc bukung Yetan saya ka llutuc sunca haya Harihwa mi mplutuc na saya pa, mkala tnllutuc Sauti Arapo ka kndungus niya, so kiya quri so mcbu qnlhangan Isran u niqan bay dungus n aka Yetan dungan, wada so pdungus tuiril mi knhbaraw qnlhangan Syunni smatang pkmalu dhiya kana. Seyji Yetan u qnlhangan na cyuncu risyeyn, bukung qnlhangan u niqan mndungus bay biyax, dmudul heytay, kiya ka knkana seyji mi knbeyhing biyax na waycyaw, niqan biyax psdhu phiyu congri, dmuwi biyax ppsli, umalax kokomin gikay uri, ging baraw giying u bukung qnlhangan ka pnsdhu phiyu niya, ging truma giying u spuda seyngkyo kiya. Mnhdu dukuricu ka Yeta pa ou bay diyax pa, bukung qnlhangan Haysan tnlutuc tnsapah na Hasimu ka bukung qnlhangan Yetan, kiya ka pusu pnhiyu Isrankyo na llutuc Muhanmwote. Laqi qbsuran bukung qnlhangan Husan Abutura 2su ka bukung qnlhangan saya, mniq kngkawas 1999 cida lmutuc phyuwan bukung qnlhangan. Wa mniq tnuayus nniqan Asiaco, Oco, Congtong ka Yetan, kiya mi quri so seyji pa nniqan niya u ini bay pndungus, hbaraw bay biyax ka mniq hini mhraw rqnux: Amirika, Suryeyn, Ingkoku, Israel, txtaxa qnlhangan Arapo mi kcka qnlhangan Yetan knhbrawan sediq tnhdilan Parestan. Mniq so niyi kcka hbaraw bay biyax seyji mi sntangan dha, smatang ming kingal malu ksanan elu ka Husan, so knhuway ka waycyaw cngce niya u wada qmlahang pusu biyax mi pkskingal qnlhangan Yetan. Ana so mniq iyax diyax niyi ka Congtong, wada muda snpusal mccbu mi bnburan, syakay Yetan pa snrdingan u ida mdhu. Haysan ka mnpusal mppqilun dha. Kngkawas 1989 cida wada na psbrnahun dungan ka seyngkyo kokomin gikay; kngkawas 1994 cida, wada matas patas pnsdhuwan psblayaq tuhuy Israel ka hiya. Spuda pnwaya Yetan saya, ana so spuda seyngkyo pnhyuwan ka ging kokomin gikay, binaw mquri dmkuh seyhu ka dhiya, kiya ka knkana pskingal lnglungan bukung qnlhangan na ssedia tnualang. Snbburah Syeyncng Mniq so dndulan Phpah Mwori keming, malan ka mnniq mqrinuc ka 1/4 sediq Yetan cida, uka qqpahun ryu u 14%. Musrin mnswayikay ka lmawa kana sediq Yetan mtutuy, knpstutuy snbburah seyji mi keyjay, smatang spuda seyngkyo phiyu burah seyhu. Kngkawas 2011 idas 1 diyax 29 cida, mniq klelu Anman u niqan 5,000 hiyi sediq ka swey yosing, kiya mi dmuwi splawa Yetan ka bawa dha; ya bay 2,000 hiyi sediq ka wada muru dndulan Musrin mnswayikay, mniq alang mkbrnux icil kangyi. Kngkawas 2011 idas 2 cida, bukung qnlhangan Yetan pa wada umalax seyhu dndulan sosyang Samiar Rihwayi, kiya mi lmawa sosyang brah Maruhu Pasite ka muda pssli phiyu burah seyhu neyke, wada kasi prading &quot;balay bay&quot; snbburah seyji. Kngkawas 2011 idas 6 cida, bukung qnlhangan Abutura u mniq treybi rmngaw kari pkla snbburah pnwaya seyngkyo, kiya mi nxan daw neyke u spuda knhbrawan pay gikay ka muda pssli phiyu, uxay spuda bukung qnlhangan ka kasi psdhu phiyu. Rmngaw ka hiya: &quot;Sntangan mu yaku pa snbburah ka pnwaya seyngkyo daw, qulung muda qmlahang kokomin gikay ka rmirih kana sediq Yetan.&quot; Kngkawas 2016 idas 2 diyax 23 cida, Yetan truma giying u spuda mn6 so bay marasong pnssliyan kaygi, wada pdanan ka kngkawas 2015 kokomin gikay pnwaya seyngkyo, mnhdu Yetan tu3 pusu bay seyji pnwaya snbburah (kiya ka knkana pnwaya cngtang, pnwaya tihwang cucu mi pnwaya scng), kiya mi wad kndadax 150 hiyi lihun 130 hiyi ka knhbrawan hiyi kokomin gikay conggiying. Pusu bay cnhdilan na kcka pnwaya seyngkyo u snbburah pnwaya seyngkyo, wada sbrahun ka &quot;pnwaya 2 kipu&quot; saya (1 kipu muda umaw sweyncyu hosweynjn, 1 kipu u umaw hnhangan kana qnhlangan sweyncyu cngtwan) wada sbrahun &quot;murux 1 sweycyu&quot; mi &quot;pnway rmirih piri&quot; na pnwaya rmaxan (phiyu hnhangan sweyncyu ka cngtwan, sweynmin u muda meytaq 1 kipu ddkhun na cngtwan hosweynjn). Cngce mquri nganguc Waycyaw cngce qnlhangan Yetan u ida so kknhuway muda, snrdingan na u tuhuy qnlhangan tuiril pa so niqan malu pnluban, quri so snbeyhing bay pnluban dha Ingkoku mi Amirika. Mccbu Haywan cida, alaw ka lmutuc dmkuh Irake ka Yetan, kiya ka wada mowic ka pnluban dha quri qnlhangan tuiril, binaw beytaq saya pa, Amirika ka kana qnlhangan knbeyhing bay dnyawan dha quri Yetan. Kngkawas 1994 cida, wada mnhdu ppatas pnsdhuwan psblayaq ka Yetan mi Israel; mniq kcka qnlhangan Arapo pa, wana Yetan mi Ayci ka mquri Israel muda txtaxa ppatas pnsdhuwan psblayaq. Pccbu Irake cida u, wada mqraq ka Satamu cngcweyn cida, knbiyax bay muda dmudul ppwaluk ka hnyuwan na Yetan, pquri so mdhu mi blayaq Irake u niqan balay qnpah niya ka Yetan. Singcng Hwahwen Psnakan mk12 sng ka Yetan, sngcang u pnsdhuwan phiyu bukung qnlhangan. Knkingal sng u wada psnakan mk52 klelu (kari Arapo: ناحية,&quot;nahia&quot;). Keyjay Ini knbaka qsiya kana ka qnlhangan Yetan, kiya mi ini knbaka quri so kluwannan gasoring mi ida nkiyakwangcanpin, so kiya jeyking ka pusu balay pnyahan hbangan seyhu. Anman ka quri pusu bay qqpahun mbbari, Akapa ka murux bay rrduwan asu, pusu bay bbriyan qqiya u kasi ka sntama cinko, quri so sepin, puqan sinaw, qqiya dmuwi deyngki mi rulu pa ngalang ou bay jeyking kiya, so mrana ka nngalan hbangan mi ini shtur uri ka mbbariniya. Kawas kawas nngalan hbangan cinko ka Yetan pa ya bay nngalan hbangan na mk3 knou niya. Alaw smatang qmlahang ssediq tikuh nngalan dha hbangan, seyhu Yetan u pquri so buwah, bucun, sato mi gasoring (mchdil abura) mi so snrdingan ddiyun kndusan pa niqan nmalan dmayaw hbangan quri seyhu ka cngce. Ini knbaka qsiya kana ka qnlhangan Yetan, kiya mi ini knbaka quri so kluwannan gasoring mi ida nkiyakwangcanpin, so kiya jeyking ka pusu balay pnyahan hbangan seyhu. Anman ka quri pusu bay qqpahun mbbari, Akapa ka murux bay rrduwan asu, pusu bay bbriyan qqiya u kasi ka sntama cinko, quri so sepin, puqan sinaw, qqiya dmuwi deyngki mi rulu pa ngalang ou bay jeyking kiya, so mrana ka nngalan hbangan mi ini shtur uri ka mbbariniya. Kawas kawas nngalan hbangan cinko ka Yetan pa ya bay nngalan hbangan na mk3 knou niya. Alaw smatang qmlahang ssediq tikuh nngalan dha hbangan, seyhu Yetan u pquri so buwah, bucun, sato mi gasoring (mchdil abura) mi so snrdingan ddiyun kndusan pa niqan nmalan dmayaw hbangan quri seyhu ka cngce. Kngkawas 1991 cida ka tumntxan Haywan (Pwoswan) pccbu u wada pqraqil bay quri keyjay Yetan. Yetan u wada pkixun psangay rmirih saking. Knhbaraw bay sediq mqraqil Parestan ka kcka qnlhangan Yetan, so duma qnlhangan Haywan (Pwoswan) pquri dmayaw Yetan u, mquri qnlhangan icil qmpah ka sediq mpqpah, wada balay prrudu keyjay Yetan, wada bay ini pndungus mi mrrudu kana ka keyjay kana qnlhangan Yetan. Abutura 2su bukung qnlhangan pa smatang pquri keyjay qnlhangan muda smpung snbburah, kcka hiya pa kiya ka knkana duma qpahun qnlhangan u syohwa, pkmalu quri lnlingay tocu, mtbiyax ming dnyawan nganguc, wada knpriyux keyjay Yetan knbsiyaq bay wada mlih mi quri so ini krana. Kngkawas 1999 cida mtmay pnsliyan scyey mawyi ka Yetan. Kngkawas 2004 dhuq kngkawas 2008 iyax cida wada mrana hmrinas 8% ka keyjay dha. Saking, mqrinuc mi uka qpahun pa ida kiya knbeyhing bay mqriqu keyjay na Yetan. Kbhbrawan hiyi sediq Kcka knhbrawan hiyi sediq Yetan pa ya bay 93% ka sediq Arapo, quri so minjoku icil u kiya ka knkana sediq Kawcyaso, sediq Sira mi sediq Yasu (kiya ka knkana llutuc sediq Arami cbiyaw) uri. Qnlhangan tnpusu bay Isrankyo ka Yetan. Knkana knhbrawan hiyi sediq qnhlangan pa Syunnipay ka 97.2%, 2.2% ka Roma Tyeynskyo, Sira Tongcngkyo, Syuriya Tongcng kyo, Kepute Tongcng kyo, Yameyniya Tongcng kyo mi sinjya Burah kyo, 0.4 ka Bukyo, 0.1 ka Indu kyo, ini khrinas 0.1 ka Yodaya kyo, ini khrinas 0.1 ka Mincyeyn snhiyan, ini khrinas ka ini kklayi, ini dhuq 0.1% ka snhiyan quri icil (snpuwan kngkawas 2010). 36.6% knhbrawan hiyi sediq u ini khrinas 14 kngkawas, 3.4% ka hmrinas 64 kngkawas. Knnrana knhbrawan hiyi sediq ka 2.89%. Hhuqil laqi rabu ryu ka 1.96%. Sntangan knudus ka 77.71 kngkawas. Snhiyan Snhiyan sediq Yetan pa to bay smluhay Isran kyo, Syunnipay ka 97.2%, 2.2% ka Roma Tyeynskyo, Sira Tongcngkyo, Syuriya Tongcng kyo, Kepute Tongcng kyo, Yameyniya Tongcng kyo mi sinjya Burah kyo, 0.4 ka Bukyo, 0.1 ka Indu kyo, ini khrinas 0.1 ka Yodaya kyo, ini khrinas 0.1 ka Mincyeyn snhiyan, ini khrinas ka ini kklayi, ini dhuq 0.1% ka snhiyan quri icil (snpuwan kngkawas 2010). Sinjya Tongcng kyo mi Teyskyo mssli mniq Anman mi Mitipa su. Ana so mnqlhangan Isran, binaw ini pntna so Sauti Arapo, Aman, Yeymn na qnlhangan Isran mniqan bay mdhu knux snhiyan mi waya hntranan, mtrawah ka snhiyan, snjya ddha snhiyan u mtblayaq pqqita, ini ptraqil uri. Alaw sediq Yetan pa to bay mssesu bay Syunnipay, wada so ini hari ptraqil ka snhiyan daw, kiya ka mkrana ka keyjay dha Yetan. Cyeynkang mi kyoyiku .Kngkawas 2017 cida smatang knudus dha Yetan pa 74.8 kngkawas. Pusu bay narux hnqilan dha pa quri mnarux tama baraq mi dara, kiya hiti niya u gang. Mk5 kngkawas ka llaqi muda pbeytaq imyaw ryu u 95% (snpuwan kngkawas 2002) Ddiyun qsiya mi kongkong weysng sesu puciryu u dhq 98% (snpuwan kngkawas 2015). 66% niya sediq Yetan u niqan pawsyeyn pqita narux. Snbeyhing qmita kyoiku ka Yetan, muda mk10 kngkawas yiwu snrdingan kyoiku, sapah pyasan u ini ngali hbangan, tubaraw kyoiku pa uxay yiwusing skngalan smluhay kiya, pnwaya 2 kngkawas ka pyasan. Tu12 kkawas puting hiti pyasan daw, kana laqi muyas u kasi ka muda tumal huykaw (Tawjihi), spuda ndanan skeyng muda pusa hangan muyas tubeyhing pyasan. Knkana qnhlangan pa niqan mk10 kongri tubeyhing pyasan mi mk17 ka suri tubeyhing pyasan, niqan hnhangan ka tubeyhing pyasan u wisu trahuc niyi: Tubeyhing pyasan Yetan , tubeyhing pyasan Yaarmuke(Yarmouk University), tubeyhing pyasan keci Yetan , tubeyhing pyasan Muta(Mo'tah University), tubeyhing pyasan Are Peyta, tubey, tubeyhing pyasan Haysan, tubeyhing pyasan Paycya Ingyong. Niqan uri ka mk51 ka sapah pyasan congcwan yeynsyaw. Llaqi Yetan mmusa muyas ryu u 95%, knkana qnhlangan sediq ini kla mita jiyi ryu pa 7%. Qntan ppatas CIA 外交部</FORM>
        <FORM kindOf="standard">= Jordan = Gaga kska Yacow ka Jordan, 31 00 N, 36 00 E ka gaga na nniqan. Kana ka knlbangan na o 89,342 sq km(hangan na o Tg112)(knlbanga dxgal o 88,802 sq km, knlbangan qsiya o 540 sq km). Kana ka sejiqon o niqan 8,185,384 hiyi. Gaga Amman ka poso alang paro, jiyax 25 idas 5 ka jiyax skrayan klwaan. Mano ka dxgal Jordan ga wada sogan 11.40% ka dxgal qpahan, 1.10% ka dxgal bboyo, rahoq dxgal do niqan 87.50% na. Bokong klwaan ta sayang o kiya ka Abdollah II of Jordan, pnaah hngkawas1999 idas 2 jiyax 7pnrajing kmlawa klwaan. cinkholan sa knita' sa brbiro' Yetan Yetan Hasimo wangkwo (Kari Arapo: الأردنّ) ngalan dha Yetan tmhangan, wa mniq toiril na qnlhangan Congtong, todaya o msdalih Syoriya, tonarac o msdalih Irake, tonarac honac o msdalih Saoti Arapo, toiril o msdalih Israyro mi Paresotan. Ucilong hoqil pa wa mniq kcka toayos qnlhangan Yetan, Ucilong tanah o wa mniq toiril honac balay kiya. Qori so tlayan mccbo pa, wa mniq pnstrngan Oco mi Asia mi Ahoyrika ka Yetan. Soto Anman ka knhbaraw bay sediq alang mkbrnox Yetan, kiya ka poso bay keyjay, seyji mi bongka. Pnyahan hangan Pnyahan hangan qnlhangan Yetan pa pneyyah tndxral toiril daya yayong Yetan. Kiya mi hangan yayongYetan pa ya bay kndadax kari San joko knpriyox ka &quot;Yarad&quot;, dongos na o &quot;mqori honac (mqloloy)&quot;. Qori so rikisi o ngalan dha Way Yetan (Transjordan) ka nniqan Yetan saya, dongos niya o &quot;Hmrinas yayong Yetan&quot;, kiya ka tmiyo yayong Yetan na sipaw tonarac. Mniq kcka patas smodan pnsdhowan dmowi &quot;Mksipaw yayong Yetan&quot; ka tmiyo nniqan Yetan. Cbiyaw bay ka Arapo nyeyntayci o dmowi &quot;Jond Al-Urdonn&quot; tmhangan yayong Yetan, dongos niya o mntna kari Sanjoko &quot;Yarad&quot;. Isoran jitay o dmowi &quot;Jond Al-Urdonn&quot; ririh sa nniqan heytay msdlih yayong Yetan. Mqori tonarac mccbo heytay jyojika cida pa, dmowi &quot;Ooltrejordain&quot; ririh sa nniqan tonarac yayong Yetan. Kngkawas 1946 idas 5 diyax 25 cida, mnhdo dnoron qmlahang Ingkoko, moda posa kari dokorico ka Hasimo bokong Yetan, tnlotoc Hasimo ka moda qmlahang. Rikisi Jitay cbiyaw Yetan Hmrinas 200,000 kngkawas brah cida, tna niqan sediq ka mniq Yetan. Alaw ka nniqan qnlhangan Yetan pa mknlelo nniqan kndadax Ahoyrika mqori ngangoc pkrana, nniqan Yetan o oo bay hniti nniqan smodal btonox jitay &quot;ya bay 2 knbkiyan kngkawas&quot;. Jitay cida pa mniq mkngaho lango Hojaw niqan hniti nniqan qqiya dnowi dha ka sediq cida. Kawko sweycya o mniq niqan 14,500 kngkawas rikisi na Natohon (Natofian) bongka hniti nniqan sndiyal mncbiyaw bay pang kana jeynseykay, hniti nniqan niyi pa wa mniq bbnaqi mbboyo tonarac daya Yetan saya. Borah btonox jitay(10,000-4,500 BC), dsediq o kndadax ommadok llmamo mqori pkrana qmpah ppwalang. Anmam tonarac na Ayencyacaar (Ain Ghazal) ka jitay niyi mncbiyaw bay alang ori, dsediq o mniq hniti nniqan kmari sndiyal 10 hnyowan sediq snalo seykay, smnalo brah kongyeyn kngkawas 7250 ka kiya. Teleilat el Ghassol ka jitay dong mi btonox kdhaon dmowi (4500-3600 BC) na alang ori. Cing dong jitay (3600-1200 BC) hana prading, hwangyo sing alang mkbrnox mi socng congsin prading mniq Rihwante tohonac sndalan. Watihoy (Wadi Feynan) ka nniqan knoo bay yahan kmari dong. Nniqan Congtong na mawyi mi mnkksa ka sediq o miyah dhoq tobaraw balay. Ngangoc Yetan na alang o knbeyhing bay pcriyo mniq nniqan mttoko bay qsiya mi mndongos bay pkrana mhoma ppnwalang. Cbiyaw Ayci pa wada na ngalon tndxral qnhlangan dh aka Rihwante mi yayong Yetan mkngaho. Xiloy jitay (1200-332 BC), wada mstaboy ka biyax Ayci daw, Ngangoc Yetan o wada ngalon Yamon, Moya, Itong ttoko bokong. Wa mniq tobaraw brnox ka Yamon, wa mniq tobaraw dxral tonarac Ucilong hoqil ka Moya, wa mniq tohonac Moya mi Ucilong hoqil ka Itong. Dmowi kari San joko ka dhiya, kiya mi wada dha ngalon alang qnpringan ka dhiya mi oxay qnlhangan. Mniq Ngangoc Yetan na totoro wangkwo niyi pa kntto moda mtdiyal ssiyaw qnlhangan dha. Bokong Moya o mniq brah kongyeyn kngkawas 840 cida mnoda phiyo Misa btasil bntasan jiyi, btasil bntasan jiyi pa tndaho hiya nanaq klowanan ssmnalo niya mniq kcka qnlhangan Moya, wa spatas hiya ka wada mbiyax mccbo Israel ka hiya. Btasil bntasan jiyi niyi pa kiya ka hicyo bay smdho pkla bntasan rikisi Kari Utox Baraw. Ya bay brah kongyeyn kngkawas 700 cida Borah Yaso tikwo ka qmlahang Rihwante cida, wada sbliqan mbbari qori Syoriya mi Arapo ka dWangkwo niyi. Brah kongyeyn kngkawas 627 cida, wada mthlah ka Yasotikwo daw Borah Babiron wangkwo ka rmirih kana tndxral dha. Dwangkwo niyi pa mniq brah kongyey kngkawas 597 cida mniq tnlbowan kcka Yerosalem o mnoda dmayaw Babiron wangkwo knrmox cnbo Yoda wangkwo, kiya mi mk10 kngkawas daw tbrinah Babiron dongan. Kana dwangkwo niyi o wada ngalan tnqliyan tnoda, mnoda qnlhangan Poso tikwo mi Yarisanda tikwo daw, ya bay mniq brah kngyeyn kngkawas 63 cida, wada yahan knrmox mi qlhangan Roma ka Yamen, Moya, Itong. Kotyeyn jitay Brah kongyeyn kngkawas 332 cida, Yarisada tati moda mmangal Poso iiyax cida pa wada ronan waya Sira ka nniqan Congtong hiya. Wada mrdang brah kongyeyn kngkawas 323 BC cida ka Yarisanda, wada olkan psowan cyangcyon ddeysi na kana ka tndxral niya, Ngangoc Yetan pa dhdanan bay daw Toremi wangkwo mi Sayryoko tikwo ka smatang ngalon dha pplkan dongan. Sediq Napatay pa mniq brah kongyeyn kngkawas 169 cida mniq tohonac Itong phiyo Napatay wangkwo. Bokong Napatay ka qmlahang kana eelo mawyi Ngangoc Yeytan, kiya mi wada mkYayong Tanah klelo mqori tohonac dhoq Hanco bnqi mbboyo, mqori todaya ka dhoq Darmeseq, mnllbo bay diyax qmnlahang alang mkbrnox kiya (brah kongyeyn kngkawas 85-71 BC). Peytera cng ka soto na Napatay wangkwo, pnhiyo smnalo Napatay wangkwo kongyey to1 seyki ka kcka alang mkbrnox Kaconi sntyen, ya bay ngengalon habong bokong qnlhangan hiti. Brah kongyeyn kngkawas 63 cida, Kenayos Pangpey pa dmodol hheytay Roma knrmox Rihwante mi wada mangal biyax qmlahang nniqan hiya, prading lmotoc 4 kbkoy qmlahang ka Roma. Kongyeyn kngkawas 106 cida, Hongti Roma Toracn rmqon Napatay wangkwo kiya mi sbrnahon na phiyo dongan ka Cyonwang tataw. Ngangoc Yeytan, Paresotan mi Syoriya kcka nniqan tohonac ka Sirahwa cngpang, wada pspowan Roma mssli Tekaporis, kiya mi pdngoson na so qmlahang dhiya nanaq Koyeyn kngkawas 324 cida, wada ptraqil mcida ka Roma tikwo. Ngangoc Yetan o wada qlhangon Tonarac Roma tikwo, kiya mi lmotoc dhoq kongyeyn kngkawas 636. Paycanting tikwo jitay, malo bay knrana niya ka Ngangoc Yetan. Alaw Cyonsotanting tati ka mniq kongyeyn kngkawas 390 cida phyowan niya snhiyan qnhlangan ka Kiristokyo, knkingal alang Ngangoc Yetan pa niqan pnrholan Kiristokyo kana, mniq tohonac Anman ka Ummar-Rasas o sndiyal hmrinas 16 pnrholan Paycanting jitay. Pnrholan Yakepa pa pnhiyo smmalo jitay niyi ori, kiya mi ngalan dha kana jeynseykay to1 seymong bay pnhiyo pnrholan, knama bay pnhiyo ka pnrholan o kndadax pnhiyo ssapah sbrnahan smmalo pnrholan. Mntna jitay niyi ka Peytera cng pa alaw wada mtotoy ka hayyon mi wada mtoting. Tonarac Paycanting tikwo ka Sasang wangcaw pa mbiyax bay cida o mnoda qmlahang Nangoc Yetan ori. Isran jitay Kongyeyn 629 cida, Paycanting tikwo mi Cyasan wangkwo mniq Karake saya wada dha ini baka ka heytay Mosrin, hmtor dhiya mcbo Rihwante. Kiya mi Paycanting tikwo mniq kongyeyn 636 cida mccbo Yaarmoke pa mniq Ngangoc Yetan wada ini baka Mosrin. Wada oka ka Ngangoc Yetan daw wada yahan omlok Mosrin ka Darmeseq ori, mniq Darmeseq phiyo Weymaya wangcaw ka dhiya. Weymaya Harihwa (Umayyad Caliphate)ka babaw wada mrdang na 4 Harihwa na to2, mniq Ngangoc Yetan phiyo oo bay tyawpaw ka dhiya. Apas Harihwa mniq bsiyaq bay ooda seyji daw mniq kongyeyn 750 cida wada dha spoxon ka Weyma wangcaw, kiya mi phyowan Paketa ka soto. Apas wangcaw (kongyeyn 750-969) jitay mnhbaraw tnoalang Arapo o mqori todaya thdil mtmay Rihwante, mntna jitay cida nniqan Ngangoc Yetan pa alaw mtotoy ka hayyon mi wada staboy da. Kndadax cida ka Ngangoc Yeytan pa spoda diyax pa wada yahan qmlahang Hwatima wangcaw (kongyeyn 969-1070), Yerosarng wangkwo( kongyeyn 1115-1187). Heytay jyojika mniq Ngangoc Yetan phiyo oo bay cngpaw, kiya ka knkana Mongtero mi Karaka. Alaw ka modakar hetay jyojika, Ayobo wangcaw o wada phiyo Acyeyrong cngpaw, kiyami snbarah smmalo doma smodal cngpaw ngalan dha cyonso yawsay. Kngkawas 1187 cida, mccbo Hating mniq Ngangoc Yetan todaya, msdalih lango Tipiriya mnoda mccbo, wada ini baka Ayobo wangcaw ka Heytay jyojika (kongyeyn kngkawas 1187 dhoq kngkawas 1260) ka sediq pnhiyo Sarating. Qlhangan Ayobo wangcaw ka tnoalang Ngangoc Yetan pa wada ngalan Mosrin poso balay cawsng congcican, mklelo Syoriya dhoq Hanco mqori Maycya. Mamoroke wangcaw (kongyeyn kngkawas 1260-1516) lmotoc dmowi oo cngpaw na Ayobo wangcaw jitay, kiya wada plbangon smmalo dongan. Mniq bokoy kcka seyki pa, sntorong Mongko mqori toiril mcbo ka Ngangoc Yetan, binaw Mongko o mniq kcka mccbo Aincarote cida wada ini baka da. Kongyeyn kngkawas 1516 cida, Botay Etoman Harihwa ka wada mangal tndxral Mamoroke wangcaw. Ngangoc Yetan na tnoalang ppnwalang o mniq to16 seyki wada pkla kingal msblayaq mttoko bay jitay, binaw bokoy daw wada mtoting da. Etoman tikwo pa ini sparo qmita nniqan Ngangoc Yetan, kiya mi so bay oka ka qnlhangan seyho, wana kawas kawas moda mangal jeyking cida o hana pcriyo Mniq Etoman qmlahang brah 3 seyki cida pa, hbaraw bay sediq Syoriya mi Haco na sediq Arapo Peytoin ka miyah thdil kcka nniqan Ngangoc Yetan, kiya ka knkana Adwan, Bani Sakhr mi Howeitat. Dhiya pa wada mangal Ngangoc Yetan knkingal nniqan, alaw ka seyho Etoman o ini bay posa lnglongan qmita dhiya, so kiya wada so bay oka seyho qmlahang lmotoc beytaq to19 seyki. So niyi o kiya ka snrdingan moda Wahapipay ondo (kongyeyn kngkawas 1803-1812). Kongyeyn kngkawas 1818 cida, Etoman-Sate mccbo, laqi na Mohanmote Ali (congto Ayci) Iborasin Pasya pa pnlawas na Etyman Sotan o wada pkngaton ka To1 Sate wangkwo. Kongyeyn kngkawas 1833 cida, Iborasin Pasya mi Etoman o ptraqil ka ddha niyi, kiya mi wada qmlahang Rihwante. Alaw qmraqil qmlahang ka hiya, mniq kongyeyn kngkawas 1834 na Parestan wada sntorong mntxan ini ptongos ka nongmin ciyi. Al-Salt mi Al-Karak ddha alang mkbrnox Ngangoc Yetan pa alaw wada omling mpdodol nongmin ciyi, wada ptayon botay Iborasin Pasya. Mccbo Ayci-Etoman pa (kongyeyn kngkawas 1839-1841) wada pqhdo qnlhangan na Ayci, Etoman dongan mangan biyax qmlahang.Iborasin Pasya jikeyng daw, Etoman mprading smatang pbtraw qmlalang mniq nniqan Syoriya ka hiya, Ngangoc Yetan ka wa kcka ori. Kngkawas 1864 o wada kndodol smalo ka sweyco mi knpriyox ddaon knpriyox (Tancomayte), wada mrana kana ka qpahon ppnwalang mi tnoalang, binaw doma nniqan Ngangoc Yetan o mdakar balay ori. Qori so pnhiyo singcng cikwan, cngping coto mi mchdil jeyking daw, prading niqan pspaox ka nniqan qnlhangan Etoman. Tnoalang Ngangoc Yetan pa mndha pspaox; Shoobak(kngkawas 1905) mi Karak(kngkawas 1910) ka wada moda beyhing bay qnlqilan dha. Pnhiyo kongyeyn kngkawas 1908 cida ka Hanco elo kisya pa wada hmqangaw Ngangoc Yetan, mllotoc Istanpaw mi Maycya, poso sntangan na o pslxan oosa dha cawsngce, kiya mi pkbiyax biyax qnlhangan Etoman mniq Arapo snghwen. Ngangoc Yetan saya Babaw Tomntxan mccbo jeynseykay daw, wada rmirih Kwoci ryeynmon qmlahang ka Ngangoc Yetan. Kngkawas 1921 cida, Ingkoko pa ngalan na tnoayos ka yayong Yetan, ngalan dha Parestan tmhangan ka toiril, tonarac o ngalan dha Ngangoc Yetan tmhangan kiya. Wa mniq tonarac phiyo kingal dmka so bay qnlhangan qnlhangan Sotan ka Ingkoko, phiyo Hanco kwowang to2 laqi Haysan Abotora iso ka Ngangoc Yetan cyocang. Kngkawas 1946 idas 5 diyax 25, wada mangal dokorico ka Yetan, Abotora ka wada phyowan bokong (Aymiar, kiya ka qnlhangan yeynso), hangan qnlhangan ka Ngangoc Yetan Hasimo wangkwo; kngkawas 1948 cida Yetan ka wada mangal yayong Yetan sipaw toiril na nniqan Parestan. Kngkawas 1950 idas 4, yayong Yetan sipaw toiril mi sipaw tonarac o wada pspowan mi tmhangan Yetan Hasimo wangkwo, kana ida nsipaw toiril na sediq Arapo pa wada mnkongmin qnlhangan Yetan. Dmkoh sediq Parestan ka Yetan, mdakar Israel phiyo qnlhangan ka Yetan. Mtomal tomntxan Qnlhangan Arapo mnsopo mccbo Israel. Wada ini baka ka qnlhangan Arapo daw, Yetan ka wada mangal qmlahang sipaw toiril. Kngkawas 1967 cida Yetan mi Ayci, Syoriya pa msopo mosa mcbo Israel mccbo dongal. Israel ka wada mangal yayong Yetan nniqan sipaw toiril mi kana Yerosalem. Babaw mnccbo daw smrowa mntosyang na sediq Yetan btinah miyah Yerosalem ka Israel dongan, qmlahang Dwiyaq Sapah Thmkowan na Cingcnso. Mndha kcka mccbo niyi pa, niqan hbaraw bay sediq mqraqil Arapo kiya ka knkana Yetan kongmin o qdoriq mosa yayong Yetan sipaw tonarac, so krinah mrana ka biyax dha sediq Parestan mnniq Yetan. Qori so wada mrana ka sediq Parestan pa, ini bay qqaras ka dllotoc bokong Yetan. Kngkawas 1970 o, babaw msnposal omlok skoki ka cyeyhwang coco Parestan daw, prading cnbo dhiya ori ka Yetan da, so niyi pa mako bay dndolan kana ka Arapo seykay. Mniq tnoayos todaya Yetan hiya ka Syoriya, pssli botay tangko pqori Yetan pprik. Kngkawas 1970 idas 9 diyax 22, miyah dmodol psbalay ka waycyawpo kaygi Arapo mniq Kayro, wada ini pccbo ka ddha dha, binaw thiti dongan o niqan ttiping mccbo niya na. Beytaq kngkawas 1971 idas 7 cida, wada sliwaq Yetan kndadax nniqan qnlhangan dh aka Parestan cyeyhwang coco. Mniq kngkawas 1973 na kcka Mccbo psrowa qnqowan pa, tnoayos Yetan mi Israel o ini sangay pccbo. Binaw Yetan o snkaol kingal biyax ryo heytay mtmay Syoriya, hhmtor botay Israel hiya. Ini tomal kngkawas 1991 na Mccbo Hayway ka Yetan. Nniqan Lnlingay Knlbangan Yetan o 89342 pinghwang kongri, todaya o msdalih Syoriya, tonarac o tmsiyaw Irake, tohonac pa lmotoc Saoti Arapo, toiril o mtsiyaw Israel (sediq Yetan pa ngalan dha Parestan). To bay so bbaraw bbrnox, haypa 650 dhoq1000 meyta. Toiril o niqan ayo yayong Yetan, tonarac mi tonarac honac o mbboyo bnaqi, wada danan lhowan ddwiyaq todo Yaparin. Kana qnhlangan pa malo danan tmabon ka dxral pa 4% kana qnhlangan. Wa mniq Yakepawan pa, niqan kingal tiping ratoc elo mkngaho ocilong ka Yetan. Ucilong Hoqil o wa mniq toirl na Yetan, kiya ka tnoayos na pnspowan dha Israel. Knbraw bay dwiyaq o dhoq 1854 meyta, Ucilong Hoqil torboq bay o mtroma ocilong 408 meyta, kiya ka torboq bay kana ticyo. Knkarac So kana nniqan o knkarac mnYajetay mbboyo bnaqi, dwiyaq toiril o knkarac mnTiconghay; qnyoxan qsiya kngkawas o 100 dhoq 700 hawmi. Cyonso Heytay Yetan pa mnCongtong kingal tocka sing Syonnipay ocwang riryang ya bay mk10 knbkiyan hiyi sediq, so tqlahang ka nniqan lnlingay mi tokobeyco ka rikisi snhiyan qnhlangan, kiya ka ana oxay so niqan bay biyax mcbo ka botay dha o, kiya mi tqlhangan bay txtaxa qnlhangan ka biyax dha. Mniq so ini pndongos ooda na kcka Congtong pa, moda so snklwion ka ooda dha kwohwang, msopo toiril mi Israel pkmalo, binaw ida msopo Syonnipay na Saoti Arapo, Seyeypay na Irang lmotoc knmalo bay pnloban ori, babaw 21 seyki daw msopo mtotoy binaw msthiyaq bay Cyokoko o so smatang pkrana pnloban dha qori mcbo ori, so niyi knlowanan cngce o malo niya pa malo mangal oo bnriyan ddiyon mcbo qnlhangan icil kiya mi pkmlih ppayis, so mqriqo niya o twohwang pingheng na sowan, binaw so tqlahang ka nniqan lnlingay ka knbeyhing bay bbrihan dha, malo sntama so niyi moda knbeyhing bay dngoson dha. Wada mtotoy ka qnlhangan Isran daw, pnsliyan dha kcka sntangan Harihwa o, kndadax bnkowan patas llotoc qmita niqan bay dongos moda rmirih lmotoc phyowan bokong ka llotoc bokong Yetan saya ka llotoc sonca haya Harihwa mi mplotoc na saya pa, mkala tnllotoc Saoti Arapo ka kndongos niya, so kiya qori so mcbo qnlhangan Isran o niqan bay dongos n aka Yetan dongan, wada so pdongos toiril mi knhbaraw qnlhangan Syonni smatang pkmalo dhiya kana. Seyji Yetan o qnlhangan na cyonco risyeyn, bokong qnlhangan o niqan mndongos bay biyax, dmodol heytay, kiya ka knkana seyji mi knbeyhing biyax na waycyaw, niqan biyax psdho phiyo congri, dmowi biyax ppsli, omalax kokomin gikay ori, ging baraw giying o bokong qnlhangan ka pnsdho phiyo niya, ging troma giying o spoda seyngkyo kiya. Mnhdo dokorico ka Yeta pa oo bay diyax pa, bokong qnlhangan Haysan tnlotoc tnsapah na Hasimo ka bokong qnlhangan Yetan, kiya ka poso pnhiyo Isrankyo na llotoc Mohanmwote. Laqi qbsoran bokong qnlhangan Hosan Abotora 2so ka bokong qnlhangan saya, mniq kngkawas 1999 cida lmotoc phyowan bokong qnlhangan. Wa mniq tnoayos nniqan Asiaco, Oco, Congtong ka Yetan, kiya mi qori so seyji pa nniqan niya o ini bay pndongos, hbaraw bay biyax ka mniq hini mhraw rqnox: Amirika, Soryeyn, Ingkoko, Israel, txtaxa qnlhangan Arapo mi kcka qnlhangan Yetan knhbrawan sediq tnhdilan Parestan. Mniq so niyi kcka hbaraw bay biyax seyji mi sntangan dha, smatang ming kingal malo ksanan elo ka Hosan, so knhoway ka waycyaw cngce niya o wada qmlahang poso biyax mi pkskingal qnlhangan Yetan. Ana so mniq iyax diyax niyi ka Congtong, wada moda snposal mccbo mi bnboran, syakay Yetan pa snrdingan o ida mdho. Haysan ka mnposal mppqilon dha. Kngkawas 1989 cida wada na psbrnahon dongan ka seyngkyo kokomin gikay; kngkawas 1994 cida, wada matas patas pnsdhowan psblayaq tohoy Israel ka hiya. Spoda pnwaya Yetan saya, ana so spoda seyngkyo pnhyowan ka ging kokomin gikay, binaw mqori dmkoh seyho ka dhiya, kiya ka knkana pskingal lnglongan bokong qnlhangan na ssedia tnoalang. Snbborah Syeyncng Mniq so dndolan Phpah Mwori keming, malan ka mnniq mqrinoc ka 1/4 sediq Yetan cida, oka qqpahon ryo o 14%. Mosrin mnswayikay ka lmawa kana sediq Yetan mtotoy, knpstotoy snbborah seyji mi keyjay, smatang spoda seyngkyo phiyo borah seyho. Kngkawas 2011 idas 1 diyax 29 cida, mniq klelo Anman o niqan 5,000 hiyi sediq ka swey yosing, kiya mi dmowi splawa Yetan ka bawa dha; ya bay 2,000 hiyi sediq ka wada moro dndolan Mosrin mnswayikay, mniq alang mkbrnox icil kangyi. Kngkawas 2011 idas 2 cida, bokong qnlhangan Yetan pa wada omalax seyho dndolan sosyang Samiar Rihwayi, kiya mi lmawa sosyang brah Maroho Pasite ka moda pssli phiyo borah seyho neyke, wada kasi prading &quot;balay bay&quot; snbborah seyji. Kngkawas 2011 idas 6 cida, bokong qnlhangan Abotora o mniq treybi rmngaw kari pkla snbborah pnwaya seyngkyo, kiya mi nxan daw neyke o spoda knhbrawan pay gikay ka moda pssli phiyo, oxay spoda bokong qnlhangan ka kasi psdho phiyo. Rmngaw ka hiya: &quot;Sntangan mo yako pa snbborah ka pnwaya seyngkyo daw, qolong moda qmlahang kokomin gikay ka rmirih kana sediq Yetan.&quot; Kngkawas 2016 idas 2 diyax 23 cida, Yetan troma giying o spoda mn6 so bay marasong pnssliyan kaygi, wada pdanan ka kngkawas 2015 kokomin gikay pnwaya seyngkyo, mnhdo Yetan to3 poso bay seyji pnwaya snbborah (kiya ka knkana pnwaya cngtang, pnwaya tihwang coco mi pnwaya scng), kiya mi wad kndadax 150 hiyi lihon 130 hiyi ka knhbrawan hiyi kokomin gikay conggiying. Poso bay cnhdilan na kcka pnwaya seyngkyo o snbborah pnwaya seyngkyo, wada sbrahon ka &quot;pnwaya 2 kipo&quot; saya (1 kipo moda omaw sweyncyo hosweynjn, 1 kipo o omaw hnhangan kana qnhlangan sweyncyo cngtwan) wada sbrahon &quot;morox 1 sweycyo&quot; mi &quot;pnway rmirih piri&quot; na pnwaya rmaxan (phiyo hnhangan sweyncyo ka cngtwan, sweynmin o moda meytaq 1 kipo ddkhon na cngtwan hosweynjn). Cngce mqori ngangoc Waycyaw cngce qnlhangan Yetan o ida so kknhoway moda, snrdingan na o tohoy qnlhangan toiril pa so niqan malo pnloban, qori so snbeyhing bay pnloban dha Ingkoko mi Amirika. Mccbo Haywan cida, alaw ka lmotoc dmkoh Irake ka Yetan, kiya ka wada mowic ka pnloban dha qori qnlhangan toiril, binaw beytaq saya pa, Amirika ka kana qnlhangan knbeyhing bay dnyawan dha qori Yetan. Kngkawas 1994 cida, wada mnhdo ppatas pnsdhowan psblayaq ka Yetan mi Israel; mniq kcka qnlhangan Arapo pa, wana Yetan mi Ayci ka mqori Israel moda txtaxa ppatas pnsdhowan psblayaq. Pccbo Irake cida o, wada mqraq ka Satamo cngcweyn cida, knbiyax bay moda dmodol ppwalok ka hnyowan na Yetan, pqori so mdho mi blayaq Irake o niqan balay qnpah niya ka Yetan. Singcng Hwahwen Psnakan mk12 sng ka Yetan, sngcang o pnsdhowan phiyo bokong qnlhangan. Knkingal sng o wada psnakan mk52 klelo (kari Arapo: ناحية,&quot;nahia&quot;). Keyjay Ini knbaka qsiya kana ka qnlhangan Yetan, kiya mi ini knbaka qori so klowannan gasoring mi ida nkiyakwangcanpin, so kiya jeyking ka poso balay pnyahan hbangan seyho. Anman ka qori poso bay qqpahon mbbari, Akapa ka morox bay rrdowan aso, poso bay bbriyan qqiya o kasi ka sntama cinko, qori so sepin, poqan sinaw, qqiya dmowi deyngki mi rolo pa ngalang oo bay jeyking kiya, so mrana ka nngalan hbangan mi ini shtor ori ka mbbariniya. Kawas kawas nngalan hbangan cinko ka Yetan pa ya bay nngalan hbangan na mk3 knoo niya. Alaw smatang qmlahang ssediq tikoh nngalan dha hbangan, seyho Yetan o pqori so bowah, bocon, sato mi gasoring (mchdil abora) mi so snrdingan ddiyon kndosan pa niqan nmalan dmayaw hbangan qori seyho ka cngce. Ini knbaka qsiya kana ka qnlhangan Yetan, kiya mi ini knbaka qori so klowannan gasoring mi ida nkiyakwangcanpin, so kiya jeyking ka poso balay pnyahan hbangan seyho. Anman ka qori poso bay qqpahon mbbari, Akapa ka morox bay rrdowan aso, poso bay bbriyan qqiya o kasi ka sntama cinko, qori so sepin, poqan sinaw, qqiya dmowi deyngki mi rolo pa ngalang oo bay jeyking kiya, so mrana ka nngalan hbangan mi ini shtor ori ka mbbariniya. Kawas kawas nngalan hbangan cinko ka Yetan pa ya bay nngalan hbangan na mk3 knoo niya. Alaw smatang qmlahang ssediq tikoh nngalan dha hbangan, seyho Yetan o pqori so bowah, bocon, sato mi gasoring (mchdil abora) mi so snrdingan ddiyon kndosan pa niqan nmalan dmayaw hbangan qori seyho ka cngce. Kngkawas 1991 cida ka tomntxan Haywan (Pwoswan) pccbo o wada pqraqil bay qori keyjay Yetan. Yetan o wada pkixon psangay rmirih saking. Knhbaraw bay sediq mqraqil Parestan ka kcka qnlhangan Yetan, so doma qnlhangan Haywan (Pwoswan) pqori dmayaw Yetan o, mqori qnlhangan icil qmpah ka sediq mpqpah, wada balay prrodo keyjay Yetan, wada bay ini pndongos mi mrrodo kana ka keyjay kana qnlhangan Yetan. Abotora 2so bokong qnlhangan pa smatang pqori keyjay qnlhangan moda smpong snbborah, kcka hiya pa kiya ka knkana doma qpahon qnlhangan o syohwa, pkmalo qori lnlingay toco, mtbiyax ming dnyawan ngangoc, wada knpriyox keyjay Yetan knbsiyaq bay wada mlih mi qori so ini krana. Kngkawas 1999 cida mtmay pnsliyan scyey mawyi ka Yetan. Kngkawas 2004 dhoq kngkawas 2008 iyax cida wada mrana hmrinas 8% ka keyjay dha. Saking, mqrinoc mi oka qpahon pa ida kiya knbeyhing bay mqriqo keyjay na Yetan. Kbhbrawan hiyi sediq Kcka knhbrawan hiyi sediq Yetan pa ya bay 93% ka sediq Arapo, qori so minjoko icil o kiya ka knkana sediq Kawcyaso, sediq Sira mi sediq Yaso (kiya ka knkana llotoc sediq Arami cbiyaw) ori. Qnlhangan tnposo bay Isrankyo ka Yetan. Knkana knhbrawan hiyi sediq qnhlangan pa Syonnipay ka 97.2%, 2.2% ka Roma Tyeynskyo, Sira Tongcngkyo, Syoriya Tongcng kyo, Kepote Tongcng kyo, Yameyniya Tongcng kyo mi sinjya Borah kyo, 0.4 ka Bokyo, 0.1 ka Indo kyo, ini khrinas 0.1 ka Yodaya kyo, ini khrinas 0.1 ka Mincyeyn snhiyan, ini khrinas ka ini kklayi, ini dhoq 0.1% ka snhiyan qori icil (snpowan kngkawas 2010). 36.6% knhbrawan hiyi sediq o ini khrinas 14 kngkawas, 3.4% ka hmrinas 64 kngkawas. Knnrana knhbrawan hiyi sediq ka 2.89%. Hhoqil laqi rabo ryo ka 1.96%. Sntangan knodos ka 77.71 kngkawas. Snhiyan Snhiyan sediq Yetan pa to bay smlohay Isran kyo, Syonnipay ka 97.2%, 2.2% ka Roma Tyeynskyo, Sira Tongcngkyo, Syoriya Tongcng kyo, Kepote Tongcng kyo, Yameyniya Tongcng kyo mi sinjya Borah kyo, 0.4 ka Bokyo, 0.1 ka Indo kyo, ini khrinas 0.1 ka Yodaya kyo, ini khrinas 0.1 ka Mincyeyn snhiyan, ini khrinas ka ini kklayi, ini dhoq 0.1% ka snhiyan qori icil (snpowan kngkawas 2010). Sinjya Tongcng kyo mi Teyskyo mssli mniq Anman mi Mitipa so. Ana so mnqlhangan Isran, binaw ini pntna so Saoti Arapo, Aman, Yeymn na qnlhangan Isran mniqan bay mdho knox snhiyan mi waya hntranan, mtrawah ka snhiyan, snjya ddha snhiyan o mtblayaq pqqita, ini ptraqil ori. Alaw sediq Yetan pa to bay msseso bay Syonnipay, wada so ini hari ptraqil ka snhiyan daw, kiya ka mkrana ka keyjay dha Yetan. Cyeynkang mi kyoyiko .Kngkawas 2017 cida smatang knodos dha Yetan pa 74.8 kngkawas. Poso bay narox hnqilan dha pa qori mnarox tama baraq mi dara, kiya hiti niya o gang. Mk5 kngkawas ka llaqi moda pbeytaq imyaw ryo o 95% (snpowan kngkawas 2002) Ddiyon qsiya mi kongkong weysng seso pociryo o dhq 98% (snpowan kngkawas 2015). 66% niya sediq Yetan o niqan pawsyeyn pqita narox. Snbeyhing qmita kyoiko ka Yetan, moda mk10 kngkawas yiwo snrdingan kyoiko, sapah pyasan o ini ngali hbangan, tobaraw kyoiko pa oxay yiwosing skngalan smlohay kiya, pnwaya 2 kngkawas ka pyasan. To12 kkawas poting hiti pyasan daw, kana laqi moyas o kasi ka moda tomal hoykaw (Tawjihi), spoda ndanan skeyng moda posa hangan moyas tobeyhing pyasan. Knkana qnhlangan pa niqan mk10 kongri tobeyhing pyasan mi mk17 ka sori tobeyhing pyasan, niqan hnhangan ka tobeyhing pyasan o wiso trahoc niyi: Tobeyhing pyasan Yetan , tobeyhing pyasan Yaarmoke(Yarmook University), tobeyhing pyasan keci Yetan , tobeyhing pyasan Mota(Mo'tah University), tobeyhing pyasan Are Peyta, tobey, tobeyhing pyasan Haysan, tobeyhing pyasan Paycya Ingyong. Niqan ori ka mk51 ka sapah pyasan congcwan yeynsyaw. Llaqi Yetan mmosa moyas ryo o 95%, knkana qnhlangan sediq ini kla mita jiyi ryo pa 7%. Qntan ppatas CIA 外交部</FORM>
    </S>
</TEXT>