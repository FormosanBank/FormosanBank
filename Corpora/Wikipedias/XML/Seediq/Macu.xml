<?xml version="1.0" ?>
<TEXT id="Wiki_Seediq_Macu" xml:lang="trv" source="Seediq Wikipedia, article: Macu" copyright="CC BY-SA" citation="Macu. (2025, May 05). In Wikipedia [Seediq]. https://trv.wikipedia.org/wiki/Macu" BibTeX_citation="@misc{Wiki_trv_Macu, title = Macu, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Macu} }">
    <S id="0">
        <FORM kindOf="original">= Macu/ Macu/ Masu = Mesa rudan cbeyo &quot; ini phuma egu macu kana ka seediq si, anu ini pure egu, kingal bale nemu de baka praun mesa. kika paru hari macu de slgelu daha tikuh ka macu, ini daha hai pstaling lngedi mesa, qlahagun daha riyung. &quot; egu bale ka kari huniti na rudan ka quri macu nii duri. Kndalax naq cbeyo ka mekan macu nii. Egu bale ka snolun daha ka Gaya duri, kndalax gmburah dheran kesun daha &quot;smipaq takun&quot; ma phuma macu de &quot;Tmukuy Macu&quot;, kmetuy macu de &quot; Mehu&quot; ka kesun daha. Gaya bale paru ka dnii. Pguyaun daha riyung ka cbeyo. Yaani uka hari ppuqun cbeyo, praun daha ido rumu ka macu nii, duma naq de gmhulama slmeun daha emu, desun daha neepah. Ani naq dehuk saya, egu seediq alang lmngelun muku phuma macu nana.</FORM>
        <FORM kindOf="standard">= Maco/ Maco/ Maso = Mesa rodan cbeyo &quot; ini phoma ego maco kana ka seediq si, ano ini pore ego, kingal bale nemo de baka praon mesa. kika paro hari maco de slgelo daha tikoh ka maco, ini daha hai pstaling lngedi mesa, qlahagon daha riyong. &quot; ego bale ka kari honiti na rodan ka qori maco nii dori. Kndalax naq cbeyo ka mekan maco nii. Ego bale ka snolon daha ka Gaya dori, kndalax gmborah dheran keson daha &quot;smipaq takon&quot; ma phoma maco de &quot;Tmokoy Maco&quot;, kmetoy maco de &quot; Meho&quot; ka keson daha. Gaya bale paro ka dnii. Pgoyaon daha riyong ka cbeyo. Yaani oka hari ppoqon cbeyo, praon daha ido romo ka maco nii, doma naq de gmholama slmeon daha emo, deson daha neepah. Ani naq dehok saya, ego seediq alang lmngelon moko phoma maco nana.</FORM>
    </S>
</TEXT>