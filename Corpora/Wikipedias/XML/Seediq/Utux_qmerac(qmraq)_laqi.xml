<?xml version="1.0" ?>
<TEXT id="Wiki_Seediq_Utux_qmerac(qmraq)_laqi" xml:lang="trv" source="Seediq Wikipedia, article: Utux_qmerac(qmraq)_laqi" copyright="CC BY-SA" citation="Utux_qmerac(qmraq)_laqi. (2025, May 05). In Wikipedia [Seediq]. https://trv.wikipedia.org/wiki/Utux_qmerac(qmraq)_laqi" BibTeX_citation="@misc{Wiki_trv_Utux_qmerac(qmraq)_laqi, title = Utux_qmerac(qmraq)_laqi, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Utux_qmerac(qmraq)_laqi} }">
    <S id="0">
        <FORM kindOf="original">== Utux qmerac(qmraq) laqi == Senxal han o alang ta seejiq mseupu mqaras ni mkan uuqun siida, kika miyah qmraq lqlaqi ka utux, qrapun na ka laqi dsun tglaq dowras hiya. Miing laqi ka rdrudan, Dseejiq ga ida mkla tglaq dowras hiya, utux ga liyun na hiya ka laqi, ida niqan ka saw nii, musa hiya mangal laqi. Utux ga hqilan na ka laqi uri, laqi ga gmukan gluq ka bling muhing, dowriq, quwaq na. Musa pkdusi laqi ka seejiq siida, duma seejiq ga madas puniq, smbu ka puniq siida, asi ka spuxun truma ka puniq miyah smbu, kika misug ka utux ni musa qdowriq da. Seejiq sbiyaw o ini asi lwani &quot; Utux&quot;, mduuy &quot; bgihur&quot; mlawa &quot; Utux&quot;. Mribaq ka &quot; bgihur&quot;, ida naqih bhagan ka kari nii, kika kiya ni rngagun ta kari nii ga, mduuy &quot; bgihur&quot; ksun ka hangan &quot; Utux&quot;.</FORM>
        <FORM kindOf="standard">== Utox qmerac(qmraq) laqi == Senxal han o alang ta seejiq mseopo mqaras ni mkan ooqon siida, kika miyah qmraq lqlaqi ka otox, qrapon na ka laqi dson tglaq dowras hiya. Miing laqi ka rdrodan, Dseejiq ga ida mkla tglaq dowras hiya, otox ga liyon na hiya ka laqi, ida niqan ka saw nii, mosa hiya mangal laqi. Utox ga hqilan na ka laqi ori, laqi ga gmokan gloq ka bling mohing, dowriq, qowaq na. Mosa pkdosi laqi ka seejiq siida, doma seejiq ga madas poniq, smbo ka poniq siida, asi ka spoxon troma ka poniq miyah smbo, kika misog ka otox ni mosa qdowriq da. Seejiq sbiyaw o ini asi lwani &quot; Utox&quot;, mdooy &quot; bgihor&quot; mlawa &quot; Utox&quot;. Mribaq ka &quot; bgihor&quot;, ida naqih bhagan ka kari nii, kika kiya ni rngagon ta kari nii ga, mdooy &quot; bgihor&quot; kson ka hangan &quot; Utox&quot;.</FORM>
    </S>
</TEXT>