<?xml version="1.0" ?>
<TEXT id="Wiki_Seediq_Mao" xml:lang="pwn" source="Paiwan Wikipedia, article: Mao" copyright="CC BY-SA" citation="Mao. (2024, December 07). In Wikipedia [Paiwan]. https://pwn.wikipedia.org/wiki/Mao" BibTeX_citation="@misc{Wiki_pwn_Mao, title = Mao, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Mao} }">
    <S id="0">
        <FORM kindOf="original">= Mao/ Mqri/ Mqri = Mqri nii ga malu bi dmatun mkan nhapuy rudan sbiyaw, yaasa kingal nanaq sknxan, ini ksburaw sqamas qsurux ni wawa uri. Kiya ni ana bitaq sayang o spruun bi qmita klealang ni gmaxun dha mhapuy uuqun, brigun balay pnaah eseisil alang sejiqun uri. Ida wada niqan bi hangan na uuqun sayang ka mqri nii. Mqri ga mhru nanaq lmiqu, yabi idas dha dhuq idas tru do tmphpah da. Embhgay qtaan ka phpah na, ida teura bi qtaan emptsamac dsnaw. Rbagan do mghiyi da, plealay han o mgpajiq ni mquru ka hiyi na, mhada do mqalux da. Kuxul bi uqun dqduda ka hiyi na, kiya ni emptsamac dsnaw o skraki dha tkurih dqduda…. ka mqri. Ida tduwa asi qluqi mkan uxay uri o gmaxun mhapuy bgu rudux, buuc babuy…. Kingal nanaq mahun ka bgu na, pixan na kana ka naqih sknxan hngak uuqun. Klmuun uri gmaxun qmamas sinaw, kana ka lmlamu saw cyang dnii, dmatun mkan lmlamu uuqun sayang.</FORM>
        <FORM kindOf="standard">= Mao/ Mqri/ Mqri = Mqri nii ga malo bi dmaton mkan nhapoy rodan sbiyaw, yaasa kingal nanaq sknxan, ini ksboraw sqamas qsorox ni wawa ori. Kiya ni ana bitaq sayang o sproon bi qmita klealang ni gmaxon dha mhapoy ooqon, brigon balay pnaah eseisil alang sejiqon ori. Ida wada niqan bi hangan na ooqon sayang ka mqri nii. Mqri ga mhro nanaq lmiqo, yabi idas dha dhoq idas tro do tmphpah da. Embhgay qtaan ka phpah na, ida teora bi qtaan emptsamac dsnaw. Rbagan do mghiyi da, plealay han o mgpajiq ni mqoro ka hiyi na, mhada do mqalox da. Koxol bi oqon dqdoda ka hiyi na, kiya ni emptsamac dsnaw o skraki dha tkorih dqdoda…. ka mqri. Ida tdowa asi qloqi mkan oxay ori o gmaxon mhapoy bgo rodox, booc baboy…. Kingal nanaq mahon ka bgo na, pixan na kana ka naqih sknxan hngak ooqon. Klmoon ori gmaxon qmamas sinaw, kana ka lmlamo saw cyang dnii, dmaton mkan lmlamo ooqon sayang.</FORM>
    </S>
</TEXT>