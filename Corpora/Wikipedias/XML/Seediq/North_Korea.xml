<?xml version="1.0" ?>
<TEXT id="Wiki_Seediq_North_Korea" xml:lang="trv" source="Seediq Wikipedia, article: North_Korea" copyright="CC BY-SA" citation="North_Korea. (2025, May 05). In Wikipedia [Seediq]. https://trv.wikipedia.org/wiki/North_Korea" BibTeX_citation="@misc{Wiki_trv_North_Korea, title = North_Korea, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/North_Korea} }">
    <S id="0">
        <FORM kindOf="original">= North Korea = Gaga kska Yacow ka Korea, north, 40 00 N, 127 00 E ka gaga na nniqan. Kana ka knlbangan na o 120,538 sq km(hangan na o Tg99)(knlbanga dxgal o 120,408 sq km, knlbangan qsiya o 130 sq km). Kana ka sejiqun o niqan 25,115,311 hiyi. Gaga Pyongyang ka pusu alang paru, jiyax 15 idas 8 ka jiyax skrayan klwaan. Manu ka dxgal Korea, north ga wada sugan 21.80% ka dxgal qpahan, 46% ka dxgal bbuyu, rahuq dxgal do niqan 32.20% na. Bukung klwaan ta sayang o kiya ka Kim Jong-un, pnaah hngkawas2016 idas 5 jiyax 9pnrajing kmlawa klwaan. cinkhulan sa knita' sa brbiru' = Pey-han = Coseyng mincu cuyi jnmin konghe kwo (Kari Hnnkoku:조선민주주의인민공화국／Chosŏn Minjujuŭi Inmin Konghwaguk ?), slxan bay tmhangan ka Coseyng , Taiwan, Tahan Minkwo mi Syangkang pa ngalan dha Peyhan mnchaya tmhangan, kiya ka wa mniq tuhranan hidaw Asia Coseyng pantaw tudmka daya na qnlhangan sehuy cuyi, pnhiyu kngkawas 1948 idas 9 diyax 9. Balay bay qlhangan dha tndxral pa ya bay 12 knbkiyan pinghwangkongri (ya bay knkanaknlbangan 55% Coseyng pantaw), hwating sotu mi knbeyhing bay alang mkbrnux ka Pingjang. Qnlhangan hiyi mi Tahan Minkwo pa dmuwi 38 seyng (uxay nniqan cyunscyu ddha Han) ptuayus. Tnuayus tudaya ka Yaryucyang, Tomancyang (Tumencyang) ka ayus, mslutuc Cyokoku mi Orosiya. Hangan qnlhangan Hangan kana hanji qnlhangan niyi ka &quot;Coseyng mincu cuyi jnmin konghekwo&quot;, slxan bay tmhangan ka Coseyng. Qnlhangan Coseyng mniq kcka qnlhangan dha pa dmuwi slxan hangan &quot;Coseyng&quot;, &quot;Konghekwo&quot; uxay daw &quot;Tudaya dmka konghekwo&quot;. Cyoka jnmin konghekwo u mniq kngkawas 1992 msupu Hangkoku cyeyncyaw brah cida han pa, ida dha ngalan murux mndungu bay seyhu ka Coseyng mincu cuyi jnmin konghekwo, ini sruwa Tahan minkwo cngcweyn, spuda nniqan lnlingay pa dmuwi 38 seyng tudaya ka &quot;Tudaya Coseyng&quot;, tuhunac ka &quot;Tuhunac Coseyng&quot;; dhuq kngkawas 1992 cida Cyokoku mi Hankoku ddha qnlhangan ka wada cyeyncyaw daw, ini puru Coseyng pquri pnlawa dha Hankoku lmawa da, kiya mi ini duwi nniqan lnlingay lmawa ddha qnlhangan niyi, kiya ka Coseyng mincu cuyi jnmin konghekwo u lixan ka jiyi &quot;tudaya&quot; mi splawa &quot;Coseyng&quot;, Tahan Minkwo ka splawa &quot;Hankoku&quot;. Ri-s Pusu tyawmu: Rikisi Coseyng mi rikisi Coseyng mincu cuyi jnmin konghekwo. Phiyu qnlhangan Kngkawas 1945 idas 8 diyax 15, wada tosyang ka Tanah Tunux, mnhdu ka Tumndha mccbu jeynseykay. Spuda bnkuwan Yaarta kaygi, sdurun pqlahang Amirika mi Orosiya ka Coseyng pantaw, kiya mi 38 seyng ka pntyusan qmlahang. Mntna kngkawas idas 8 diyax 26 cida, tudaya u phiyu &quot;Pingan nantaw jnmin seyji ingkay&quot; ka ngalan rinji singcng ciko. Idas 10 diyax 10 cida, phyuwan ka Coseyng kyosanto tudaya Coseyng bunkyoku, idas 11 diyax 18 cida wada knpriyux tmhangan &quot;Tudaya Coseyng kyosanto&quot;, Cinjcng ka wada dha wewan Tukingal Suki. Cinjcng cucng jiday Mcbu tuhunac Pusu tyawmu: Hancan Phiyu qnlhangan ka Coseyng daw, Cinjcng u smatang dmuwi wuri tongyi Coseyng pantaw, wada dyawan Suryeyn, jnmincyun Coseyng pa mniq kngkawas 1950 idas 6 diyax 25 cida wada hmrinas 38 seyng, rmading mcbu Hankoku, prading mccbu ka Hancan, binaw quri so sklwiyan ndan Coseyng niyi pa ini srwani Cyokoku, qnita Mawcetong pa, dmudul Cyokoku jnmin cyeyhwancyu knrmux ucilung Taiwan mi, mcbu Taiwan, kiya ka splayun kiya, dmayaw uuda Coseyng pantaw tongyi pa, pprngaun Cyokoku mi Coseyng hiti kiya da. Lngcan sci Mnhdu ka Hancan daw, Coseyng Rawtongtang cngcweyn smatang knbiyax mangal biyax mpqlahang, kingal u mbiyax bay dmudul umarang quri qmriqu Amirika, kiya mi pkla kari u Amirika ka muda smrading Hancan, alaw ka iyux miyah qmrqun Coseyng. Kingal uri pa, eyhu Coseyng pa prana quri tndahu Cinjucng, pusu knklanan niya pa mniq kngkawas 1950 ccida kndudul msnanaq mrana. Kngkkawas 1970 cida, kndudul pkmalu ka pnluban Cyokoku mi Amirika, kiya mi pkmaluka pnluban Tanah Tunux mi Amirika, kiya mi wada mlih hari ka rngcan uri, wada pkmalu hari ka pnluban quri Coseyng pantaw uri da. Kngkawas 1971 Hangkoku tanah jyujika huy mquri Coseyng tanah jyujika huy pusa kari muda mtqita pprngaw, kiya ka prngaw smatang ppstrngun ka mnrdang pntalax tnsapah, kiya mi wada dhuq cmiyuk kari ka Coseyng. Qlhangan Cinjucng ccida Coseyng Rawtongtang congsuki, cusi qnlhangan Cinjucng mniq qmlahang dalih dmka seyki daw, kngkawas 1994 idas 7 diyax 8 mniq sapah nniqan na mrdang, 82 kngkawas ka kndusan na. Kngkawas 1997 (Coseyng cutiri kngkawas 89) idas 10, tudha nngalan kari laqi Cinjucng kiya ka Cincngju ka mangal Coseyng Rawtong tang congsuki, phyuwan lmutuc qmlahang. Mqraqil pcaping Alaw ka kngkawas 1991 cida wada pktalax ka Suryeyn daw, uka ka dnyawan dha Coseyng da, Coseyng mi burah pnhiyu ka Orosu ryeynpang ddha qnlhangan na mawyi u, wana msngari 5.5% ncuxan bay da. Kiya mi Cyokoku mniq kngkawas 1922 idas 8 diyax 24 mtuhuy Tahanminkwo cyeyncyaw, kiya daw, wada uka ka pusu bay dangi dha seyji mi mpdayaw, kiya u alaw ka quri uuda waycyaw, kiya mi wada pqnaqah niqan pnluban dha keyjay ka Cyokoku, prading mniq kwoci syakay so bay sqrbuq mi wada so prmuxun mi so bay wa sqada icil. Mniq kcka u mqraqil bay ka quri uuqun cngce mi uka ka waycyaw mpdayaw, Coseyng u mniq kngkawas 1994 cida smturung knbeyhing bay mqrinuc uqan uray, dhuq kngkawas 1998 u hana so msbalay hari cida, hnqilan kana qnlhangan u muda smpu ka nganguc u 25 knbkiyan hiyi sediq dhuq 350 knbkiyan hiyi sediq, binaw uka ka mndungus bay kari. Wada ka mqrinuc uqan uray daw, wada mtudha bukung Coseyng ka Cijucng u pusa kari wad aka mqraqil bay diyax, balay bay mprading mtmay &quot;qnlhangan beyhing mi mbiyax&quot; na jitay. Quri so taxa niya pa, Hankoku soto Cintacong mniq kngkawas 1988 mtmay Cingwatay daw, knbiyax bay knpriyux mi pnluban dha Cyokoku mi Tanah Tunux mi dssiyaw qnlhangan. Kngkawas 2000 cida, Cintacong u dmudul &quot;Rdax hidaw cngce&quot;, smatang malu spuda psblayaq pprngaw muda psbalay uuda mtdha ka Coseyng pantaw. Pkrana hecu uci Hankoku u dmayaw quri keyjay Coseng, Coseng u wada mangal hbangan pkranan hewu, kiya mi wada pkla wisu muda pkranan knbeyhing bay quri ddiyun mccbu. Iyux dmudul Coseng palix pkranan hewu, Amirika pa mniq kngkawas 2003 u msupu Cyokoku, Tanah Tunux, Hangkoku mi Orosiya tuhuy Coseng muda mmturu qnlhangan pprngaw. Cincngen qmlahang ccida Kngkawas 2011 idas 12 diyax 19 cida wada mrdang ka tudha bukung nngalan kari Cincngju, kndusan na u 69 kngkawas, swayi bay laqi niya Cincngen ka lmutuc bukung bay nngalan kari. Kiya mi, quri so uuda hectan pa mniq Coseng pataw u ida ini psblani niya na, kngkawas 2013 idas 2 diyax 12 cida u muda tumn3 hesu. Mntna kngkawas idas3 diyax 5 cida muda pkla kari sliqun dh aka &quot;Pnsdhuwan patas msangay mccbu ka Coseng&quot; mi sqtan dha uri ka Coseng pantaw huycyunsucyu panmntyeyn pnwaluk mnsupu heytay Amirika, snrading mutung bburah pqraqil Coseng pantaw. Smdhu cngcweyn Kngkawas 2013 cida ka kngkawas Cincngen muda psbalay lnglungan niya, idas 6 u wada sbrahun mkala kengpo ka Rawtongtang cangcng &quot;Sndhu tang pskingal lnglungan tisi mk10 bnkuwan&quot;, plaxan ka quri sobntasan &quot;kongcan cuyi&quot; mi &quot;ucan cyeyci cwancng&quot;, pryuxan &quot;cuti keming&quot; kiya mi pkla balay Coseng pa &quot;Daran Payto&quot; ka muda smlutuc bukung nngalan kari. Mqaras smsung pnhyuwan qnlhangan mi smsung pnhyuwan tu68 kngkawas ka Coseng Rawtongtang, muda pkla sinbung seyhu &quot;Rawtong sibung&quot; ka Rwatongtang, pkla kari pnway ryenpang ka kiya sa pkrdax mi snbeyhing bay msupu pskingal tongyi ka kiya. Weyyeyncang Cincngen Kngkawas 2018 idas 6 diyax 12 cida, Amirika mi Coseng pa wada so rikisi mpuruq ka huda ddha qnlhangan niyi, soto Amirika Tangna Cwanou msupu Coseng Rawtongtang weyyeyncang Cincngen mniq Sicyapo muda pprngawan bukung, kiya ka babaw mnhdu ndanan Mccbu Hangkoku pa tumntxan mtqita ka bukung bay ddha qnlhangan niyi, kiya mu muda msupu psdhu matas Ryeynhe Kongpaw. Kngkawas 2019 idas2 diyax 27 dhuq diyax 28 cida bukung nngalan kari ddha qnlhangan niyi pa mniq Yeynan Heney muda tumndha Coseng mi Amirika bukung mtqitaq dqras pprngaw, muda pprngaw quri Coseng Pantaw uuda pkngatun ka hecubakudang, kiya mi alaw ini dhuq ppsruwa kari quri malix pnsruwan, hiti bay daw wada ini pndungus ka pnrngawan. Mntna kngkawas idas 6 diyax 30, wisu mniq Hangkoku homung ka soto Amirika Cwanpu dhuq dha Han uxay cyusucyu Panmntyeyn, msupu bukung bay Coseng Cincngen mtqita dqras. Pduwi bawa Cincngen ka Cwanpu, kiya daw hmqangaw pnswayan ayus cyunsu dha Han, kiya mi mhiyu quri Coseng msupu passing, muwaya bay taxa mndungus soto Amirika qmqah dxral qnlhangan Coseng. Ti-ri Tndxral Qnlhangan Wa mniq tuhranan hidaw daya Asia na tudaya Coseng Pantaw, peywey 37° dhuq 43°, tongcing 124° dhuq 131°, knrbangan niya pa 120,540 pinghwang km, kiya ka knkana knrbangan 55% Coseng Pantaw. Qnlhangan niyi pa tturu dqras u mkeucilung: tuuqiyan hidaw u niqan Ucilung Mcays mi Cosengwan, tuhranan hidaw u msdalih Ucilung Tanah Tunux, tudaya u msdalih Cyokajnminkonghekwo, tuhunac u mslutuc Tahanminkwo mi Ucilung Hranan Hidaw. Tuhranan hidaw day aka Rosyeyn tuhuy Cyokoku mi Orosiya nniqan mknghu ucilung tmuayus Tumncyang (Coseng pa splawa dha &quot;Tomancyang&quot; tmhangan) mtqita. Lipax lnlingay Coseng pa ou dwiyaq mi tikuh ka rnux, hmrinas 80% tndxral u to bay dwiyaq kana, duma dwiyaq u to bay hmrinas haypa 2000 m, pdkanan paypa 440 m. Knkana qnlhangan Coseng pa niqan 138 ka yayung hmrinas 40 km knbbaraw dha, pusu na bay yayung u kiya ka knkana yayung tnuayus Cyokoku Yaryucyang mi Tumncyang. Kcka na hini pa, Yaryucyang ka knbbaraw bay yayung knkana qnlhangan, knbbaraw niya u 790 km. Kkarac Kkarac knkana Coseng Pantaw pa mnwentay cihong, tura bay ka srwasaw mi rbawan mi krpuhan mi misan, srwasaw u idas 3 dhuq idas 5, rbawan u mniq idas 6 dhuq idas 8, krpuhan u mniq idas 9 dhuq idas 11, misan daw mniq idas 12 dhuq idas 2. Pdkanan kntlxan pa 8° dhuq 12°, qnyuxan kngkawas pa 1000 hawmi dhuq 1200 hawmi, diyax qmuyux u mniq idas 7 dhuq idas 8 rbawancida, kkarac kndnguwan u mniq idas 4 dhuq idas 5. Alaw ka tudaya yayung Coseng pa muda qluluy dwiyaq, mumal dungan ka smliq waya mpowi smipaq qhuni, kiya ka wada kndudul mkala ka qsiya yayung. So kiya qulung snturung knbeyhing quyux cida, mtbiyax bay ka qsiya yayung, slxan bay muda mkrngecux. Kiya uri u, nniqan mkngahu u cilung u danan bay miyuk knbeyhing bwihur uri. Knhbrawanhiyi sediq Knhbrawan hiyi sediq Coseng pa ya bay 2400 knbkiyan knhbrawanhiyi, snaw mi qridin u mntna hari knhbrawan. Quri so kngkawas pa 0-14 kngkawas u 16.1%, 15-64 u 68.2%, hmrinas 65 kngkawas u 15.7%. Spuda Ryeynhekwo quri so knrudan hiyi sediq pa hmrinas 65 kngkawas ka pndkanan knkana 7% knhbrawan hiyi sediq, hmrinas 60 kngkawas ka pndkanan knkana 10% knhbrawan hiyi sediq ka kiya, Coseyng u kingal knrudan kngkawas syakay. Kiya uri u, Coseyng pa kiya ka knkana jeynseykay quri minjoku slxan bay qnlhangan, Coseng pa to bay so Coseyng minjoku, ini khbaraw ka Hwajn mi sediq Tanah Tunux. Cng-c Pusu tyawmu: Seyhu Coseyng mincu cuyi jnmin konghekwo mi seyji Coseyng mincu cuyijnmin konghekwo. Singcng cyuhwa Quri tnklanan Qtayi: Cinjucng Cincngju cuyi. Coseyng pa spuda pusu lnglungan, syeyncyu lnglungan, sehuy cuyi qmlahang qnlhangan. Kndadax kngkawas 1948 mnhdu phiyu qnlhangan ka Cincyeyncng daw, qnlhanga n niyi pa spuda Coseyng Ratongtang muda kingal tang cwancng, msngari ka duma cngtang (mray so Coseyng sehuy mincutang mi Tyeyntawkyo cingyotang) pa dmuwi hnyuwan cancngtang dmayaw Rawtongtang qmlahang qnlhangan. Kiya uri u, knbeyhing bay bukung mpqlahang u ida nanaq dtnslutuc Cinjucng, Cincngju mi Cincngen ka tnpusu, tuturu hiyi niyi u mnuda qpahun Rawtongtang congsuki mi weyyeyncang. So kiya, spoda Cingci sweyjn csyunse mniq kngkawas 2008 muda pkla cida ka kcka mincu csu pa, bsiyaq bay puting hiti ka Coseyng. Knbeyhing bay bukung Pusu tyawmu: Bnkuwan bukung Coseyng mincu cuyi jnmin konghekwo. Muwaya bay bukung Coseyng ka Cinjucng, mniq Tanah Tunux qmlahang cida pa kmciyuk Tanah Tunux undo uri ka hiya, mniq mcbu Putyeynpaw sawcan u kiya ka wada niqan hhangan, kiya daw wada phyuwan Suryeyn ngalan bukung Coseyng Rawtongtang. Kngkawas 1948 cida phiyu qnlhangan ka Coseyng daw, balay bay psdhuwan Coseyng Rawtongtang weyyeyncang mi neyke sosyang ka Cinjucng. Babaw niya daw, wada niya skkingal pkngatun ka tudaya Coseyng Pantaw pnssliyan rmirih kyosangcuyi Syeyncyunhe mi rmirih Minjokucuyi Cawwancu daw, kiya da u alaw &quot;Amirika cyeyntyey&quot; ka qnquwan dha mi wada niya pqilun ka bukung Coseyng Rawtongtang Pusyeynyong mi tnhiqan na. Seyhu cyeyko Coseyng pa rihwa ciko ka knbaraw jnmin kaygi, kiya ka pnsdhuwan keyngpo knbaraw baybuyax cikwan qnlhangan. Mk5 kngkawas mntxan seyngkyo, kngkawas u mn2 bnkuwan kaygi, kiya mi knbaraw jnmin kaygi cangjn weyyeynhuy ka muda lmawa kaygi. Kbaraw jnmin kaygi na biyax u kiya knkana snbburah keyngpo, horicu mi psdhu qnlhangan pquri kcka mi nganguc cngce na kana snrdingan; ddaun dha qmpah pa kiya ka knkana seyngkyo; mray so kwowu weyyeynhuy weyyeyncang, knbaraw jnmin kaygi cangjn weyyeynhuy weyyeyncang mi neyke congri mi bukung qnlhangan, snyi mi yosang keyjay qnlhangan, smruwa pnklanan kari qnpah congyang seyhu mi neyke. Alaw muda sndhu knbaraw jnmin kaygi muda qmpah qpahun knkana niyi, jnmin kaygi u phiyu horicu, yosang weyyeynhuy ka truma dungan. Saya, knbaraw jnmin kaygi pa niqan 687 hiyi sediq, cangjn weyyeyncang ka Cweyronghay, kiya ka pquri nganguc na yeynso qnlhangan uri. Kiya mi, quri so congyang u phiyu jnmin kaygi uri mi, taw, su mi cyun u niqan nanaq tnualang jnmin kaygi uri, taygiying u mn4 kngkawas mntxan ka diyax sqpah dha. Keyngpo Pusu tyawmu: Keyngpo Coseyng mincu cuyi jnmin konghekwo. &quot;Keyngpo Coseyng mincu cuyi jnmin konghekwo&quot; pa mnniq kngkawas 1948 ka mnwaya bay wada muda phiyu, psdhu cyako seyhu, pnluban uuda seyhu mi qpahun cucngtang Coseyng Rawtongtang. Keyngpo ka psbalay kongmin u niqan biyax mtrawah rmngaw kari, biyax seyngkyo, mangal mdhu bay biyax pcahu, biyax mtrawah snhiyan mi biyax kongmin mi biyax seyji. Suhwa Hoeyng mi Keynsaeyng Coseyng ka cikwan pcahu mi keynsa qnlhangan Coseyng, kiya mi kasi ka muru bay dndulan Coseyng Rawtongtang, quri so pnwaya pcahu u spuda keyngpo, hoeyng kocnghwa mi singsu susonghwa ka pnspuwan niya. Seyngkyo Pusu tyawmu: Seyngkyo Coseyng mincu cuyi jnmin konghekwo. Kndadax kngkawas 1948 prading, mk5 kngkawas mntxan muda knkana qnlhangan seyngkyo ka Coseyng, muda umaw mi pttuku knhbrawan hiyi knbaraw jnmin kaygi. Kiya mi, ana so wada ana so wada puwaya kana 17 kngkawas kongmin u niqan biyax muda seyngky o mi malu danan phiyu uri, binaw balay bay pa kana hangan mpseyngkyo u tna mnhdu Coseyng Rawtongtang da. Cing-ci Pusu tyawmu: Keyjay Coseyng. Mnhdu phiyu qnlhangan ka Coseyng daw, sntama qqpahun ppnwalang mi kongyey ka kndusan dha. Kknkawas 1950 mi kknkawas 1960, mdhu ka seyji Coseyng, quri waycyaw pa ppwaluk Suryeyn mi Cyoka jnmin konghekwo mi qnlhangan sehuy cuyi, ini biyaw pkranan ka keyjay. Binaw, alaw quri uuda cyeykosing nanaq keyjay Coseyng, so kiya kknkawas 1980 ccida daw wada kndudul mstabuy ka keyjay dha. Hiti bay daw kknkawas 1990 ccida wada plhla h ka Suryeyn daw wada kasi elih ka dnyawan nganguc mi so bay uxay mpdhuq kana ka keyjay dha. Qqpahun ppnwalang Pusu tyawmu: Qqpahun ppnwalang mi qnlqilan ppcaping Coseyng mincu cuyi jnmin konghekwo. Coseyng pa knkana jeynseykay murux bay taxa wisu muda mssupu qqpahun ppnwalang mi dmuwi so niyi ka tnpusu na qnlhangan. Kndadax kngkawas 1948 mnhdu phiyu qnlhangan daw, kiya mi muru Suryeyn dmuwi mssupu qmpah, kndadax qnlhangan mangal rhak, qqiya ddiyun qmpah, hiriyo mi kikay pnsuwan qnlhangan, spuda tmnsa seyhu phuma qnpahan. Saya pa, nongcanpin Coseyng u niqan payay, lhngay, bunga tumun, sukay snpruwan, ssukay; dapa, babuy mi balung rodux. Kong-yey Coseyng u mniq quri kongyey pa mntna muda curing keyjay, seyhu u muda muway janryaw mi jayryaw kojyo, kojyo u muda muru tmnsa seyhu smmalu ssmlun qqiya mi knou niya. Mniq kngkkawas 1950 ccida, wada ini biyaw pkranan niya ka kongyey Coseyng, knkana hnranan smnalu kongyey mniq iyax kngkawas 1953 dhuq kngkkawas 1960 pa wada mrana 39%, kiya u wada ini baka kana ka knkana jeyngseykay. Kiya uri ka cida pa, Coseyng u thiti Tanah Tunux tudha knbeyhing qnlhangan kongyey tuhranan hidaw Asia. Kiya mi, alaw wada plhlah ka Suryeyn, wada uka pusu bay dangi dha ka Coseyng , knbeyhing bay mlih ka pnyahan nengyeyn, kasi mntxan msbukuy bay ka kongyey, mniq kngkawas 2002 cida, knkana qnlhangan pa niqan 3/4 kojyo ka wada mluk, krinah bay mqriqu ka keyjay na Coseyng. Sang-yey Coseyng pa muda cihwa keyjay, kiya uri u ini sruwa cupncuyi. So kiya, wana kndadax Suryeyn mi Cyoka jnmin konghekwo mari uuqun, hiryo mi janryaw, ini hari psupu qnlhangan icil muda mawyi. Kiya uri pa, Mniq mbukung cida ka Cinjucng u muda mbiyax bay so smksik quri uuda tnsediq mtrawah muda mbbari, kcka qnlhangan mbbari mi sangyey u maku bay so quli qlhangan qnhlangan. Neng-yey Babaw pnhiyu qnlhangan ka Coseng pa, kiya ka speyyah Suryeyn mi Cyoka jnmin konghekwo dmuwi mhnuk bay hbangan mari nengyeyn. So kiya, mniq iyax kngkkawas 1940 dhuq kngkkawas 1980 ccida, mdhu hari ka ddiyun nengyey. Binaw, alaw wada ini pndungus ka keyjay Suryeyn, meysa Coseyng kasi ka dmuwi mndungus bay hbangan muda mari janryaw, kiya ka prading ini knbaka ka ddiyun nengyeyn Coseyng. Ppanan rulu Pusu tyawmu: Ppanan rulu Coseyng mincu cuyi jnmin konghekwo. Ppanan rulu sitong Coseyng hukay panan rulu, panan kisya, panan asu mi panan skoki. Kcka na hiya, knbbaraw bay knkana panan rulu Coseyng oa 31,200 km, kiya mi 682 km ka kawsukongru, binaw niqan 96.6% (29,203 km) na elu rulu pa ini spawi bnaqi mi tipiq btunux mi ini hdani elu krotang uri. Panan kisya Mnhdu phiyu qnlhangan ka Coseyng daw, kiya ka mbiyax bay pkranan ppanan kisya. Panan kisya Coseng pa niqan 11 ka panan kcka qnlhangan, kiya mi lmutucdhuq knkana pusu bay alang mkbrnux, knbrawan niya pa 5224 km. Kiya mi, 80% kisya u wada tyeyncihwa. Alaw ka llabang bay ka qnpuran, kiya mi mhnuk panan uri, kisya ka pusu bay panan mquri thiyaq ssanan, panan kisya ka 80% knkana panan sediq qnlhangan. Panan asu Panan asu pa mniq Coseyng u mclokah hari kiya, wana 2% ka qpahun niya mapa qqqiya mi ssediq. Saya pa, pusu bay tdrunan asu u wa mniq Nanpu , Rocin, Yeynsan mi Syeynsing; Pusu bay yayung panan asu ka wa mniq yayungYaryu mi yuyung Tatong, knbrawan knkana kcka qnlhangan ka kcka yayung panan asu pa 2250 km. Panan skoki Kndadax kngkawas 1946 kaminhang na Coseyng, cida u Suryeyn mi Coseyng pa wada msupu psumu hbangan phiyu hangkong kojyo. Kngkawas 1954 cida, wada mangal biyax mqlahang hangkong kojyo ka Coseyng, kiya mi sbuway Coseyng jnmincyun ka mqlahang. Kngkawas 1993 cidaw daw wada knpriyux Kawri hangkong ka hangan na, kiya mi ddha ka mquri kcka qnlhangan Coseyng skaya na hangkong kojyo (kingal uri ka Cyokoku kwoci hangkong). Dduwi Peycing mi Haysnwey smquri skaya Pingjang Swenan kwoci cicang na kwoci hangseyn. Qqpahun mpriwaw Pusu tyawmu: Qqpahun mpriwaw Coseyng. Alaw iyux muda pkrana wayhuy, mniq kngkkawas 1990 cida thiti prading knbiyax bay pkrana qpahun mpriwaw. Mniq kngkawas 1998 cida, Coseyng mi Hangkoku syeyntay citwan pkrana nniqan kwankwang dwiyaq Cinkang. Dhuq kngkawas 2007 cida, knkana u niqan 170 knbkiyan hiyi sediq mnusa tnualang hiya, kiya mi wada dhuq kingal oku ka sntkuwan hbangan cida. Uxay wana Dwiyaq Cinkang uri, Pingjang mi Panmntyeyn ka sanan balay nniqan sediq mpriwaw uri, sdmhaw quri qmita rmweri Arirang ka qtaun balay uri, kiya uri pa tnninun lnnihu qumi Coseyng congsin mi cinyeynpin canso congsin. Qqpahun inhang Congyang inhang Coseyng ka Coseyng mincu cuyi jnmin konghekwo congyang inhang, seykining hwasing Coseyngyeyng mi seykining muda kwoci mawyi suwu. Kiya mi Coseyng pa niqan cawsang inhang, Cyokoku qqpahun ppnwalang inhang mi Cocu inhang. Kwao-hwang Pusu tyawmu: Coseng jnmincyun. Coseyng ucwangriryang ka Coseng jnmincyun, pcnakan rucyun, haycyun, kongcyun, caryeycyun, tecongcwocancyun mi tecongputuy mmturu kluwanan hheytay. Hecu uci Qtayi: Coseyng hesuyeyn ryeypyaw. Coseyng pa mnniq kngkawas 1956 phiyu hecu wuri yeyncyoso, kngkawas 1962 cidaumniq msthiyaq Pingjang tudaya 90 km na nniqan Ningpyeyn smmalu hwaningru. Kngkawa 1978 cida, wada kmari kari bay yo ka Coseyng. Babaw na iyax 30 kngkawas cida, wada skkingal phiyu 6 he yeyncyo congsin ka Coseyng, dha mi 1 ka hetyeyn syeyntuy. Mquri nganguc pbari ppuniq Wada pkranan tantaw tawtan ka Coseng, kiya mi mquri nganguc pbari ppuniq. Kngkawas 2009 idas 4 cida, Ryeynhekwo anrihuy pa wada dha ngalan pusu bay pusu mbari ppuniq mi pusu tantaw tawtan cukoce Coseyng ka Coseyng kwangyey pkranan mawyi kongsu (thnganan KOMID uri). Spuda kari Ryeynhekwa pa, wa mniq Pingjangsu congsin ka KOMIN congpu. Wa mniq Peycing mi jeynseykay knkingal nniqan pa niqan pnhiyu dha pankongsu ka KOMIN uri, kiya mi muda pbari ppuniq mi dmudul mpbari mari ppun iq Coseyng. Way-cyaw Pusu tyawmu: Bnkuwan Coseyng mincu cuyi jnmin konghekwo waycyaw mi Coseyng cyeyncyaw. Pusu tyawmu: Bnkuwan mnniq Coseyng waycyaw ciko mi bnkuwan Coseyng cuway ciko. Coseng pa mniq kngkawas 1975 idas 5, wada mndungus bay tumal &quot;77 qnlhangan citwan&quot; pnsliyan qnlhangan, mntna kngkawas cida idas 8 balay bay tumal Pucyeymong undo. Kngkawas 1991 idas 9 diyax 17 cida msupu Hangkoku tumal Ryeynhekwo. Kngkawas 2000 idas 7, mtmay pprngawan nniqan Tongsyey (ARF). Msupu kana 163 qnlhangan (knkana Omong ) psdhu pnruban waycyaw. Kiya uri u, alaw ka Coseyng qmita Amirika, Nihong mi Tahanminkoku ka &quot;pspayi cngcweyn&quot;, so kiya ida ini tuhuy tuturu qnlhangan niyi muda knbalay bay pnluban quri waycyaw. Coseyng uri ka murux bay ini psdhu cyeyncyaw Nihong na mntmay kcka qnlhangan Ryeynhekwo. Se-hwey Cyey-ci Alaw pkbiyax qnhlangan dha, bukung pnhiyu qnlhangan Cinjucng pa mniq kngkkawas 1950 tbukuy pa, spuda hnyuwan txtaxa sediq psnakan na turu kluwanan, kcka na hiya u kiya ka psdalih suri, congri suri mi pspayis suri. Cinjicng u mniq kngkawas 1970 kcka knbaraw jnmin kaygi muda snbarah snmalu waya, psnakan dha &quot;tnpusu kluwanan&quot; , &quot;mkllu kluwanan&quot; mi &quot;pspayis kluwanan&quot; tuturu kluwanan, psnakan 51 cida kluwanan Dungan, sduwi dha beytaq saya. Spuda snpuwan dha pa, knhbrawan tuturu kluwanan niyi u ya bay 20%, 50% mi 20%. Biyax sediq Qnnaqah bay ka ndanan quri biyax sediq Coseyng. Kongmin qnlhangan dha u uka mtrawah seyji, alaw qnlhangan dha pa ini sruwa kongmin knhmuc muda pkla lnglungan dha nanaq; ana so murux bay ka pradiyo, ptreybi mi tongsyunse, wada spuda horicu psdhu qlhangun seyhu qnlhangan kana kiya; naqah spuda nanaq lnglungan rmngaw kari ka sediq qnlhangan mi naqah tuhuy ana imi sediq qnlhangan icil-ana sediq mniq tecweyn alang mkbrnux Pingjang cusyasu uri, musa nganguc ka dhiya pa kasi ka muda sinsey, naqah mtrawah mlatac Pingjangsu musa alang mkbrnux icil mi alang mpqpah uri. Cu-an Seyhu Coseyng pa uka bntasan dha smpu hwancweyryu, binaw spuda bnsiyaq bay mnniq qnlhangan hiya ka sediq qnlhangan icil ka pkla kari pa, knmalu hari ka cuan dha hiya, ana so mqrinuc u ini owi uri. Kcka hiya, ancyeyn quri mtdiyal kcka elu ka knttu bay kiya, knkingal knbeyhing alang mkbrnux u niqan pangpay pnsliyan rrisaw kana: mtdiyal ka dhiya mi, mpowi uri. Mey-ti Keyngpo Coseyng pa pndungus sediq qnlhangan niqan mtrawah rmngaw kari mi mtrawah singbung, kiya mi balay na bay u, knkana meyti qlhangan Coseyng pa na qnlhangan kana, kiya mi ngalan qqiya dmayaw umarang Rawtongtang mi Cinsu, ana ima pusa kari pqnqah ddha hiyi niyi daw pchuwan musa cicongying mi pkdira phuqil. So kiya, ukwocyey cice mniq kngkawas 2016 cida muda pkla kcka cusu mtrawah singbung pa, pputing hiti tudha kana jeyngseykay ka bnkuwan na Coseyng. Treybi Coseyng pa phiyu 5 na qnlhangan treybi pingtaw, kiya ka knkana Coseyng congyang treybitay, Wanso treybitay, Rongnansan treybitay, Coseyng tiyu treybitay, mi kingal ka piru treybi pingtaw. Kiya uri pa, so ndanan mruhu qnlhangan cngce, wada dha stqan kana ka pnluban qnlhangan kcka mi qnlhangan nganguc na weysing kwangpo syunhaw, knrinah bay qndahang quri treybi syunhaw Nihong mi Hankoku. Srhawan bay ka kwangkaw msobay uri. Pradiyo Coseyng pa niqan 6 knkana pradiyo na qnlhangan; Kngkawas 1945 cida, phiyu pradiyo Pingjang, kiya ka muwaya bay pradiyo. Bukuy tturu kngkawas daw, wada knpriyux Coseyng congyang pradiyo ka Pingjang pradiyo, ana beytaq saya dmuwi niya na. Patas Singbu Qnawal Kingal qnawal mniq Coseyng pa knkrayan balay, knkrayan niya u ya bay so 20 kngkawas sntkuwan hbangan mpqpah sediq. So kiya mniq qnlhangan dha pa srhawan bay, mniq Coseyng u kcka mk100 sediq pa wana bay 5.2 bay ka qnawal, kcka niyi pa, ya bay wana 20% ka ddiyun nanaq txtaxa sediq kiya. Qnawal ddilun Qnawal ddilun mi cuhuysing qnawal ddilun ka kngkawas duray bburah qqiya ka kngkawas duray bburah qqiya tongsyun. Kngkawas 2002 idas 11, Coseyng pa mntuhuy Taykwo ciyey msupu dmudul GSM quri dmuwi qnawal ddilun, bnaw mnniq kngkawas 2004 cida hmtur ssediq qnlhangan dmuwi qnawal ddilun. Wangru Pusu tyawmu: Coseyng wangci wangru. Iyux qndahang qnlhangan sediq kndadax wangci wangru ppwaluk quri cusyun nganguc; so muda smliq qnqlhangan dha Coseyng, seyhu qnlhangan u dmuudl &quot;Kwangming wang&quot; ka neyryeyn wang sitong cwoyey. Kiya uri u, quri so sediq mpriwaw qnlhangan icil u, mniq pusu bay kwoci ryokang, mray so Yangcyawtaw beyhing ryokang, niqan quri ddiyun wangru kana, binaw mkray bay hbangan ddiyun, spuda so dnuwi kngkawas 2010 cida, mk100kb u 2 Oyeyn. Pndkanan Kndusan Ana so niqan duma sediq ka spuda mawyi stuku ou bay hbangan, binaw hbaraw bay sediq pa ida wana nanaq muda pktngi nanaq mudus kddiyax, niqan snpngan ka pndkanan kndusan, Sucyey inghang u wada dha sbku quri &quot;qnlhangan tikuh sntkuwan &quot; ka Coseyng uri. Mndan tyawca u, mpqpah sediq tnqlhangan hiya pa pdkanan idas ka sntkuwan dha hbangan saya u 5000 (ya bay 5.56 pila Amirika), spuda tongcang ka pcriyu mi ini thiyi ka waya psasu dha, dmuwi 80% dhuq 90% hbangan sntkuwan dha mari uuqun, ana so ini ka kkuray, binaw knhbaraw bay u wana dmuwi mugi cyaw ka pusu bay uqun sktngi dha, mncun ka mkan buwah payay, mi quri hiyi tnqsiya, kiya uri u, sapah nniqun pa spuda pnwaya dha psasu, quri so tnsapah u ana ini buway hbangan taykang. Qqita dha hnyuwan snaw mi qridin Keyngpo Coseyng bnkuwan pnwaya tu77 pa, qridin u dmuwi mntna snaw ka hnyuwan sehuy mi biyax, binaw syakay u dsnaw ka pusu dmudul, hnyuwan dqridin u ini bay spruwi qmita. Mnhdu muyas ka qridin daw, musa qmpah so kkngkawas han mi musa msediq da, uxay uri pa kasi eniq sapah musa snaw mi qmlahang llaqi, uxay uri u qmpah tikuh qqpahun. Cusyun singsa Wada so mrana ka mniq tnuayus mbbari qqiya mi mqnaqah ka qmlahang tnuayus uri, hbaraw bay geyki treybi Cyokoku mi geyki treybi Hangkoku; kiya uri ka eyga Hawraywu Amirika, eyga Hangkoku, manga Nihong uri pa wada dha lingun madas Coseyng uri. Kana qqiya niyi pa wada sanan umarang Coseyng, kiya mi qrasun bay kana sediq, wada dhuq bay mkla ka sediq dha u balay bay mndungus jeynseykay mi unarang kari seyhu pa ini balay pntna. Tqlahang quri secing Kana so quri qqiya mnsecing pa mniq pnwaya Coseyng mincu cuyi jnmin konghekwo u ngalan beyhing qnnaqah kana. Iyux dha shtur ka quri so &quot;pncahu mcays&quot;, niqan ou kluwanan ka uuda hmtur, mray so wana malu qmita kikay DVD smnalu Coseyng, kiya u wada dha pryuxun mntna smnalu Coseyng ka cipan kikay qqtaun DVD smnalu qnlhangan icil; kasi pstqi ka deyngki, knkingal sapah tuci keyngsa pnsanan kcka kikay qqtaun DVD (binaw duma sediq Coseyng pa dmuwi niqan nanaq deyki ka qqtaun DVD; kiya mi qqdriqan dha ka muda keyngsa); tuci qmraq mi mchdil bay ka baysyo mi kana pnbari DVD na uri. Weysng pqita narux Ini ngali pila kana ka pqita narux sediq qnlhangan Coseyng. Nasi knpqita narux ka ssediq pa, kasi ka musa sanan pqita narux tnualang han, nasi so beyhing hari narux u kiya ka hadun byoing tnualang, beyhing bay narux daw kiya ka shaduc Taw mi byoing Pingjang. Ini ktakur ka keyjay Coseyng ha pa, spruwan bay qmita seyhu ka quri qqita narux, iyax kngkawas 1955 dhuq kngkawas 1986 cida, byoing dha qnlhangan pa kndadax 285 mkala dhuq 2401 ka byoing, sanan pqita naru tnualang uri u kndadax 1020 mrana dhuq 5644. Knudus txtaxa sediq u kndadax qnlhangan Nihong na 38 kngkawas dhuq kngkawas 1986 cida daw 70 kngkawas da, hhuqilryu u kndadax 20.8% mlih dhuq 9.8%. Cngce nniqan sapah Mniq kngkawas 2002 cida, seyhu Coseyng u muway sapah ini ngali pila. Hana msturung ka msdungus pa qulung muda singsey seyhu daw, kiya ka dhuq mangal 50 pinghwanh m dhuq 200 pihwang m knlbangan na sapah, kiya mi dhuq mangal tansu mi ckuwi mi wakac uri. Wun-hwa Pusu tyawmu: Coseyng mincu cuyi jnmin konghekwo. Bungka Coseyng mincu cuyi jnmin konghekwo pa lmutuc bungka Coseyng cbiyaw na tukubeycu kiya mi sdan knou hari rakaw bungka Cyoka, mnhdu mccbu Han daw; mniq quri seyji thmuku tnsapah Cinsu, binaw quri so niyi u pnsltudan Coseyng pantaw pnwaya rikisi hwancweyn u ini so knbeyhing bay pnspngan kiya ka wada mblayaq muda, binaw qnbsyaqan mqrinuc keyjay mi shmuk ka kwoci; kiya ka niqan msngari biyax muda uuda bungka mi smmalu, knou so ka mndungus na qqiya smnalu bungka pa sntama hbangan seyhu mnhdu smmalu. Kyoiku Pusu tyawmu: Kyoiku Coseyng mincu cuyi konghekwo. Coseyng pa kndadax kngkawas 1975 prading daw pnwaya knkana qnlhangan sediq muda 12 kngkawas yiwu kyoiku. Kiya uri u, seyhu u ini angal pila masu patas pyasun mi lubuy tqriyan patas, nasi ini srwani rudan ppuyas ka laqi daw danun pcahu. So kiya, dhuq kngkawas 1989 cida, kana rudan u mnhdu muyas kcka pyasan kyoiku. Sediq ini kla mita jiyi pa kndadax 75% mlih dhuq mkla mita jiyi kana ka saya mi dhuq mnuyas kcka kyoiku kana; laqi ttiping mnuyas u kndadax ini kndhuq 35% mkala dhuq 100%. Saya pa, pnwaya quri ppyasan Coseyng u 2 kngkawas ka sweycyeyn kyoiku, 5 kngkawas ka tiping pyasan kyoiku mi 6 kngkawas ka kcka ppyasan kyoiku. Snhiyan Pusu tyawmu: Snhiyan Coseyng mincu cuyi jnmin konghekwo. Alaw knbsiyaq bay ndanan mniq Coseyng pataw ka bukyo mi juswey, ddha niyi u wada mubungka Coseyng uri da. Mniq kngkawas 2005 cida, seyhu u muda smmalu sapah hosu snliqan mccbu Hancan cida, binaw kwancace qmita pa niyi u alaw spuda bungka hniti pnsltudan cbiyaw qmita, uxay quri uuda snhiyan. Ndanan rikisi pa, Kiristokyo mi Teysukyio u mnuda beyhing bay pnqrqilan dha, kngkawas 1949 cida, 166 hiyi syosu mi sujyo Pingjang u wada sqra pkrmux ciconging, Teysukyo Pingjang cyawcyu cucyaw Hongronghaw u wada muda pnqrqilan uri. Cida pa, knkana qnlhangan pnrhulan u wada pkngatun kana. Kwoci huyingri cucu Open Doors tmiyu Coseyng ka kndadax cbiyaw knbeyhing bay pnqrqilan dha quri snhiyan Kiristo na qnlhangan, dhuq saya, niqan knkana 5 knbkiyan dhuq 7 knbkiyan kuriscyang ka wada dha sqraq mi shmuk ciconging.</FORM>
        <FORM kindOf="standard">= North Korea = Gaga kska Yacow ka Korea, north, 40 00 N, 127 00 E ka gaga na nniqan. Kana ka knlbangan na o 120,538 sq km(hangan na o Tg99)(knlbanga dxgal o 120,408 sq km, knlbangan qsiya o 130 sq km). Kana ka sejiqon o niqan 25,115,311 hiyi. Gaga Pyongyang ka poso alang paro, jiyax 15 idas 8 ka jiyax skrayan klwaan. Mano ka dxgal Korea, north ga wada sogan 21.80% ka dxgal qpahan, 46% ka dxgal bboyo, rahoq dxgal do niqan 32.20% na. Bokong klwaan ta sayang o kiya ka Kim Jong-on, pnaah hngkawas2016 idas 5 jiyax 9pnrajing kmlawa klwaan. cinkholan sa knita' sa brbiro' = Pey-han = Coseyng minco coyi jnmin konghe kwo (Kari Hnnkoko:조선민주주의인민공화국／Chosŏn Minjojoŭi Inmin Konghwagok ?), slxan bay tmhangan ka Coseyng , Taiwan, Tahan Minkwo mi Syangkang pa ngalan dha Peyhan mnchaya tmhangan, kiya ka wa mniq tohranan hidaw Asia Coseyng pantaw todmka daya na qnlhangan sehoy coyi, pnhiyo kngkawas 1948 idas 9 diyax 9. Balay bay qlhangan dha tndxral pa ya bay 12 knbkiyan pinghwangkongri (ya bay knkanaknlbangan 55% Coseyng pantaw), hwating soto mi knbeyhing bay alang mkbrnox ka Pingjang. Qnlhangan hiyi mi Tahan Minkwo pa dmowi 38 seyng (oxay nniqan cyonscyo ddha Han) ptoayos. Tnoayos todaya ka Yaryocyang, Tomancyang (Tomencyang) ka ayos, mslotoc Cyokoko mi Orosiya. Hangan qnlhangan Hangan kana hanji qnlhangan niyi ka &quot;Coseyng minco coyi jnmin konghekwo&quot;, slxan bay tmhangan ka Coseyng. Qnlhangan Coseyng mniq kcka qnlhangan dha pa dmowi slxan hangan &quot;Coseyng&quot;, &quot;Konghekwo&quot; oxay daw &quot;Todaya dmka konghekwo&quot;. Cyoka jnmin konghekwo o mniq kngkawas 1992 msopo Hangkoko cyeyncyaw brah cida han pa, ida dha ngalan morox mndongo bay seyho ka Coseyng minco coyi jnmin konghekwo, ini srowa Tahan minkwo cngcweyn, spoda nniqan lnlingay pa dmowi 38 seyng todaya ka &quot;Todaya Coseyng&quot;, tohonac ka &quot;Tohonac Coseyng&quot;; dhoq kngkawas 1992 cida Cyokoko mi Hankoko ddha qnlhangan ka wada cyeyncyaw daw, ini poro Coseyng pqori pnlawa dha Hankoko lmawa da, kiya mi ini dowi nniqan lnlingay lmawa ddha qnlhangan niyi, kiya ka Coseyng minco coyi jnmin konghekwo o lixan ka jiyi &quot;todaya&quot; mi splawa &quot;Coseyng&quot;, Tahan Minkwo ka splawa &quot;Hankoko&quot;. Ri-s Poso tyawmo: Rikisi Coseyng mi rikisi Coseyng minco coyi jnmin konghekwo. Phiyo qnlhangan Kngkawas 1945 idas 8 diyax 15, wada tosyang ka Tanah Tonox, mnhdo ka Tomndha mccbo jeynseykay. Spoda bnkowan Yaarta kaygi, sdoron pqlahang Amirika mi Orosiya ka Coseyng pantaw, kiya mi 38 seyng ka pntyosan qmlahang. Mntna kngkawas idas 8 diyax 26 cida, todaya o phiyo &quot;Pingan nantaw jnmin seyji ingkay&quot; ka ngalan rinji singcng ciko. Idas 10 diyax 10 cida, phyowan ka Coseyng kyosanto todaya Coseyng bonkyoko, idas 11 diyax 18 cida wada knpriyox tmhangan &quot;Todaya Coseyng kyosanto&quot;, Cinjcng ka wada dha wewan Tokingal Soki. Cinjcng cocng jiday Mcbo tohonac Poso tyawmo: Hancan Phiyo qnlhangan ka Coseyng daw, Cinjcng o smatang dmowi wori tongyi Coseyng pantaw, wada dyawan Soryeyn, jnmincyon Coseyng pa mniq kngkawas 1950 idas 6 diyax 25 cida wada hmrinas 38 seyng, rmading mcbo Hankoko, prading mccbo ka Hancan, binaw qori so sklwiyan ndan Coseyng niyi pa ini srwani Cyokoko, qnita Mawcetong pa, dmodol Cyokoko jnmin cyeyhwancyo knrmox ocilong Taiwan mi, mcbo Taiwan, kiya ka splayon kiya, dmayaw ooda Coseyng pantaw tongyi pa, pprngaon Cyokoko mi Coseyng hiti kiya da. Lngcan sci Mnhdo ka Hancan daw, Coseyng Rawtongtang cngcweyn smatang knbiyax mangal biyax mpqlahang, kingal o mbiyax bay dmodol omarang qori qmriqo Amirika, kiya mi pkla kari o Amirika ka moda smrading Hancan, alaw ka iyox miyah qmrqon Coseyng. Kingal ori pa, eyho Coseyng pa prana qori tndaho Cinjocng, poso knklanan niya pa mniq kngkawas 1950 ccida kndodol msnanaq mrana. Kngkkawas 1970 cida, kndodol pkmalo ka pnloban Cyokoko mi Amirika, kiya mi pkmaloka pnloban Tanah Tonox mi Amirika, kiya mi wada mlih hari ka rngcan ori, wada pkmalo hari ka pnloban qori Coseyng pantaw ori da. Kngkawas 1971 Hangkoko tanah jyojika hoy mqori Coseyng tanah jyojika hoy posa kari moda mtqita pprngaw, kiya ka prngaw smatang ppstrngon ka mnrdang pntalax tnsapah, kiya mi wada dhoq cmiyok kari ka Coseyng. Qlhangan Cinjocng ccida Coseyng Rawtongtang congsoki, cosi qnlhangan Cinjocng mniq qmlahang dalih dmka seyki daw, kngkawas 1994 idas 7 diyax 8 mniq sapah nniqan na mrdang, 82 kngkawas ka kndosan na. Kngkawas 1997 (Coseyng cotiri kngkawas 89) idas 10, todha nngalan kari laqi Cinjocng kiya ka Cincngjo ka mangal Coseyng Rawtong tang congsoki, phyowan lmotoc qmlahang. Mqraqil pcaping Alaw ka kngkawas 1991 cida wada pktalax ka Soryeyn daw, oka ka dnyawan dha Coseyng da, Coseyng mi borah pnhiyo ka Oroso ryeynpang ddha qnlhangan na mawyi o, wana msngari 5.5% ncoxan bay da. Kiya mi Cyokoko mniq kngkawas 1922 idas 8 diyax 24 mtohoy Tahanminkwo cyeyncyaw, kiya daw, wada oka ka poso bay dangi dha seyji mi mpdayaw, kiya o alaw ka qori ooda waycyaw, kiya mi wada pqnaqah niqan pnloban dha keyjay ka Cyokoko, prading mniq kwoci syakay so bay sqrboq mi wada so prmoxon mi so bay wa sqada icil. Mniq kcka o mqraqil bay ka qori ooqon cngce mi oka ka waycyaw mpdayaw, Coseyng o mniq kngkawas 1994 cida smtorong knbeyhing bay mqrinoc oqan oray, dhoq kngkawas 1998 o hana so msbalay hari cida, hnqilan kana qnlhangan o moda smpo ka ngangoc o 25 knbkiyan hiyi sediq dhoq 350 knbkiyan hiyi sediq, binaw oka ka mndongos bay kari. Wada ka mqrinoc oqan oray daw, wada mtodha bokong Coseyng ka Cijocng o posa kari wad aka mqraqil bay diyax, balay bay mprading mtmay &quot;qnlhangan beyhing mi mbiyax&quot; na jitay. Qori so taxa niya pa, Hankoko soto Cintacong mniq kngkawas 1988 mtmay Cingwatay daw, knbiyax bay knpriyox mi pnloban dha Cyokoko mi Tanah Tonox mi dssiyaw qnlhangan. Kngkawas 2000 cida, Cintacong o dmodol &quot;Rdax hidaw cngce&quot;, smatang malo spoda psblayaq pprngaw moda psbalay ooda mtdha ka Coseyng pantaw. Pkrana heco oci Hankoko o dmayaw qori keyjay Coseng, Coseng o wada mangal hbangan pkranan hewo, kiya mi wada pkla wiso moda pkranan knbeyhing bay qori ddiyon mccbo. Iyox dmodol Coseng palix pkranan hewo, Amirika pa mniq kngkawas 2003 o msopo Cyokoko, Tanah Tonox, Hangkoko mi Orosiya tohoy Coseng moda mmtoro qnlhangan pprngaw. Cincngen qmlahang ccida Kngkawas 2011 idas 12 diyax 19 cida wada mrdang ka todha bokong nngalan kari Cincngjo, kndosan na o 69 kngkawas, swayi bay laqi niya Cincngen ka lmotoc bokong bay nngalan kari. Kiya mi, qori so ooda hectan pa mniq Coseng pataw o ida ini psblani niya na, kngkawas 2013 idas 2 diyax 12 cida o moda tomn3 heso. Mntna kngkawas idas3 diyax 5 cida moda pkla kari sliqon dh aka &quot;Pnsdhowan patas msangay mccbo ka Coseng&quot; mi sqtan dha ori ka Coseng pantaw hoycyonsocyo panmntyeyn pnwalok mnsopo heytay Amirika, snrading motong bborah pqraqil Coseng pantaw. Smdho cngcweyn Kngkawas 2013 cida ka kngkawas Cincngen moda psbalay lnglongan niya, idas 6 o wada sbrahon mkala kengpo ka Rawtongtang cangcng &quot;Sndho tang pskingal lnglongan tisi mk10 bnkowan&quot;, plaxan ka qori sobntasan &quot;kongcan coyi&quot; mi &quot;ocan cyeyci cwancng&quot;, pryoxan &quot;coti keming&quot; kiya mi pkla balay Coseng pa &quot;Daran Payto&quot; ka moda smlotoc bokong nngalan kari. Mqaras smsong pnhyowan qnlhangan mi smsong pnhyowan to68 kngkawas ka Coseng Rawtongtang, moda pkla sinbong seyho &quot;Rawtong sibong&quot; ka Rwatongtang, pkla kari pnway ryenpang ka kiya sa pkrdax mi snbeyhing bay msopo pskingal tongyi ka kiya. Weyyeyncang Cincngen Kngkawas 2018 idas 6 diyax 12 cida, Amirika mi Coseng pa wada so rikisi mporoq ka hoda ddha qnlhangan niyi, soto Amirika Tangna Cwanoo msopo Coseng Rawtongtang weyyeyncang Cincngen mniq Sicyapo moda pprngawan bokong, kiya ka babaw mnhdo ndanan Mccbo Hangkoko pa tomntxan mtqita ka bokong bay ddha qnlhangan niyi, kiya mo moda msopo psdho matas Ryeynhe Kongpaw. Kngkawas 2019 idas2 diyax 27 dhoq diyax 28 cida bokong nngalan kari ddha qnlhangan niyi pa mniq Yeynan Heney moda tomndha Coseng mi Amirika bokong mtqitaq dqras pprngaw, moda pprngaw qori Coseng Pantaw ooda pkngaton ka hecobakodang, kiya mi alaw ini dhoq ppsrowa kari qori malix pnsrowan, hiti bay daw wada ini pndongos ka pnrngawan. Mntna kngkawas idas 6 diyax 30, wiso mniq Hangkoko homong ka soto Amirika Cwanpo dhoq dha Han oxay cyosocyo Panmntyeyn, msopo bokong bay Coseng Cincngen mtqita dqras. Pdowi bawa Cincngen ka Cwanpo, kiya daw hmqangaw pnswayan ayos cyonso dha Han, kiya mi mhiyo qori Coseng msopo passing, mowaya bay taxa mndongos soto Amirika qmqah dxral qnlhangan Coseng. Ti-ri Tndxral Qnlhangan Wa mniq tohranan hidaw daya Asia na todaya Coseng Pantaw, peywey 37° dhoq 43°, tongcing 124° dhoq 131°, knrbangan niya pa 120,540 pinghwang km, kiya ka knkana knrbangan 55% Coseng Pantaw. Qnlhangan niyi pa ttoro dqras o mkeocilong: tooqiyan hidaw o niqan Ucilong Mcays mi Cosengwan, tohranan hidaw o msdalih Ucilong Tanah Tonox, todaya o msdalih Cyokajnminkonghekwo, tohonac o mslotoc Tahanminkwo mi Ucilong Hranan Hidaw. Tohranan hidaw day aka Rosyeyn tohoy Cyokoko mi Orosiya nniqan mkngho ocilong tmoayos Tomncyang (Coseng pa splawa dha &quot;Tomancyang&quot; tmhangan) mtqita. Lipax lnlingay Coseng pa oo dwiyaq mi tikoh ka rnox, hmrinas 80% tndxral o to bay dwiyaq kana, doma dwiyaq o to bay hmrinas haypa 2000 m, pdkanan paypa 440 m. Knkana qnlhangan Coseng pa niqan 138 ka yayong hmrinas 40 km knbbaraw dha, poso na bay yayong o kiya ka knkana yayong tnoayos Cyokoko Yaryocyang mi Tomncyang. Kcka na hini pa, Yaryocyang ka knbbaraw bay yayong knkana qnlhangan, knbbaraw niya o 790 km. Kkarac Kkarac knkana Coseng Pantaw pa mnwentay cihong, tora bay ka srwasaw mi rbawan mi krpohan mi misan, srwasaw o idas 3 dhoq idas 5, rbawan o mniq idas 6 dhoq idas 8, krpohan o mniq idas 9 dhoq idas 11, misan daw mniq idas 12 dhoq idas 2. Pdkanan kntlxan pa 8° dhoq 12°, qnyoxan kngkawas pa 1000 hawmi dhoq 1200 hawmi, diyax qmoyox o mniq idas 7 dhoq idas 8 rbawancida, kkarac kndngowan o mniq idas 4 dhoq idas 5. Alaw ka todaya yayong Coseng pa moda qloloy dwiyaq, momal dongan ka smliq waya mpowi smipaq qhoni, kiya ka wada kndodol mkala ka qsiya yayong. So kiya qolong sntorong knbeyhing qoyox cida, mtbiyax bay ka qsiya yayong, slxan bay moda mkrngecox. Kiya ori o, nniqan mkngaho o cilong o danan bay miyok knbeyhing bwihor ori. Knhbrawanhiyi sediq Knhbrawan hiyi sediq Coseng pa ya bay 2400 knbkiyan knhbrawanhiyi, snaw mi qridin o mntna hari knhbrawan. Qori so kngkawas pa 0-14 kngkawas o 16.1%, 15-64 o 68.2%, hmrinas 65 kngkawas o 15.7%. Spoda Ryeynhekwo qori so knrodan hiyi sediq pa hmrinas 65 kngkawas ka pndkanan knkana 7% knhbrawan hiyi sediq, hmrinas 60 kngkawas ka pndkanan knkana 10% knhbrawan hiyi sediq ka kiya, Coseyng o kingal knrodan kngkawas syakay. Kiya ori o, Coseyng pa kiya ka knkana jeynseykay qori minjoko slxan bay qnlhangan, Coseng pa to bay so Coseyng minjoko, ini khbaraw ka Hwajn mi sediq Tanah Tonox. Cng-c Poso tyawmo: Seyho Coseyng minco coyi jnmin konghekwo mi seyji Coseyng minco coyijnmin konghekwo. Singcng cyohwa Qori tnklanan Qtayi: Cinjocng Cincngjo coyi. Coseyng pa spoda poso lnglongan, syeyncyo lnglongan, sehoy coyi qmlahang qnlhangan. Kndadax kngkawas 1948 mnhdo phiyo qnlhangan ka Cincyeyncng daw, qnlhanga n niyi pa spoda Coseyng Ratongtang moda kingal tang cwancng, msngari ka doma cngtang (mray so Coseyng sehoy mincotang mi Tyeyntawkyo cingyotang) pa dmowi hnyowan cancngtang dmayaw Rawtongtang qmlahang qnlhangan. Kiya ori o, knbeyhing bay bokong mpqlahang o ida nanaq dtnslotoc Cinjocng, Cincngjo mi Cincngen ka tnposo, totoro hiyi niyi o mnoda qpahon Rawtongtang congsoki mi weyyeyncang. So kiya, spoda Cingci sweyjn csyonse mniq kngkawas 2008 moda pkla cida ka kcka minco cso pa, bsiyaq bay poting hiti ka Coseyng. Knbeyhing bay bokong Poso tyawmo: Bnkowan bokong Coseyng minco coyi jnmin konghekwo. Mowaya bay bokong Coseyng ka Cinjocng, mniq Tanah Tonox qmlahang cida pa kmciyok Tanah Tonox ondo ori ka hiya, mniq mcbo Potyeynpaw sawcan o kiya ka wada niqan hhangan, kiya daw wada phyowan Soryeyn ngalan bokong Coseyng Rawtongtang. Kngkawas 1948 cida phiyo qnlhangan ka Coseyng daw, balay bay psdhowan Coseyng Rawtongtang weyyeyncang mi neyke sosyang ka Cinjocng. Babaw niya daw, wada niya skkingal pkngaton ka todaya Coseyng Pantaw pnssliyan rmirih kyosangcoyi Syeyncyonhe mi rmirih Minjokocoyi Cawwanco daw, kiya da o alaw &quot;Amirika cyeyntyey&quot; ka qnqowan dha mi wada niya pqilon ka bokong Coseyng Rawtongtang Posyeynyong mi tnhiqan na. Seyho cyeyko Coseyng pa rihwa ciko ka knbaraw jnmin kaygi, kiya ka pnsdhowan keyngpo knbaraw bayboyax cikwan qnlhangan. Mk5 kngkawas mntxan seyngkyo, kngkawas o mn2 bnkowan kaygi, kiya mi knbaraw jnmin kaygi cangjn weyyeynhoy ka moda lmawa kaygi. Kbaraw jnmin kaygi na biyax o kiya knkana snbborah keyngpo, horico mi psdho qnlhangan pqori kcka mi ngangoc cngce na kana snrdingan; ddaon dha qmpah pa kiya ka knkana seyngkyo; mray so kwowo weyyeynhoy weyyeyncang, knbaraw jnmin kaygi cangjn weyyeynhoy weyyeyncang mi neyke congri mi bokong qnlhangan, snyi mi yosang keyjay qnlhangan, smrowa pnklanan kari qnpah congyang seyho mi neyke. Alaw moda sndho knbaraw jnmin kaygi moda qmpah qpahon knkana niyi, jnmin kaygi o phiyo horico, yosang weyyeynhoy ka troma dongan. Saya, knbaraw jnmin kaygi pa niqan 687 hiyi sediq, cangjn weyyeyncang ka Cweyronghay, kiya ka pqori ngangoc na yeynso qnlhangan ori. Kiya mi, qori so congyang o phiyo jnmin kaygi ori mi, taw, so mi cyon o niqan nanaq tnoalang jnmin kaygi ori, taygiying o mn4 kngkawas mntxan ka diyax sqpah dha. Keyngpo Poso tyawmo: Keyngpo Coseyng minco coyi jnmin konghekwo. &quot;Keyngpo Coseyng minco coyi jnmin konghekwo&quot; pa mnniq kngkawas 1948 ka mnwaya bay wada moda phiyo, psdho cyako seyho, pnloban ooda seyho mi qpahon cocngtang Coseyng Rawtongtang. Keyngpo ka psbalay kongmin o niqan biyax mtrawah rmngaw kari, biyax seyngkyo, mangal mdho bay biyax pcaho, biyax mtrawah snhiyan mi biyax kongmin mi biyax seyji. Sohwa Hoeyng mi Keynsaeyng Coseyng ka cikwan pcaho mi keynsa qnlhangan Coseyng, kiya mi kasi ka moro bay dndolan Coseyng Rawtongtang, qori so pnwaya pcaho o spoda keyngpo, hoeyng kocnghwa mi singso sosonghwa ka pnspowan niya. Seyngkyo Poso tyawmo: Seyngkyo Coseyng minco coyi jnmin konghekwo. Kndadax kngkawas 1948 prading, mk5 kngkawas mntxan moda knkana qnlhangan seyngkyo ka Coseyng, moda omaw mi pttoko knhbrawan hiyi knbaraw jnmin kaygi. Kiya mi, ana so wada ana so wada powaya kana 17 kngkawas kongmin o niqan biyax moda seyngky o mi malo danan phiyo ori, binaw balay bay pa kana hangan mpseyngkyo o tna mnhdo Coseyng Rawtongtang da. Cing-ci Poso tyawmo: Keyjay Coseyng. Mnhdo phiyo qnlhangan ka Coseyng daw, sntama qqpahon ppnwalang mi kongyey ka kndosan dha. Kknkawas 1950 mi kknkawas 1960, mdho ka seyji Coseyng, qori waycyaw pa ppwalok Soryeyn mi Cyoka jnmin konghekwo mi qnlhangan sehoy coyi, ini biyaw pkranan ka keyjay. Binaw, alaw qori ooda cyeykosing nanaq keyjay Coseyng, so kiya kknkawas 1980 ccida daw wada kndodol mstaboy ka keyjay dha. Hiti bay daw kknkawas 1990 ccida wada plhla h ka Soryeyn daw wada kasi elih ka dnyawan ngangoc mi so bay oxay mpdhoq kana ka keyjay dha. Qqpahon ppnwalang Poso tyawmo: Qqpahon ppnwalang mi qnlqilan ppcaping Coseyng minco coyi jnmin konghekwo. Coseyng pa knkana jeynseykay morox bay taxa wiso moda mssopo qqpahon ppnwalang mi dmowi so niyi ka tnposo na qnlhangan. Kndadax kngkawas 1948 mnhdo phiyo qnlhangan daw, kiya mi moro Soryeyn dmowi mssopo qmpah, kndadax qnlhangan mangal rhak, qqiya ddiyon qmpah, hiriyo mi kikay pnsowan qnlhangan, spoda tmnsa seyho phoma qnpahan. Saya pa, nongcanpin Coseyng o niqan payay, lhngay, bonga tomon, sokay snprowan, ssokay; dapa, baboy mi balong rodox. Kong-yey Coseyng o mniq qori kongyey pa mntna moda coring keyjay, seyho o moda moway janryaw mi jayryaw kojyo, kojyo o moda moro tmnsa seyho smmalo ssmlon qqiya mi knoo niya. Mniq kngkkawas 1950 ccida, wada ini biyaw pkranan niya ka kongyey Coseyng, knkana hnranan smnalo kongyey mniq iyax kngkawas 1953 dhoq kngkkawas 1960 pa wada mrana 39%, kiya o wada ini baka kana ka knkana jeyngseykay. Kiya ori ka cida pa, Coseyng o thiti Tanah Tonox todha knbeyhing qnlhangan kongyey tohranan hidaw Asia. Kiya mi, alaw wada plhlah ka Soryeyn, wada oka poso bay dangi dha ka Coseyng , knbeyhing bay mlih ka pnyahan nengyeyn, kasi mntxan msbokoy bay ka kongyey, mniq kngkawas 2002 cida, knkana qnlhangan pa niqan 3/4 kojyo ka wada mlok, krinah bay mqriqo ka keyjay na Coseyng. Sang-yey Coseyng pa moda cihwa keyjay, kiya ori o ini srowa copncoyi. So kiya, wana kndadax Soryeyn mi Cyoka jnmin konghekwo mari ooqon, hiryo mi janryaw, ini hari psopo qnlhangan icil moda mawyi. Kiya ori pa, Mniq mbokong cida ka Cinjocng o moda mbiyax bay so smksik qori ooda tnsediq mtrawah moda mbbari, kcka qnlhangan mbbari mi sangyey o mako bay so qoli qlhangan qnhlangan. Neng-yey Babaw pnhiyo qnlhangan ka Coseng pa, kiya ka speyyah Soryeyn mi Cyoka jnmin konghekwo dmowi mhnok bay hbangan mari nengyeyn. So kiya, mniq iyax kngkkawas 1940 dhoq kngkkawas 1980 ccida, mdho hari ka ddiyon nengyey. Binaw, alaw wada ini pndongos ka keyjay Soryeyn, meysa Coseyng kasi ka dmowi mndongos bay hbangan moda mari janryaw, kiya ka prading ini knbaka ka ddiyon nengyeyn Coseyng. Ppanan rolo Poso tyawmo: Ppanan rolo Coseyng minco coyi jnmin konghekwo. Ppanan rolo sitong Coseyng hokay panan rolo, panan kisya, panan aso mi panan skoki. Kcka na hiya, knbbaraw bay knkana panan rolo Coseyng oa 31,200 km, kiya mi 682 km ka kawsokongro, binaw niqan 96.6% (29,203 km) na elo rolo pa ini spawi bnaqi mi tipiq btonox mi ini hdani elo krotang ori. Panan kisya Mnhdo phiyo qnlhangan ka Coseyng daw, kiya ka mbiyax bay pkranan ppanan kisya. Panan kisya Coseng pa niqan 11 ka panan kcka qnlhangan, kiya mi lmotocdhoq knkana poso bay alang mkbrnox, knbrawan niya pa 5224 km. Kiya mi, 80% kisya o wada tyeyncihwa. Alaw ka llabang bay ka qnporan, kiya mi mhnok panan ori, kisya ka poso bay panan mqori thiyaq ssanan, panan kisya ka 80% knkana panan sediq qnlhangan. Panan aso Panan aso pa mniq Coseyng o mclokah hari kiya, wana 2% ka qpahon niya mapa qqqiya mi ssediq. Saya pa, poso bay tdronan aso o wa mniq Nanpo , Rocin, Yeynsan mi Syeynsing; Poso bay yayong panan aso ka wa mniq yayongYaryo mi yoyong Tatong, knbrawan knkana kcka qnlhangan ka kcka yayong panan aso pa 2250 km. Panan skoki Kndadax kngkawas 1946 kaminhang na Coseyng, cida o Soryeyn mi Coseyng pa wada msopo psomo hbangan phiyo hangkong kojyo. Kngkawas 1954 cida, wada mangal biyax mqlahang hangkong kojyo ka Coseyng, kiya mi sboway Coseyng jnmincyon ka mqlahang. Kngkawas 1993 cidaw daw wada knpriyox Kawri hangkong ka hangan na, kiya mi ddha ka mqori kcka qnlhangan Coseyng skaya na hangkong kojyo (kingal ori ka Cyokoko kwoci hangkong). Ddowi Peycing mi Haysnwey smqori skaya Pingjang Swenan kwoci cicang na kwoci hangseyn. Qqpahon mpriwaw Poso tyawmo: Qqpahon mpriwaw Coseyng. Alaw iyox moda pkrana wayhoy, mniq kngkkawas 1990 cida thiti prading knbiyax bay pkrana qpahon mpriwaw. Mniq kngkawas 1998 cida, Coseyng mi Hangkoko syeyntay citwan pkrana nniqan kwankwang dwiyaq Cinkang. Dhoq kngkawas 2007 cida, knkana o niqan 170 knbkiyan hiyi sediq mnosa tnoalang hiya, kiya mi wada dhoq kingal oko ka sntkowan hbangan cida. Uxay wana Dwiyaq Cinkang ori, Pingjang mi Panmntyeyn ka sanan balay nniqan sediq mpriwaw ori, sdmhaw qori qmita rmweri Arirang ka qtaon balay ori, kiya ori pa tnninon lnniho qomi Coseyng congsin mi cinyeynpin canso congsin. Qqpahon inhang Congyang inhang Coseyng ka Coseyng minco coyi jnmin konghekwo congyang inhang, seykining hwasing Coseyngyeyng mi seykining moda kwoci mawyi sowo. Kiya mi Coseyng pa niqan cawsang inhang, Cyokoko qqpahon ppnwalang inhang mi Coco inhang. Kwao-hwang Poso tyawmo: Coseng jnmincyon. Coseyng ocwangriryang ka Coseng jnmincyon, pcnakan rocyon, haycyon, kongcyon, caryeycyon, tecongcwocancyon mi tecongpotoy mmtoro klowanan hheytay. Heco oci Qtayi: Coseyng hesoyeyn ryeypyaw. Coseyng pa mnniq kngkawas 1956 phiyo heco wori yeyncyoso, kngkawas 1962 cidaomniq msthiyaq Pingjang todaya 90 km na nniqan Ningpyeyn smmalo hwaningro. Kngkawa 1978 cida, wada kmari kari bay yo ka Coseyng. Babaw na iyax 30 kngkawas cida, wada skkingal phiyo 6 he yeyncyo congsin ka Coseyng, dha mi 1 ka hetyeyn syeyntoy. Mqori ngangoc pbari pponiq Wada pkranan tantaw tawtan ka Coseng, kiya mi mqori ngangoc pbari pponiq. Kngkawas 2009 idas 4 cida, Ryeynhekwo anrihoy pa wada dha ngalan poso bay poso mbari pponiq mi poso tantaw tawtan cokoce Coseyng ka Coseyng kwangyey pkranan mawyi kongso (thnganan KOMID ori). Spoda kari Ryeynhekwa pa, wa mniq Pingjangso congsin ka KOMIN congpo. Wa mniq Peycing mi jeynseykay knkingal nniqan pa niqan pnhiyo dha pankongso ka KOMIN ori, kiya mi moda pbari pponiq mi dmodol mpbari mari ppon iq Coseyng. Way-cyaw Poso tyawmo: Bnkowan Coseyng minco coyi jnmin konghekwo waycyaw mi Coseyng cyeyncyaw. Poso tyawmo: Bnkowan mnniq Coseyng waycyaw ciko mi bnkowan Coseyng coway ciko. Coseng pa mniq kngkawas 1975 idas 5, wada mndongos bay tomal &quot;77 qnlhangan citwan&quot; pnsliyan qnlhangan, mntna kngkawas cida idas 8 balay bay tomal Pocyeymong ondo. Kngkawas 1991 idas 9 diyax 17 cida msopo Hangkoko tomal Ryeynhekwo. Kngkawas 2000 idas 7, mtmay pprngawan nniqan Tongsyey (ARF). Msopo kana 163 qnlhangan (knkana Omong ) psdho pnroban waycyaw. Kiya ori o, alaw ka Coseyng qmita Amirika, Nihong mi Tahanminkoko ka &quot;pspayi cngcweyn&quot;, so kiya ida ini tohoy totoro qnlhangan niyi moda knbalay bay pnloban qori waycyaw. Coseyng ori ka morox bay ini psdho cyeyncyaw Nihong na mntmay kcka qnlhangan Ryeynhekwo. Se-hwey Cyey-ci Alaw pkbiyax qnhlangan dha, bokong pnhiyo qnlhangan Cinjocng pa mniq kngkkawas 1950 tbokoy pa, spoda hnyowan txtaxa sediq psnakan na toro klowanan, kcka na hiya o kiya ka psdalih sori, congri sori mi pspayis sori. Cinjicng o mniq kngkawas 1970 kcka knbaraw jnmin kaygi moda snbarah snmalo waya, psnakan dha &quot;tnposo klowanan&quot; , &quot;mkllo klowanan&quot; mi &quot;pspayis klowanan&quot; totoro klowanan, psnakan 51 cida klowanan Dongan, sdowi dha beytaq saya. Spoda snpowan dha pa, knhbrawan totoro klowanan niyi o ya bay 20%, 50% mi 20%. Biyax sediq Qnnaqah bay ka ndanan qori biyax sediq Coseyng. Kongmin qnlhangan dha o oka mtrawah seyji, alaw qnlhangan dha pa ini srowa kongmin knhmoc moda pkla lnglongan dha nanaq; ana so morox bay ka pradiyo, ptreybi mi tongsyonse, wada spoda horico psdho qlhangon seyho qnlhangan kana kiya; naqah spoda nanaq lnglongan rmngaw kari ka sediq qnlhangan mi naqah tohoy ana imi sediq qnlhangan icil-ana sediq mniq tecweyn alang mkbrnox Pingjang cosyaso ori, mosa ngangoc ka dhiya pa kasi ka moda sinsey, naqah mtrawah mlatac Pingjangso mosa alang mkbrnox icil mi alang mpqpah ori. Co-an Seyho Coseyng pa oka bntasan dha smpo hwancweyryo, binaw spoda bnsiyaq bay mnniq qnlhangan hiya ka sediq qnlhangan icil ka pkla kari pa, knmalo hari ka coan dha hiya, ana so mqrinoc o ini owi ori. Kcka hiya, ancyeyn qori mtdiyal kcka elo ka kntto bay kiya, knkingal knbeyhing alang mkbrnox o niqan pangpay pnsliyan rrisaw kana: mtdiyal ka dhiya mi, mpowi ori. Mey-ti Keyngpo Coseyng pa pndongos sediq qnlhangan niqan mtrawah rmngaw kari mi mtrawah singbong, kiya mi balay na bay o, knkana meyti qlhangan Coseyng pa na qnlhangan kana, kiya mi ngalan qqiya dmayaw omarang Rawtongtang mi Cinso, ana ima posa kari pqnqah ddha hiyi niyi daw pchowan mosa cicongying mi pkdira phoqil. So kiya, okwocyey cice mniq kngkawas 2016 cida moda pkla kcka coso mtrawah singbong pa, ppoting hiti todha kana jeyngseykay ka bnkowan na Coseyng. Treybi Coseyng pa phiyo 5 na qnlhangan treybi pingtaw, kiya ka knkana Coseyng congyang treybitay, Wanso treybitay, Rongnansan treybitay, Coseyng tiyo treybitay, mi kingal ka piro treybi pingtaw. Kiya ori pa, so ndanan mroho qnlhangan cngce, wada dha stqan kana ka pnloban qnlhangan kcka mi qnlhangan ngangoc na weysing kwangpo syonhaw, knrinah bay qndahang qori treybi syonhaw Nihong mi Hankoko. Srhawan bay ka kwangkaw msobay ori. Pradiyo Coseyng pa niqan 6 knkana pradiyo na qnlhangan; Kngkawas 1945 cida, phiyo pradiyo Pingjang, kiya ka mowaya bay pradiyo. Bokoy ttoro kngkawas daw, wada knpriyox Coseyng congyang pradiyo ka Pingjang pradiyo, ana beytaq saya dmowi niya na. Patas Singbo Qnawal Kingal qnawal mniq Coseyng pa knkrayan balay, knkrayan niya o ya bay so 20 kngkawas sntkowan hbangan mpqpah sediq. So kiya mniq qnlhangan dha pa srhawan bay, mniq Coseyng o kcka mk100 sediq pa wana bay 5.2 bay ka qnawal, kcka niyi pa, ya bay wana 20% ka ddiyon nanaq txtaxa sediq kiya. Qnawal ddilon Qnawal ddilon mi cohoysing qnawal ddilon ka kngkawas doray bborah qqiya ka kngkawas doray bborah qqiya tongsyon. Kngkawas 2002 idas 11, Coseyng pa mntohoy Taykwo ciyey msopo dmodol GSM qori dmowi qnawal ddilon, bnaw mnniq kngkawas 2004 cida hmtor ssediq qnlhangan dmowi qnawal ddilon. Wangro Poso tyawmo: Coseyng wangci wangro. Iyox qndahang qnlhangan sediq kndadax wangci wangro ppwalok qori cosyon ngangoc; so moda smliq qnqlhangan dha Coseyng, seyho qnlhangan o dmoodl &quot;Kwangming wang&quot; ka neyryeyn wang sitong cwoyey. Kiya ori o, qori so sediq mpriwaw qnlhangan icil o, mniq poso bay kwoci ryokang, mray so Yangcyawtaw beyhing ryokang, niqan qori ddiyon wangro kana, binaw mkray bay hbangan ddiyon, spoda so dnowi kngkawas 2010 cida, mk100kb o 2 Oyeyn. Pndkanan Kndosan Ana so niqan doma sediq ka spoda mawyi stoko oo bay hbangan, binaw hbaraw bay sediq pa ida wana nanaq moda pktngi nanaq modos kddiyax, niqan snpngan ka pndkanan kndosan, Socyey inghang o wada dha sbko qori &quot;qnlhangan tikoh sntkowan &quot; ka Coseyng ori. Mndan tyawca o, mpqpah sediq tnqlhangan hiya pa pdkanan idas ka sntkowan dha hbangan saya o 5000 (ya bay 5.56 pila Amirika), spoda tongcang ka pcriyo mi ini thiyi ka waya psaso dha, dmowi 80% dhoq 90% hbangan sntkowan dha mari ooqon, ana so ini ka kkoray, binaw knhbaraw bay o wana dmowi mogi cyaw ka poso bay oqon sktngi dha, mncon ka mkan bowah payay, mi qori hiyi tnqsiya, kiya ori o, sapah nniqon pa spoda pnwaya dha psaso, qori so tnsapah o ana ini boway hbangan taykang. Qqita dha hnyowan snaw mi qridin Keyngpo Coseyng bnkowan pnwaya to77 pa, qridin o dmowi mntna snaw ka hnyowan sehoy mi biyax, binaw syakay o dsnaw ka poso dmodol, hnyowan dqridin o ini bay sprowi qmita. Mnhdo moyas ka qridin daw, mosa qmpah so kkngkawas han mi mosa msediq da, oxay ori pa kasi eniq sapah mosa snaw mi qmlahang llaqi, oxay ori o qmpah tikoh qqpahon. Cosyon singsa Wada so mrana ka mniq tnoayos mbbari qqiya mi mqnaqah ka qmlahang tnoayos ori, hbaraw bay geyki treybi Cyokoko mi geyki treybi Hangkoko; kiya ori ka eyga Hawraywo Amirika, eyga Hangkoko, manga Nihong ori pa wada dha lingon madas Coseyng ori. Kana qqiya niyi pa wada sanan omarang Coseyng, kiya mi qrason bay kana sediq, wada dhoq bay mkla ka sediq dha o balay bay mndongos jeynseykay mi onarang kari seyho pa ini balay pntna. Tqlahang qori secing Kana so qori qqiya mnsecing pa mniq pnwaya Coseyng minco coyi jnmin konghekwo o ngalan beyhing qnnaqah kana. Iyox dha shtor ka qori so &quot;pncaho mcays&quot;, niqan oo klowanan ka ooda hmtor, mray so wana malo qmita kikay DVD smnalo Coseyng, kiya o wada dha pryoxon mntna smnalo Coseyng ka cipan kikay qqtaon DVD smnalo qnlhangan icil; kasi pstqi ka deyngki, knkingal sapah toci keyngsa pnsanan kcka kikay qqtaon DVD (binaw doma sediq Coseyng pa dmowi niqan nanaq deyki ka qqtaon DVD; kiya mi qqdriqan dha ka moda keyngsa); toci qmraq mi mchdil bay ka baysyo mi kana pnbari DVD na ori. Weysng pqita narox Ini ngali pila kana ka pqita narox sediq qnlhangan Coseyng. Nasi knpqita narox ka ssediq pa, kasi ka mosa sanan pqita narox tnoalang han, nasi so beyhing hari narox o kiya ka hadon byoing tnoalang, beyhing bay narox daw kiya ka shadoc Taw mi byoing Pingjang. Ini ktakor ka keyjay Coseyng ha pa, sprowan bay qmita seyho ka qori qqita narox, iyax kngkawas 1955 dhoq kngkawas 1986 cida, byoing dha qnlhangan pa kndadax 285 mkala dhoq 2401 ka byoing, sanan pqita naro tnoalang ori o kndadax 1020 mrana dhoq 5644. Knodos txtaxa sediq o kndadax qnlhangan Nihong na 38 kngkawas dhoq kngkawas 1986 cida daw 70 kngkawas da, hhoqilryo o kndadax 20.8% mlih dhoq 9.8%. Cngce nniqan sapah Mniq kngkawas 2002 cida, seyho Coseyng o moway sapah ini ngali pila. Hana mstorong ka msdongos pa qolong moda singsey seyho daw, kiya ka dhoq mangal 50 pinghwanh m dhoq 200 pihwang m knlbangan na sapah, kiya mi dhoq mangal tanso mi ckowi mi wakac ori. Won-hwa Poso tyawmo: Coseyng minco coyi jnmin konghekwo. Bongka Coseyng minco coyi jnmin konghekwo pa lmotoc bongka Coseyng cbiyaw na tokobeyco kiya mi sdan knoo hari rakaw bongka Cyoka, mnhdo mccbo Han daw; mniq qori seyji thmoko tnsapah Cinso, binaw qori so niyi o pnsltodan Coseyng pantaw pnwaya rikisi hwancweyn o ini so knbeyhing bay pnspngan kiya ka wada mblayaq moda, binaw qnbsyaqan mqrinoc keyjay mi shmok ka kwoci; kiya ka niqan msngari biyax moda ooda bongka mi smmalo, knoo so ka mndongos na qqiya smnalo bongka pa sntama hbangan seyho mnhdo smmalo. Kyoiko Poso tyawmo: Kyoiko Coseyng minco coyi konghekwo. Coseyng pa kndadax kngkawas 1975 prading daw pnwaya knkana qnlhangan sediq moda 12 kngkawas yiwo kyoiko. Kiya ori o, seyho o ini angal pila maso patas pyason mi loboy tqriyan patas, nasi ini srwani rodan ppoyas ka laqi daw danon pcaho. So kiya, dhoq kngkawas 1989 cida, kana rodan o mnhdo moyas kcka pyasan kyoiko. Sediq ini kla mita jiyi pa kndadax 75% mlih dhoq mkla mita jiyi kana ka saya mi dhoq mnoyas kcka kyoiko kana; laqi ttiping mnoyas o kndadax ini kndhoq 35% mkala dhoq 100%. Saya pa, pnwaya qori ppyasan Coseyng o 2 kngkawas ka sweycyeyn kyoiko, 5 kngkawas ka tiping pyasan kyoiko mi 6 kngkawas ka kcka ppyasan kyoiko. Snhiyan Poso tyawmo: Snhiyan Coseyng minco coyi jnmin konghekwo. Alaw knbsiyaq bay ndanan mniq Coseyng pataw ka bokyo mi joswey, ddha niyi o wada mobongka Coseyng ori da. Mniq kngkawas 2005 cida, seyho o moda smmalo sapah hoso snliqan mccbo Hancan cida, binaw kwancace qmita pa niyi o alaw spoda bongka hniti pnsltodan cbiyaw qmita, oxay qori ooda snhiyan. Ndanan rikisi pa, Kiristokyo mi Teysokyio o mnoda beyhing bay pnqrqilan dha, kngkawas 1949 cida, 166 hiyi syoso mi sojyo Pingjang o wada sqra pkrmox ciconging, Teysokyo Pingjang cyawcyo cocyaw Hongronghaw o wada moda pnqrqilan ori. Cida pa, knkana qnlhangan pnrholan o wada pkngaton kana. Kwoci hoyingri coco Open Doors tmiyo Coseyng ka kndadax cbiyaw knbeyhing bay pnqrqilan dha qori snhiyan Kiristo na qnlhangan, dhoq saya, niqan knkana 5 knbkiyan dhoq 7 knbkiyan koriscyang ka wada dha sqraq mi shmok ciconging.</FORM>
    </S>
</TEXT>