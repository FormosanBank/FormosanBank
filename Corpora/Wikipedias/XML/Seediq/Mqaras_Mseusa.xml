<?xml version="1.0" ?>
<TEXT id="Wiki_Seediq_Mqaras_Mseusa" xml:lang="trv" source="Seediq Wikipedia, article: Mqaras_Mseusa" copyright="CC BY-SA" citation="Mqaras_Mseusa. (2025, May 05). In Wikipedia [Seediq]. https://trv.wikipedia.org/wiki/Mqaras_Mseusa" BibTeX_citation="@misc{Wiki_trv_Mqaras_Mseusa, title = Mqaras_Mseusa, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Mqaras_Mseusa} }">
    <S id="0">
        <FORM kindOf="original">== Mqaras Mseusa == Truku seuxal o ida asi ka mhuma krig, yasa paah krig ka tunun qabang ni lukus. Hmaun dha truma qdrux ni lnglingay sapah, kiya o prilan dha sudu ni qbulit, kika malu bi kndkilan na ka krig. Kiya do kykuyuh o madas gsak ni saan dha smkrig ka krig, kika maanuqih, qnqihan o maabkuwir, bnkuwir do tgyaan, tnegiya do dowsun, pndowsan do puyun qbulit ni maabhgay bi waray cinun. Babaw na nii gbuan tnabuy masu, kkhnuk na tunan. Hi na do psudun, pnusut do dgsayun, dnegsay do psaun ubung ni tunun da, tninun do maatnegxal, dha tnegxal o maakingal qabang da. Saw nii ka kari smapuh, &quot;Utux Bari! kana saw mhru ni pglangun o pnaah sunan kana. Nii hini sayang kana ka gamil krig, hru qwarux, ni hru qhuni o negay su kana. Sbliqan su balay pkdakil ka krigq, qwarux ni qhuni ﹐tunun nami qabang ni lukus,brunguy ni towkan ni kana qngqaya djiyun﹐bitaq nami mgblaiq meudus. Mhuway su balay utux bari. Sus Bari! &quot;</FORM>
        <FORM kindOf="standard">== Mqaras Mseosa == Troko seoxal o ida asi ka mhoma krig, yasa paah krig ka tonon qabang ni lokos. Hmaon dha troma qdrox ni lnglingay sapah, kiya o prilan dha sodo ni qbolit, kika malo bi kndkilan na ka krig. Kiya do kykoyoh o madas gsak ni saan dha smkrig ka krig, kika maanoqih, qnqihan o maabkowir, bnkowir do tgyaan, tnegiya do dowson, pndowsan do poyon qbolit ni maabhgay bi waray cinon. Babaw na nii gboan tnaboy maso, kkhnok na tonan. Hi na do psodon, pnosot do dgsayon, dnegsay do psaon obong ni tonon da, tninon do maatnegxal, dha tnegxal o maakingal qabang da. Saw nii ka kari smapoh, &quot;Utox Bari! kana saw mhro ni pglangon o pnaah sonan kana. Nii hini sayang kana ka gamil krig, hro qwarox, ni hro qhoni o negay so kana. Sbliqan so balay pkdakil ka krigq, qwarox ni qhoni ﹐tonon nami qabang ni lokos,brongoy ni towkan ni kana qngqaya djiyon﹐bitaq nami mgblaiq meodos. Mhoway so balay otox bari. Sos Bari! &quot;</FORM>
    </S>
</TEXT>