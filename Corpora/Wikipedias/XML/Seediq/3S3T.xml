<?xml version="1.0" ?>
<TEXT id="Wiki_Seediq_3S3T" xml:lang="trv" source="Seediq Wikipedia, article: 3S3T" copyright="CC BY-SA" citation="3S3T. (2025, May 05). In Wikipedia [Seediq]. https://trv.wikipedia.org/wiki/3S3T" BibTeX_citation="@misc{Wiki_trv_3S3T, title = 3S3T, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/3S3T} }">
    <S id="0">
        <FORM kindOf="original">= 3S3T(Seejiq Truku, Seediq Tgdaya, Sediq Toda) = 3S3T ksun ga niqan dha kari, kingal o kiya ka &quot;Seejiq/Seediq/Sediq&quot; tru klgan hnang nii. Manu ka kingal kari o kiya ka &quot;Truku/Tgdaya/Toda&quot; tru nniqan alang. Kiya ka klaun ta kana &quot;Seejiq balay&quot; nii. Yasa niqan ta tru klgan nniqan alang, niqan tru klgan kari, kika asi ksi &quot;3S3T&quot; da. &quot;3S3T&quot; nii ga kiya ka Seejiq nTruku, Seediq nTgdaya ni Sediq nToda.Ida mnniq pusu daya yayung Mtudu kana han, saw ka alang Paran bitaq alang Truku sayang. Ini yahi qmlahang Tanah Tunux sbiyaw ka Taywan han o, tna niqan tru klgan ka nniqan alang da. &quot;3S3T&quot; ksun ga niqan nanaq hnang kari, ida mtduwa pprngaw han. Ida niqan cikuh ka ini pntna kari uri wah. 3T nii ga pniyah nniqan dxgal, kika thnganan tru hangan, ida klaun bi kana ita Seejiq/Seediq/Sediq ka hangan nii. Qtaan ta sayang ka tnhjilan Seejiq/Seediq/Sediq o ida wada bsiyaq bi ni wada knteetu thjil, paah breenux dhuq dgiyaq baraw, bitaq saw tru knlabang nniqan sayang. Mnniq kiyig dgiyaq daya Paran saying na sejiqun o Tgdaya ksun dha, yasa thnganan &quot;daya&quot;, kika gaga mniq hini na seejiq o asi ksi &quot;Tgdaya&quot; uxay uri o &quot;Seediq Tgdaya&quot; da. Manu ka gaga mniq breenux cikuh na ddgiyaq, uxay uri o sduman ddgiyaq (dealang Truwan, Sadu, Busig, Brayaw dhiya.... Jnaysyang hcwocen sayang), kndadax dhiyaq qmita o saw bi kngkingal mrijil ddgiyaq qtaan, &quot;ruku&quot; ksun ka mrijil ddgiyaq sduman dxgal. kiya ni sejiqun mniq hini ga asi ksi &quot;Seejiq Truku&quot; da. Niqan ka kingal qpringan sejiqun o pklug gaga mniq kska bi qpringan Tgdaya ni qpringan Truku(dealang Toda, Rukudaya dhiya.... Jnaysyang cingingcen sayang).Bukuy dha sdalih bi dowras paru(ayug pusu yayung Mtudu saying),dhiya ga asi ka muda brah nniqan qpringan Tgdaya ni qpringan Truku, uxay uri o qulung ddaun qpringan Tgdaya ni qpringan Truku. Uxay uri o musa thjil kiyig sduman kgeayug uxy uri o deisil nniqan. Saw nii mthjil kdeinu, kiya ni Sejiqun ga thnganan dha &quot;muda&quot;, &quot;tneuda&quot; ka mnuda brah, uxay uri o qulung ddau dxgal. Uxay uri o knteetu thjil ini tnkingal nniqan sejiqun ga asi ksi &quot;Teuda&quot; ka qnpringan nii, Kika ksun &quot;Sediq Toda&quot; sayang da. Yabi wada hari rima kbkuy hngkwasan do, kana ka qnpringan Sejiqun o wada niqan nanaq bnsyaqan nniqan alang ni saan dha rmigaw miing skeudus dha uri. Saying dga wada niqan tru qnpringan da, wada niqan nanaq ka kndsan uxay uri o euda klealang uri da. Ana saw hnang kari ga niqan ka ini ktna uri, ida ta pspruun qmita kana, ida ta mppsluhay uri. Klgaan Sejiqun ga pusu bi han o paah kingal tnsapah, tnhuway saw kingal dara, kingal lutuc ni dhuq klgaan Sejiqun hici. Manu kai ta Seejiq/Seediq/Sediq ga, prajing bi kndusan o ida paah kingal tnsapah, kingal dara. Ana nanaq wada thjil deinu o ida saw nii uri, saw ka wada hraan hidaw Hwareyn(Karenko) o ida saw nii uri, mseupu dha aka kingal tnsapah, kingal dara, uxay uri o kana ka dadal thjil.</FORM>
        <FORM kindOf="standard">= 3S3T(Seejiq Troko, Seediq Tgdaya, Sediq Toda) = 3S3T kson ga niqan dha kari, kingal o kiya ka &quot;Seejiq/Seediq/Sediq&quot; tro klgan hnang nii. Mano ka kingal kari o kiya ka &quot;Troko/Tgdaya/Toda&quot; tro nniqan alang. Kiya ka klaon ta kana &quot;Seejiq balay&quot; nii. Yasa niqan ta tro klgan nniqan alang, niqan tro klgan kari, kika asi ksi &quot;3S3T&quot; da. &quot;3S3T&quot; nii ga kiya ka Seejiq nTroko, Seediq nTgdaya ni Sediq nToda.Ida mnniq poso daya yayong Mtodo kana han, saw ka alang Paran bitaq alang Troko sayang. Ini yahi qmlahang Tanah Tonox sbiyaw ka Taywan han o, tna niqan tro klgan ka nniqan alang da. &quot;3S3T&quot; kson ga niqan nanaq hnang kari, ida mtdowa pprngaw han. Ida niqan cikoh ka ini pntna kari ori wah. 3T nii ga pniyah nniqan dxgal, kika thnganan tro hangan, ida klaon bi kana ita Seejiq/Seediq/Sediq ka hangan nii. Qtaan ta sayang ka tnhjilan Seejiq/Seediq/Sediq o ida wada bsiyaq bi ni wada knteeto thjil, paah breenox dhoq dgiyaq baraw, bitaq saw tro knlabang nniqan sayang. Mnniq kiyig dgiyaq daya Paran saying na sejiqon o Tgdaya kson dha, yasa thnganan &quot;daya&quot;, kika gaga mniq hini na seejiq o asi ksi &quot;Tgdaya&quot; oxay ori o &quot;Seediq Tgdaya&quot; da. Mano ka gaga mniq breenox cikoh na ddgiyaq, oxay ori o sdoman ddgiyaq (dealang Trowan, Sado, Bosig, Brayaw dhiya.... Jnaysyang hcwocen sayang), kndadax dhiyaq qmita o saw bi kngkingal mrijil ddgiyaq qtaan, &quot;roko&quot; kson ka mrijil ddgiyaq sdoman dxgal. kiya ni sejiqon mniq hini ga asi ksi &quot;Seejiq Troko&quot; da. Niqan ka kingal qpringan sejiqon o pklog gaga mniq kska bi qpringan Tgdaya ni qpringan Troko(dealang Toda, Rokodaya dhiya.... Jnaysyang cingingcen sayang).Bokoy dha sdalih bi dowras paro(ayog poso yayong Mtodo saying),dhiya ga asi ka moda brah nniqan qpringan Tgdaya ni qpringan Troko, oxay ori o qolong ddaon qpringan Tgdaya ni qpringan Troko. Uxay ori o mosa thjil kiyig sdoman kgeayog oxy ori o deisil nniqan. Saw nii mthjil kdeino, kiya ni Sejiqon ga thnganan dha &quot;moda&quot;, &quot;tneoda&quot; ka mnoda brah, oxay ori o qolong ddao dxgal. Uxay ori o knteeto thjil ini tnkingal nniqan sejiqon ga asi ksi &quot;Teoda&quot; ka qnpringan nii, Kika kson &quot;Sediq Toda&quot; sayang da. Yabi wada hari rima kbkoy hngkwasan do, kana ka qnpringan Sejiqon o wada niqan nanaq bnsyaqan nniqan alang ni saan dha rmigaw miing skeodos dha ori. Saying dga wada niqan tro qnpringan da, wada niqan nanaq ka kndsan oxay ori o eoda klealang ori da. Ana saw hnang kari ga niqan ka ini ktna ori, ida ta psproon qmita kana, ida ta mppslohay ori. Klgaan Sejiqon ga poso bi han o paah kingal tnsapah, tnhoway saw kingal dara, kingal lotoc ni dhoq klgaan Sejiqon hici. Mano kai ta Seejiq/Seediq/Sediq ga, prajing bi kndosan o ida paah kingal tnsapah, kingal dara. Ana nanaq wada thjil deino o ida saw nii ori, saw ka wada hraan hidaw Hwareyn(Karenko) o ida saw nii ori, mseopo dha aka kingal tnsapah, kingal dara, oxay ori o kana ka dadal thjil.</FORM>
    </S>
</TEXT>