<?xml version="1.0" ?>
<TEXT id="Wiki_Seediq_Harung" xml:lang="pwn" source="Paiwan Wikipedia, article: Harung" copyright="CC BY-SA" citation="Harung. (2024, December 07). In Wikipedia [Paiwan]. https://pwn.wikipedia.org/wiki/Harung" BibTeX_citation="@misc{Wiki_pwn_Harung, title = Harung, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Harung} }">
    <S id="0">
        <FORM kindOf="original">= Qhuni trabus/ Harung/ Qhuni trabus = Msama bay beyhing hnyuwan na ka harung nii, pusu balay qumi ka wasaw na, kingal bkuwan niqan rima qumi wasaw, kiya u kluwan psdhu Taywan hini, mniq mdakil ckck mi daya Taywan.↵ Ita Sediq ddiyun dha slmuun qhuni qtinuh, qnabin, uruc hakaw, qqiya sapah, rudu puting, mi slmuwan lblak, adaw ka niqan bay wluq, mniq cbiyaw cida, ita Sediq psqliyan dha smalu emu qhuni thuun puniq, prdax puniq, hruun dha qmpah kman. ↵ Cnduray nii daw, hbaraw bay ita Sediq ngalan dha ka wasaw na, sbtun na slmuwan wluq wasaw qumi harung, sun dha mahan qqiya miyah mimah, kiya uri u musa ta mksa dwiyaq muduh wawa ciida pmuman psaun wasaw harung nii, spuwan dha hmanguc; niqan uri mangal burah wasaw na sqmasan sinaw, mbahang kari u, ptduwa pkmalu mssiyaq; uxay uri u mbahang ita Sediq enchaya rmngaw, mniq sdalih pusu wamil na, mhru kluwan dhung, ngalan ta buhuway na bunga harung(tduwa uqun mi mnihur sknxan na) sbriyun sediq Tmukan, smluun dha iyu nglun na psbiyax hiyi.↵</FORM>
        <FORM kindOf="standard">= Qhoni trabos/ Harong/ Qhoni trabos = Msama bay beyhing hnyowan na ka harong nii, poso balay qomi ka wasaw na, kingal bkowan niqan rima qomi wasaw, kiya o klowan psdho Taywan hini, mniq mdakil ckck mi daya Taywan.↵ Ita Sediq ddiyon dha slmoon qhoni qtinoh, qnabin, oroc hakaw, qqiya sapah, rodo poting, mi slmowan lblak, adaw ka niqan bay wloq, mniq cbiyaw cida, ita Sediq psqliyan dha smalo emo qhoni thoon poniq, prdax poniq, hroon dha qmpah kman. ↵ Cndoray nii daw, hbaraw bay ita Sediq ngalan dha ka wasaw na, sbton na slmowan wloq wasaw qomi harong, son dha mahan qqiya miyah mimah, kiya ori o mosa ta mksa dwiyaq modoh wawa ciida pmoman psaon wasaw harong nii, spowan dha hmangoc; niqan ori mangal borah wasaw na sqmasan sinaw, mbahang kari o, ptdowa pkmalo mssiyaq; oxay ori o mbahang ita Sediq enchaya rmngaw, mniq sdalih poso wamil na, mhro klowan dhong, ngalan ta bohoway na bonga harong(tdowa oqon mi mnihor sknxan na) sbriyon sediq Tmokan, smloon dha iyo nglon na psbiyax hiyi.↵</FORM>
    </S>
</TEXT>