<?xml version="1.0" ?>
<TEXT id="Wiki_Seediq_Kari_rudan_cbeyo_ka_seediq_mbtunux_togang(truma)_-_Kavalan" xml:lang="pwn" source="Paiwan Wikipedia, article: Kari_rudan_cbeyo_ka_seediq_mbtunux_togang(truma)_-_Kavalan" copyright="CC BY-SA" citation="Kari_rudan_cbeyo_ka_seediq_mbtunux_togang(truma)_-_Kavalan. (2024, November 18). In Wikipedia [Paiwan]. https://pwn.wikipedia.org/wiki/Kari_rudan_cbeyo_ka_seediq_mbtunux_togang(truma)_-_Kavalan" BibTeX_citation="@misc{Wiki_pwn_Kari_rudan_cbeyo_ka_seediq_mbtunux_togang(truma)_-_Kavalan, title = Kari_rudan_cbeyo_ka_seediq_mbtunux_togang(truma)_-_Kavalan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Kari_rudan_cbeyo_ka_seediq_mbtunux_togang(truma)_-_Kavalan} }">
    <S id="0">
        <FORM> Kari rudan cbeyo ka seediq mbtunux togang(truma) Kavalan ( ) Smkuxul riyung tminun ka seediq mbtunux togang, ani si tminun ka heya de, kneguw ba seediq meniq mtlibu deriq na,maha ini snlesi meepah ka heya, kika lmngelun kingal oda ka seediq mhuma,smmalu kingal qnalang sapah nganguc ka heya, ma sdhegan na ba psaan snalu dnamux baro ka ubung,maha meniq baro tminun ka heya, ma rnagun na ka seediq mbtunux togang qtai hari kesun na. Ani si niqal kingal ali, nii snlesi tminun ciida ka seediq mbtunux togang, wada asi sdheriq dnamux truma ka ubung na, mteeyux lnglungan na mkmosa mangal,kii ini na tai wada ptkuro huqil sdheriq srahuq papaq na. Kndalax kari rudan cbeyo knii, maha miyan klaun weewa cbeyo ka Kavalan, qulun naq meepah tminun ma mangal qsiya ddoyun na ka aliali. Ma mesa kingal qyqeya spruun qmita ka ubung,kneguw ba pgyaun na,so ka ini telung ka rseno,ali ini tinun de sbleyaq daha smekun ciida denu knii.</FORM>
    </S>
</TEXT>
