<?xml version="1.0" ?>
<TEXT id="Wiki_Seediq_Kari_rudan_cbeyo_ka_seediq_mbtunux_togang(truma)_-_Kavalan" xml:lang="trv" source="Seediq Wikipedia, article: Kari_rudan_cbeyo_ka_seediq_mbtunux_togang(truma)_-_Kavalan" copyright="CC BY-SA" citation="Kari_rudan_cbeyo_ka_seediq_mbtunux_togang(truma)_-_Kavalan. (2025, May 05). In Wikipedia [Seediq]. https://trv.wikipedia.org/wiki/Kari_rudan_cbeyo_ka_seediq_mbtunux_togang(truma)_-_Kavalan" BibTeX_citation="@misc{Wiki_trv_Kari_rudan_cbeyo_ka_seediq_mbtunux_togang(truma)_-_Kavalan, title = Kari_rudan_cbeyo_ka_seediq_mbtunux_togang(truma)_-_Kavalan, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Kari_rudan_cbeyo_ka_seediq_mbtunux_togang(truma)_-_Kavalan} }">
    <S id="0">
        <FORM kindOf="original">= Kari rudan cbeyo ka seediq mbtunux togang(truma) - Kavalan = Smkuxul riyung tminun ka seediq mbtunux togang, ani si tminun ka heya de, kneguw ba seediq meniq mtlibu deriq na,maha ini snlesi meepah ka heya, kika lmngelun kingal oda ka seediq mhuma,smmalu kingal qnalang sapah nganguc ka heya, ma sdhegan na ba psaan snalu dnamux baro ka ubung,maha meniq baro tminun ka heya, ma rnagun na ka seediq mbtunux togang qtai hari kesun na. Ani si niqal kingal ali, nii snlesi tminun ciida ka seediq mbtunux togang, wada asi sdheriq dnamux truma ka ubung na, mteeyux lnglungan na mkmosa mangal,kii ini na tai wada ptkuro huqil sdheriq srahuq papaq na. Kndalax kari rudan cbeyo knii, maha miyan klaun weewa cbeyo ka Kavalan, qulun naq meepah tminun ma mangal qsiya ddoyun na ka aliali. Ma mesa kingal qyqeya spruun qmita ka ubung,kneguw ba pgyaun na,so ka ini telung ka rseno,ali ini tinun de sbleyaq daha smekun ciida denu…knii.</FORM>
        <FORM kindOf="standard">= Kari rodan cbeyo ka seediq mbtonox togang(troma) - Kavalan = Smkoxol riyong tminon ka seediq mbtonox togang, ani si tminon ka heya de, knegow ba seediq meniq mtlibo deriq na,maha ini snlesi meepah ka heya, kika lmngelon kingal oda ka seediq mhoma,smmalo kingal qnalang sapah ngangoc ka heya, ma sdhegan na ba psaan snalo dnamox baro ka obong,maha meniq baro tminon ka heya, ma rnagon na ka seediq mbtonox togang qtai hari keson na. Ani si niqal kingal ali, nii snlesi tminon ciida ka seediq mbtonox togang, wada asi sdheriq dnamox troma ka obong na, mteeyox lnglongan na mkmosa mangal,kii ini na tai wada ptkoro hoqil sdheriq srahoq papaq na. Kndalax kari rodan cbeyo knii, maha miyan klaon weewa cbeyo ka Kavalan, qolon naq meepah tminon ma mangal qsiya ddoyon na ka aliali. Ma mesa kingal qyqeya sproon qmita ka obong,knegow ba pgyaon na,so ka ini telong ka rseno,ali ini tinon de sbleyaq daha smekon ciida deno…knii.</FORM>
    </S>
</TEXT>