<?xml version="1.0" ?>
<TEXT id="Wiki_Seediq_Sita_Duku" xml:lang="pwn" source="Paiwan Wikipedia, article: Sita_Duku" copyright="CC BY-SA" citation="Sita_Duku. (2024, December 07). In Wikipedia [Paiwan]. https://pwn.wikipedia.org/wiki/Sita_Duku" BibTeX_citation="@misc{Wiki_pwn_Sita_Duku, title = Sita_Duku, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Sita_Duku} }">
    <S id="0">
        <FORM kindOf="original">Sita Duku Niqan 1 wauwa Truku alang ebung daya seuxal, Sita Duku ka hangan na. Kiya ni niqan kingal risaw hmut smkuxul hyaan, Wilang Kurul ka hangan na. Kiya ni "Wada mu ngalun ka Sita Duku da" msa hmut smalu kari ka Wilang Kurul nii. Embahang ka Sita Duku siida, "Ima bi kida, ungat bi saw nii ka yaku" msa ni naqih balay kuxul na ka Sita Duku. Kiya do pgaya ka Sita Duku ni pshada peekan na kana seejiq alang. Kiya ni psteutux kingal rabi, malu pnsttuxan na ka Sita Duku ni smbeytaq pucing mtutuy mha mdkrang ka hiya. "Nasi balay bi wada ku mnaqih ka yaku o aji ku empdhuq embrinah sapah" msa hmici kari. Dhuq balay alang pais keeman na siida , sriyu paah sapah mlatat ngangut ka 1 seejiq ni musa phrinas. Siida, hmgluq puciing ka Sita Duku ni "tak" slapan na waru ka seejiq nii, "pais, pais" msa ka seejiq tnealang ni qduriq ka Sita Duku ni musa sqapah knuruh sapah. Mhraw ka duma ni mhiyug ngangut kana keeman siida, "pais, pais" msa empprngaw ka dhiya. Mhhiru wada mhraw ka seejiq siida do dmuuy pucing ida ki dara ka Sita Duku ni ptbukuy smnegul dhyaan. Mnda tjiyal guyuq ka hiya ni mtki mksa. Emptaril yayung ka Sita Duku o spwaela na qmada sipaw yayung ka pucing na thiyan dara ni mtaril yayung ka hiya. Kiya o pgkla na sjiqun balay bi gmnaliq pais. Jiyax saw saman jiyun na ka pucing na ni, "Wuy! Wuy!, Tai! Tai! yaku, mnsa ku gmaliq pais!" msa mkeelug muyas muda alang ka Sita Duku. Embahang kana ka seejiq siida, "ma balay , ma balay ka Sita Duku". Kiya do saan dha smtrung, saan dhapsping ka Sita Duku. Siida ka pnspingan Sita Duku o rmabang balay knsyangan taan. Embahang saw nii ka Wilang Kurul, aji hmut siqa na ka hiya. Yasa wada hmut mqbling marah smalu kari ka Wilang Kurul nii hki.</FORM>
        <FORM kindOf="standard">Sita Doko Niqan 1 waowa Troko alang ebong daya seoxal, Sita Doko ka hangan na. Kiya ni niqan kingal risaw hmot smkoxol hyaan, Wilang Korol ka hangan na. Kiya ni "Wada mo ngalon ka Sita Doko da" msa hmot smalo kari ka Wilang Korol nii. Embahang ka Sita Doko siida, "Ima bi kida, ongat bi saw nii ka yako" msa ni naqih balay koxol na ka Sita Doko. Kiya do pgaya ka Sita Doko ni pshada peekan na kana seejiq alang. Kiya ni psteotox kingal rabi, malo pnsttoxan na ka Sita Doko ni smbeytaq pocing mtotoy mha mdkrang ka hiya. "Nasi balay bi wada ko mnaqih ka yako o aji ko empdhoq embrinah sapah" msa hmici kari. Dhoq balay alang pais keeman na siida , sriyo paah sapah mlatat ngangot ka 1 seejiq ni mosa phrinas. Siida, hmgloq pociing ka Sita Doko ni "tak" slapan na waro ka seejiq nii, "pais, pais" msa ka seejiq tnealang ni qdoriq ka Sita Doko ni mosa sqapah knoroh sapah. Mhraw ka doma ni mhiyog ngangot kana keeman siida, "pais, pais" msa empprngaw ka dhiya. Mhhiro wada mhraw ka seejiq siida do dmooy pocing ida ki dara ka Sita Doko ni ptbokoy smnegol dhyaan. Mnda tjiyal goyoq ka hiya ni mtki mksa. Emptaril yayong ka Sita Doko o spwaela na qmada sipaw yayong ka pocing na thiyan dara ni mtaril yayong ka hiya. Kiya o pgkla na sjiqon balay bi gmnaliq pais. Jiyax saw saman jiyon na ka pocing na ni, "Woy! Woy!, Tai! Tai! yako, mnsa ko gmaliq pais!" msa mkeelog moyas moda alang ka Sita Doko. Embahang kana ka seejiq siida, "ma balay , ma balay ka Sita Doko". Kiya do saan dha smtrong, saan dhapsping ka Sita Doko. Siida ka pnspingan Sita Doko o rmabang balay knsyangan taan. Embahang saw nii ka Wilang Korol, aji hmot siqa na ka hiya. Yasa wada hmot mqbling marah smalo kari ka Wilang Korol nii hki.</FORM>
    </S>
</TEXT>