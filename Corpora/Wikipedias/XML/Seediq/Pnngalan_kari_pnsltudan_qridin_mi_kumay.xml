<?xml version="1.0" ?>
<TEXT id="Wiki_Seediq_Pnngalan_kari_pnsltudan_qridin_mi_kumay" xml:lang="trv" source="Seediq Wikipedia, article: Pnngalan_kari_pnsltudan_qridin_mi_kumay" copyright="CC BY-SA" citation="Pnngalan_kari_pnsltudan_qridin_mi_kumay. (2025, May 05). In Wikipedia [Seediq]. https://trv.wikipedia.org/wiki/Pnngalan_kari_pnsltudan_qridin_mi_kumay" BibTeX_citation="@misc{Wiki_trv_Pnngalan_kari_pnsltudan_qridin_mi_kumay, title = Pnngalan_kari_pnsltudan_qridin_mi_kumay, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Pnngalan_kari_pnsltudan_qridin_mi_kumay} }">
    <S id="0">
        <FORM kindOf="original">= Pnngalan kari pnsltudan qridin mi kumay - Sediq = Cbiyaw pa niqan taxa qridin mapa hiyi camac dnnganan,alaw malu bay sknxan ka hiyi kiya, so kiya, smknux ka kumay da u, kiya ka smpusal msluluy qridin ni. Kman cida, mkrabi murux mtaqi siyaw beyhing tasil ka hiya, nisu ptahu puniq ka hiya cida, asi lux niqan kingal hnang, klan na mbahang hnang kumay ka kiya. Kla bay ida wisu ming knux hiyi camac ka kumay mi smnul hiya. Kiya mi micu ka qridin kiya da, lmngelung ka hiya:&quot; Akay biraq! Mphuya ku da?&quot; Malu bay niqan kal puting na. Malu tunux na ka qridin kiya wah! Mniq ruma ka hiya, wada msdalih balay ka kumay, mtutuy ka bawa kiya cida, kasi qraq kingal puniq mtutuy ka hiya, sqama ka ubal kumay da, so kiya u cmahu puniq psqama ka hiya. Bukuy daw uxay biyaw mqdu ka puniq da u, micu ka qridin da. Lmngelung ka hiya:&quot; Nasi uka puniq daw, qulung bay miyah qmraq knan ka hiya da.&quot; kiya u hmluq puting ka hiya, mbahang hnang hmlqan puting ka kumay da u asi qduriq da, wada mblayaq ka qridin kiya da. Kla bay kiya ka kcun na kumay, micu hnang hmluq puting ka kumay. 翻譯老師: Watan Diro /編輯手:Robaw Saku 陳淑微</FORM>
        <FORM kindOf="standard">= Pnngalan kari pnsltodan qridin mi komay - Sediq = Cbiyaw pa niqan taxa qridin mapa hiyi camac dnnganan,alaw malo bay sknxan ka hiyi kiya, so kiya, smknox ka komay da o, kiya ka smposal msloloy qridin ni. Kman cida, mkrabi morox mtaqi siyaw beyhing tasil ka hiya, niso ptaho poniq ka hiya cida, asi lox niqan kingal hnang, klan na mbahang hnang komay ka kiya. Kla bay ida wiso ming knox hiyi camac ka komay mi smnol hiya. Kiya mi mico ka qridin kiya da, lmngelong ka hiya:&quot; Akay biraq! Mphoya ko da?&quot; Malo bay niqan kal poting na. Malo tonox na ka qridin kiya wah! Mniq roma ka hiya, wada msdalih balay ka komay, mtotoy ka bawa kiya cida, kasi qraq kingal poniq mtotoy ka hiya, sqama ka obal komay da, so kiya o cmaho poniq psqama ka hiya. Bokoy daw oxay biyaw mqdo ka poniq da o, mico ka qridin da. Lmngelong ka hiya:&quot; Nasi oka poniq daw, qolong bay miyah qmraq knan ka hiya da.&quot; kiya o hmloq poting ka hiya, mbahang hnang hmlqan poting ka komay da o asi qdoriq da, wada mblayaq ka qridin kiya da. Kla bay kiya ka kcon na komay, mico hnang hmloq poting ka komay. 翻譯老師: Watan Diro /編輯手:Robaw Sako 陳淑微</FORM>
    </S>
</TEXT>