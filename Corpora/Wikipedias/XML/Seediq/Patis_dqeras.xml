<?xml version="1.0" ?>
<TEXT id="Wiki_Seediq_Patis_dqeras" xml:lang="trv" source="Seediq Wikipedia, article: Patis_dqeras" copyright="CC BY-SA" citation="Patis_dqeras. (2025, May 05). In Wikipedia [Seediq]. https://trv.wikipedia.org/wiki/Patis_dqeras" BibTeX_citation="@misc{Wiki_trv_Patis_dqeras, title = Patis_dqeras, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Patis_dqeras} }">
    <S id="0">
        <FORM kindOf="original">= Patis dqeras = Dehuk maxal mmteru, maxal mmsepac knkawas laqi mqedin seediq, asi daha pkrmaun matis dqeras mmusa seno. Mkela mita laqi mqedin mtduwa daha ka laqi mqedin mmhemuc ka seediq, kndalax rako pntasan dqeras daha klaun daha mita malu ma naqah ndaan laqi mqedin mesa rudan. Taun daha &quot;amah&quot; rako patis dqeras laqi mqedin, asi daha kulai naqah mmhemuc theyaq rseno nganguc laqi kiya. Rseno seediq snkuxul mangal weewa mtduwa ini mmhemuc. Ini daha ngali weewa mmhemuc nganguc; asi ka rudan hari do, ngalun rseno so ka rseno mqrinuc wada gedang mqedin ma so ka rseno rudan mngangah. Malu taan mqedin pntasan dqeras sa, rudan su do ini tai kerung dqeras su sa. Maanu spatis daha dqeras: xiluy ma pako mudu sbetaq daha matis dqeras, saangal daha bagah kndalax rqeda psrako ma qbulic skruwa daha iyu sricuh daha dqeras icu daha kbeeba. Maha hari kingal gdregan ini daha pusay nganguc ka weewa hani pntasan dqeras.</FORM>
        <FORM kindOf="standard">= Patis dqeras = Dehok maxal mmtero, maxal mmsepac knkawas laqi mqedin seediq, asi daha pkrmaon matis dqeras mmosa seno. Mkela mita laqi mqedin mtdowa daha ka laqi mqedin mmhemoc ka seediq, kndalax rako pntasan dqeras daha klaon daha mita malo ma naqah ndaan laqi mqedin mesa rodan. Taon daha &quot;amah&quot; rako patis dqeras laqi mqedin, asi daha kolai naqah mmhemoc theyaq rseno ngangoc laqi kiya. Rseno seediq snkoxol mangal weewa mtdowa ini mmhemoc. Ini daha ngali weewa mmhemoc ngangoc; asi ka rodan hari do, ngalon rseno so ka rseno mqrinoc wada gedang mqedin ma so ka rseno rodan mngangah. Malo taan mqedin pntasan dqeras sa, rodan so do ini tai kerong dqeras so sa. Maano spatis daha dqeras: xiloy ma pako modo sbetaq daha matis dqeras, saangal daha bagah kndalax rqeda psrako ma qbolic skrowa daha iyo sricoh daha dqeras ico daha kbeeba. Maha hari kingal gdregan ini daha posay ngangoc ka weewa hani pntasan dqeras.</FORM>
    </S>
</TEXT>