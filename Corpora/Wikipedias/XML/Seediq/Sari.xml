<?xml version="1.0" ?>
<TEXT id="Wiki_Seediq_Sari" xml:lang="trv" source="Seediq Wikipedia, article: Sari" copyright="CC BY-SA" citation="Sari. (2025, May 05). In Wikipedia [Seediq]. https://trv.wikipedia.org/wiki/Sari" BibTeX_citation="@misc{Wiki_trv_Sari, title = Sari, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Sari} }">
    <S id="0">
        <FORM kindOf="original">= Sari = Egu ba knklegan ka sari nii, wada ini klai kenu ka ngayan na pnugeela sphuma ppuqun di. Kii asi kesi sari ka mlawa kana di. Mtumun waso ma meniq tikuh so ngapih mlutuc qmuru na truma mgsama. Seedan pusu ka bugan na paru, nii ka ppuqun ta sari. Ini ba pntena daka brayo ini qnqui. Mprbagan sphuma knbbawan bobo pnharac gntuwan dheran knburah. So ka qeting sliyan qsiya kuxul na niqul kdkilan. Misan ssaan kmari ka sari, mcheya mplhepuh knmalu ba ppuqun peni. So ka kawas na rbagan de, mnsngari guneegan gunbabo mhiti nii snbugal dungal. Ini pgsari ciida nana, pgrdingan ssaan mangal ka tarux di. Speeniq naq ka malu uwaso na hiya. Phpure tarux pgayun riyung rudan. Mqedil ini pnpahung, mleho ma mtluhe baga, kndalax musa kmari, smeqic hani snbugan bubu sari, betaq mhedu phpure; ndaan na asi nanaq bnrexan na ndaan nii, uxe pgkeraq gelu seediq mnekan tnsapah mesa ka mrengo rudan.</FORM>
        <FORM kindOf="standard">= Sari = Ego ba knklegan ka sari nii, wada ini klai keno ka ngayan na pnogeela sphoma ppoqon di. Kii asi kesi sari ka mlawa kana di. Mtomon waso ma meniq tikoh so ngapih mlotoc qmoro na troma mgsama. Seedan poso ka bogan na paro, nii ka ppoqon ta sari. Ini ba pntena daka brayo ini qnqoi. Mprbagan sphoma knbbawan bobo pnharac gntowan dheran knborah. So ka qeting sliyan qsiya koxol na niqol kdkilan. Misan ssaan kmari ka sari, mcheya mplhepoh knmalo ba ppoqon peni. So ka kawas na rbagan de, mnsngari goneegan gonbabo mhiti nii snbogal dongal. Ini pgsari ciida nana, pgrdingan ssaan mangal ka tarox di. Speeniq naq ka malo owaso na hiya. Phpore tarox pgayon riyong rodan. Mqedil ini pnpahong, mleho ma mtlohe baga, kndalax mosa kmari, smeqic hani snbogan bobo sari, betaq mhedo phpore; ndaan na asi nanaq bnrexan na ndaan nii, oxe pgkeraq gelo seediq mnekan tnsapah mesa ka mrengo rodan.</FORM>
    </S>
</TEXT>