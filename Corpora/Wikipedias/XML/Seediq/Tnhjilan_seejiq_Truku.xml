<?xml version="1.0" ?>
<TEXT id="Wiki_Seediq_Tnhjilan_seejiq_Truku" xml:lang="trv" source="Seediq Wikipedia, article: Tnhjilan_seejiq_Truku" copyright="CC BY-SA" citation="Tnhjilan_seejiq_Truku. (2025, May 05). In Wikipedia [Seediq]. https://trv.wikipedia.org/wiki/Tnhjilan_seejiq_Truku" BibTeX_citation="@misc{Wiki_trv_Tnhjilan_seejiq_Truku, title = Tnhjilan_seejiq_Truku, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Tnhjilan_seejiq_Truku} }">
    <S id="0">
        <FORM kindOf="original">= Tnhjilan seejiq Truku = Rudan ta sbiyaw o pnaah inu hug? yasa pnyahan balay seejiq o pnaah Hdagan lukus, pnkla saw nii ka seejiq Qhabu. Rmngaw, ini tuku knkla ka rudan namu sbiyaw, sngkuxul balay tnsamac . Wada dha priyuxun sinaw ni buwax ka dxgal, brigun dha seejiq Qhabu kana, kiya ni rmngaw ka seejiq Qhabu, nami kana ka dxgal nii da. Kiya ni balay bi ka rudan ta sbiyaw o ini skuxul qmpah, smkuxul balay tnsamac , dhuq alang Toda ni alang Truku, duma o dhuq alang brayaw, kiya ni asi tpusu mniq hiya da. Sayang do dxgal Hdagan lukus o gaga niqan seejiq Qhabu kana da, rmngaw ka rudan: seejiq gaga mniq alang Truku o wada mrana balay da, paah hiya ni wada mswayay da, duma o wada quri bukuy dgiyaq (kika alang Karingko sayang), seejiq wada tnsamac bukuy dgiyaq o qmita malu bi dxgal, smkuxul balay mniq hiya, wada asi alax alang dha nanaq ni thjil bukuy dgiyaq, kiya ni dhiya o ida lutuc seejiq Truku kana. Nasi niqan knkla ka rudan ta o naa ta mniq alang Hdangan lukus.</FORM>
        <FORM kindOf="standard">= Tnhjilan seejiq Troko = Rodan ta sbiyaw o pnaah ino hog? yasa pnyahan balay seejiq o pnaah Hdagan lokos, pnkla saw nii ka seejiq Qhabo. Rmngaw, ini toko knkla ka rodan namo sbiyaw, sngkoxol balay tnsamac . Wada dha priyoxon sinaw ni bowax ka dxgal, brigon dha seejiq Qhabo kana, kiya ni rmngaw ka seejiq Qhabo, nami kana ka dxgal nii da. Kiya ni balay bi ka rodan ta sbiyaw o ini skoxol qmpah, smkoxol balay tnsamac , dhoq alang Toda ni alang Troko, doma o dhoq alang brayaw, kiya ni asi tposo mniq hiya da. Sayang do dxgal Hdagan lokos o gaga niqan seejiq Qhabo kana da, rmngaw ka rodan: seejiq gaga mniq alang Troko o wada mrana balay da, paah hiya ni wada mswayay da, doma o wada qori bokoy dgiyaq (kika alang Karingko sayang), seejiq wada tnsamac bokoy dgiyaq o qmita malo bi dxgal, smkoxol balay mniq hiya, wada asi alax alang dha nanaq ni thjil bokoy dgiyaq, kiya ni dhiya o ida lotoc seejiq Troko kana. Nasi niqan knkla ka rodan ta o naa ta mniq alang Hdangan lokos.</FORM>
    </S>
</TEXT>