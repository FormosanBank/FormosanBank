<?xml version="1.0" ?>
<TEXT id="Wiki_Seediq_Egypt" xml:lang="trv" source="Seediq Wikipedia, article: Egypt" copyright="CC BY-SA" citation="Egypt. (2025, May 05). In Wikipedia [Seediq]. https://trv.wikipedia.org/wiki/Egypt" BibTeX_citation="@misc{Wiki_trv_Egypt, title = Egypt, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Egypt} }">
    <S id="0">
        <FORM kindOf="original">== Egypt == Gaga kska Meycow ka Egypt, 27 00 N, 30 00 E ka gaga na niqan. Kana ka knlbangan na o 1,001,450 sq km(hangan na o Tg30) (knlbanga dxgal o 995,450 sq km, knlbangan qsiya o 6,000 sq km). Kana ka sejiqun o niqan 94,666,993 hiyi. Gaga Cairo ka pusu alang paru, jiyax 23 idas 7 ka jiyax skrayan klwaan. Manu ka dxgal Egypt ga wada sugan 3.60% ka dxgal qpahan, 0.10% ka dxgal bbuyu, rahuq dxgal do niqan 96.30% na. Bukung klwaan ta sayang o kiya ka Abdel Fattah el-Sisi, pnaah hngkawas2014 idas 6 jiyax 8pnrajing kmlawa klwaan. cinkhulan sa knita' sa brbiru' Ayci Ayci Arapokunghekwo(kari Arapo:جمهوريّة مصرالعربيّة‎ hnang pkla), thnganan Ayci kana, daya hraan hidaw hini ka hbaraw bi sjiqan Feycowklwaan, knllabang niya o 1,001,450 , idas 2 hngkawas 2020 do ida wada hmrinas kingal hnpucing ka sjiqan da. Mnniq hiya ka kuAyci ksun ga idaunming kukwo knglangan ka hiya uri, mnsupu ppriyux smluhay ka unming dha kdyayung. Ana nanaq saw kiya o knlwaan Sira ni Rwoma siida, unmingkuAyci ga tna wada mdudul mphing brah bi Siyueyn na, bukuy do wada yahan mririh kndusan Arapo da. Bukuy mndha ppais do, Ayci ga pnhiyug sjiqan Arapo hngkawas 1953 saw kunghekwo, taann ka dxgal na o ida gisu qmangaw Yacow ni Fcyeycow dha Cow ksun. Sinaypantaw o gaga Sinanya(Siya) Dxgal klwaan nii o snegaaw gaga daya Feycow. Israncyaw ksun ga Kwocyaw ksun. Kana ka sjiqan Ayci ga ida sneqgaaw smhii syunnipay na Israncyaw, paru na cungciaw ksun ga, ida ini kpiya na paru bi cungcyaw o Keputecngcyaw. Ida niqan ka saw duma na Citucyaw ni nIsrancyaw na Seeypay. Kari klwaan o kari Arapo, ida kari Ingyu ni kari Fayu. Egu bi klgan seangal hbangan na Ayci o ida mniq brah hangan ka Cungtung. Ida ksun dha mdka knbyaxan na ka klwaan Ayci, manu ka saw qpahun rrigan, dxgal, kungyey ni fuuyey o ida mtna ka knrnaan dha, ida saw hakaw Yacow ni Owcow ka Yayung Suyisyunhe. Niqan bi biyax na mru snhian ka Ticunghay, Cungtung ni Isran dhini. Hngkawas 2019 do pthjil bgurah alang ka Ayc. Hangan klwaan Kari Tlu &quot;Ayci&quot; ksun ga ida pnaah thnganan Αἴγυπτος(Aigyptos)kariSira sbiyaw, kari Ingyu o Egypt msa, kari Fayu o Égypte msa, kari Rating o Aegyptus msa. Pusu balay o alang sbiyaw Mungfeys(Hekaptah)msa wada qneuqu uri, ririh saw sapah utux Puta. Kari Arapo o Misr(مِصر‎ Miṣr, ArapoAyci o ‎مَصر Maṣr msa), mtna saw &quot;llabang klwaan&quot; msa, ida pnaah bnatas patas Yasu. &quot;Cufanc&quot; wada pryuxan Misyuri ksun, &quot;Ingyasngran&quot; wada pryuxan Misiksun, kska &quot;kari Hweyhweykwan&quot; o Misr ksun. Kska kari Ayci sbiyaw o &quot;kaymeyte&quot; uxay uri o &quot;Kaymi&quot; ksun. ( Kemet (kuːmat) ksun dha &quot; klwaan mqalux dxgal&quot; msa. Pnluban dha kari Kepute saying o Ⲭⲏⲙⲓ(Khēmi)msa. Ris Pusu spatas :Ris Ayci ni seyntays Ayci. Wada bsiyaq balay da ka ris KuAyci. Ida dha ksun unming kukwo kngealang uri. Manu ka unming ni knklaan Kuayci ga wada mphing ungac ka Kuayci do, ida dha ini pltuji,dhuq sayang do gisu qtaan pkawkusyuey dni wada dha spruan qmita dungan.Ana nanaq egu ka wada krigan ni slayan ka nniqan sbiyaw o ida ini dhqi mkla ka ris Kuayci ksun. Brah Kungyueyn hngkawas 4000 siida, ida egu bi ka pnhyugan klealang, sayang o gisu smlay mnbrah Kungyueyn hngkawas 3400 snalu btunux Sngsuti. Brah Kungyueyn hngkawas 3100 ida smruyu siida ka gaya pqrinuc klwaan, sjiqan Kuayci ga phiyug knmalu Arapodha nanaq unming klyayung Nirwohe, ida nowqax bi ni mhungun dnamux na ni snhiyan. Brah Kungyueyn sci11 bitaq sci 7 siida, wada knttu yahan mluk mangal Yasu, Pos, Macitun ni Rwomatikwo. Brah Kungyueyn sci4 bitaq sci7 siida wada spuan Tungrwomatikwo da. Kska Kungyueyn sci 7 siida, miyah mrmux ka seejiq Arapo, pniyug Arapotikwo. Hngkawas 60 do wada lkan Arapo kana, kiya ni maku mkArapo da. Dhuq sci 12 do wada asi duuy kari Arapo da, snhiyi Isracyaw, lnutuc maxal kbkuy hngkwasan unming Kuayci ga wada rrihan unming Arapo, sjiqan knealang o ini dha klai ka bowqax mhungun dnamux pnhiyagan dapah ni teykung utux. Hngkawas 1249 do ida qpruhan psaping Mamuryow ka pkdudul kmlawa. Jiyax28 idas 11 hngkawas 2011 bitaq jiyax11 idas 1 hngkawas 2012 siida, ida mnuda tru mssli prrngaw ka sjiqan ni msgaaw, hici do ida Israncyaw cyow ni cng-itang pndudul dha Ayci mincu reynmung ka wada mangal kana ka 498 na 235 hangan, maa tgkingal paru bi qpruhan sslian pprngagan, manu ka mspawsow bi Al-Nour Party o wada mangal 107 hangan kiya, hiya ka tgdha paru qrpuhan tang, wada mangal 38 hangan na New Wafd Party o kika tgtru paru qrpuhan. Manu ka Israncyaw ga wada hmrinas 2/3 ka nniqan dha hangan. Jiyax 14 idas 6 hngkawas 2012 siida, manu ka paru bi Seynfa fayueyn ga mrngaw saw jenmin Ihwey ngalan dha stmaan mgaaw gaya mgaaw ga ida uxay kika dungus bi. Kiya ni peiyah patas lxanu ka bgurah kwohwey msa. Jiyax 17 idas6 do qrpuhan ucwang pusu bi weyyueynhwey pusa patas quri dha. Jiyax 24 idas 6 hngkawas 2012 siida, pnsqapah patas paru balay psgaaw Cungtung weyyueynhwey ka Ayci, Musrin syungtikwey mungri ncyow ni cusi Muhanmote• mursi ga ini na baka ka brah na Cungri Ayhamayte•Safeyke, mangal Muparake babaw malax do tgkingal Ayci mincu Cungtung tasyueyn. Jiyax 2 idas 8 do pnhiyug Cungri Sisamu•Kantir bgurah neyke mdungus qmeepah. Jiyax 12 idas 8 do Cungtung Mursi ga pryuxan na ka paru bi mqpah cyuntwey, Kwofangpucang o Muhanmote•Haysan•tantawey ni Cungcanmocang Sami•Anan dAputure-Fatahe•Sesi niSiteci•Supusi ka mlutuc muda qpahun; Kiya ni rmngaw duri qrpuhan Ucwanputwey paru bi weyyueynhwey jiyax 17 idas 6 siida snrwaan saw ungac ririh na ka pnryuxan Syeynfa mkuy cyueynri Cungtung msa. Kiya ni rmngaw bgurah Syeynfa siida kika prajing mririh;i. mnrngaw na nii ga ida smruwa ka cyuntwey, ssaw nii ga hnian dha negaaw sjiqan cngfu pkray mduuy pqpahan dha, cyunkwan pdudul malax pusu mduuy biyax kawaan Ayci, unkwan ka mqpah o kika mquri elug kayke. Hngkawas 2013 siida, Cungtung Mursi ga mdudul smalu Syeynfa, spriyux na unkwan ka cngfu, ida wada mabal mnangal cyunfang . Hngkawas 203 mrudu tworun pqita biyax ka Ayci, iyux dha plaxun ka Mursi. Jiyax 3 idas 7 siida wada laxan ni hmkan kwofang pucang Aputure-Fatahe•Sesi ka Mursi, priyux Ateri•Mansur ka Cungtung han, rmngaw ka cyunfang o pnhari muda syueyncyu kwohwey ni Cungtung, smalu Syeynfa uri, pusu dha balay o iyux biqun Aputure-Fatahe•Sesi kaCungtung. Bukuy do quri saw msMursi Syungtihwey ga knttu miyax mrudu mjiras ni mdayaw Mursi, emprudu sjiqan ni cyuntwey ga tjiyan ni hbaraw bi ka wada mhuqil ni mluqig sjiqan, Kana ka sehwey ni sjiqan ga mrudu ni saw skluyan. Jiyax 14 idas 8 suuda, Ayci ancyueyn putwey wada dha saan miying kana ka mndayaw Mursi, dha nniqan dha gaga kayrwo ingti, bnatas dha o ida wada 525hiyi ka mhuqil ni 3717 ka mluqih. Musyunghwey mndayawsjiqan ga knteetu miya mrudu pqita biyax nitjiyan, maku sdara kana, Ayci siida maku mspais ni msqnaqih ungac bi brahan. Idas 6 hng Kawas 2014 siida, Sesi ga mangal pnsgaaw Cungtung. Hngkawas 2015 siida, muda mgaaw bgurah na iyhwey, Sesi ni smruwa hyaan na cyunfang o kika wada mangal snegaaw dha, qungc kwohwey. Tiri Klwaan Ayci ga niqan 1,001,450〖km〗^2, dxgal na ga qmangaw Ya ni Fey 2cow, kska na hiya o egu bi ka gaga daya hraan hidaw Feycow, duma o gaga yayung Suisyunhe na hraan hidaw Sinaypantaw, gaga hunac gqian hidaw Yacow. Ayci ga malu balay ka gaga na nniqan, kingal nanaq qtaan uri: Mniq elug dxgal o mlutuc dha Ya, Fey 2Cow. Mniq elug qsiya o muda yayung Suisyunhe ni gsilung Hunghay mlutuc gsilung Ticunghay ni Intuyang. Kiya ni paah niqan ka bnatas endaan ris do, Ayci ga ida yahun bi mluk emppais klwaan. Ayci sayang do gqian na o mkiyig dha Ripiy, hunac o mseayus dha Sutan, hraan hidaw o gsilung Hunghay, mkiyig dha Parestan, Iserey, daya o gsilung Ticunghay. Kana ka dxgal Ayci ga niqan 95% ka Samo. Bowqax baraw Kayserinsanhaypa 2,629m. Tgkingal bbaraw yayung Nirwohe paah hunac dhuq daya qluli kana dxgal, knbragan na dxgal ga niqan 1350km, dha knlbangan yayung o yabi 3-6km na knbbaraw Heku, kiya ni baraw pusu alang Kayrwo ga maa 2.4wan na sancyawcow.Kiyig na dha yayung Heku ni Sancyawcowga, ana nanaq wana 4% kana dxgal klwaan o ida hini ka gaga sslian 99% sjiqan Ayci. Suisyunhe ga mlutuc pusu elug Ya, Fe, Ow 3cow. Pusu na langu o niqan langu Takuhu, Timusahehu ni Yasunkawpa maa paru bi Feycow(jnkunghu)-snalu lhngaw Naysarsweyku(5000 km2). Karac Kana ka dxgal klwaan o mdngu ni ini hari quyux. Manu ka Nirwohe sancyawcow ni daya mkgsilung o nTicunghay karac, idas 1 siida ga kneuxul karac o 27 idas 7 o 27 Qsiya qnyuxan hngkwasan o 50-200mm. Rahuq na nniqan o nJetaysamo karac, mtalux ni mdngu, dxgal msamo o dhuq 40kakntalux na, qsiya qnyuxan hngkwasan ini tuku 30mm. Kngkkawas na idas 4-5 o niqan &quot;bgihur usyunfung&quot;. 4 Paru Tiri Yayung Nirwohe Klwaan dxgal Ayci ga ana nanaq niqan 100wan o ida snegaaw msaas dxgal ni llabang samo ksun, yabi wana 16 na Nirwoheku ni truma Kayrwo sancyawcow, kiya ka kingal mpajiq dxgal, yabi 33,700 ka knlbangan na, wana bi 1/30 kana knlabang na.kiya ka kiya ni dgring mpajiq dxgal nii ga, ida niqan 90% sjiqan Ayci gaga mssli mniq hini kana, kiya ni saw nii ka snhjilan na. rmnngaw ka kari pnaah isil o &quot;Mdngu saman ka Nirwohe, mphing kndraxan ka Ayci&quot; msa, ida mnduwa ka saw nii. Empajiq dxgal ga kngkingal fungri o ida hmrinas 2000 hiyi, hbaraw bi sjiqan. Kana ka pusu alang Ayci ga ida mkyayung Nirwohe kana. Wana Suisyunhe hiya ka kingal nanaq kiya. Daya Kayrwo o thnganan truma Ayci ksun dha. Mkgsilung o niqan scimu qsiya seyhu, saw ka langu Macyatehu(Lake Maritt), langu Aytekuhu(Lake Edku), langu Pujureshu(Lake Burullus)ni langu Mansarayhu(Lake Manzala)dnii. Sayang ga wana langu cyujuhup hiya, saw ka muru Heran panfa, ida tduwa pryuxun dxgal babaw gsilung. Niqan bi hangan na teyning &quot;stali bi Nirwohe sang &quot;ida na wada ruan ka knmalu nkiya yayung Nirwohe. Samo gqian hidaw Gqian hidaw Nirwoheku ga thnganan dha gqian hidaw samo, yabi wada hari mduuy 3/4 knlabang dxgal Ayci, muhing hunac gqian hidaw o niqan yacnciyeyn smriyu maa Cifucipir(Gilf Kebir)kawyueyn, knbowqax na o yabi 2000m, nii ga mniq ssiyaw kawyueyno ini kpiya ka Ryucow ksun. Daya samo ga niqan Siwaeyn(Siwa)ni Qatara(Qattara)shweyyn mrbuq dxgal, mrbuq dxgal Qatara ga gaga truma na haypingmeyn 132m, niqan langu scimu ni rusaw, ini niqi seejiq.paah Siwa ryucow mquri hunac bitaq Cifucipir kawyueyn o niqanllabangbnaqir btunux ni bnaqir sacyow, thnganan Tasahay , ini dhqi miyah seejiq ini tduwa ddaan uri. Hini ga wana ini kpiya na emptabug gaga mniq cikuh ryucow, tmabug tbugan, hnmaan brisan ni basaw(kuu), sama uqun dha nanaq mniq hini, wana bi cikuh cawc ni qalu surung ka pryuxun dha qyqaya djiyun kjiyax alang eseisil. Ayci cngfu gisu tlamay kmarig rbuq qsiya, pkrana pnyahan qsiya, ksaw tduwa hbaraw ka sjiqan miyah mniq hini, sayang ga paah Nirwoheku ida smnalu elug rulu qrngul wada dhuq SwanKarcya(Kharga)ryucow da. Samo hraan hidaw Hraan hidaw Nirwoheku samoga thnganan dha sama hraan hidaw, ida ini bi klai ka hniygan dxgal hini, niqan yacnciyeyn smnriyu maa Hunghay kawti, niqan ka knrtan shweyyeyn kawyueyn uri, hini ga knbowqax na o yabi 600-700m, duma na tpucing dgiyaq o tduwa dhuq 2100m. saw ka dgiyaq Sayeypasan (Gebel Shayeb)tduwa dhuq 2,380m. Mnsuwil mhru qsiya ayug o paah dgiyaq mseasug mquri Hunghay ni Nirwoheku qluli, krtan maadowras ka ddgiyaq. Hing ga yasa niqan ddgiyaq,kiya ni pnyahan qsiya o ida mtuku kiya dha ka gqian hidaw samo. Emptabug Ayci ga ida mqaras bi mniq hini tmabug tnbugan. Yasa gmnbarah btunux Rins ni abura btunux, hini ga wada maa alang kwangcn ksun ka snduray. Sinaypantaw Hraan hidaw Suisyunhe na kingal smriyu dxgal thnganan dha Sinaypantaw.Sinaypantaw ga niqan egu dgiyaq ni Kawyueyn, daya o sheyyeyn kawyueyn, hunac kska o Aykema kawyueyn,knbowqax na o ida hmrinas 1600m,tgbowqax na dgiyaq Kayserinsan o 2,629m ka knbowqax na, ida hiya ka tgbowqax bi ddgiyaq Ayci. Dgiyaq nii ga snpuan tasil Hwocngyeyn ni Peyncyeyn mbanah qtaan. Gqian hidaw Sinaypantaw o kika gsilung Suishay, hraan hidaw o Aqapawan, ida snqtan snsnuan ka dha hniygan dxgal nii. Manu ka Aqapawan ga ida hmnkan Ayci hngkawas 1967, ida kiya ka pusu dha balay sspais dha IAtgdha ppais idas 6 hngkawas siida, mnhdu mataru jiyax ka pnspisan dha do ,manu ka Sinaypantaw ga wada ngalan psaping Iserey kana da. hngkawas 1982 do wada ngalan Ayci duri ka mpklawa. Dxgal Sinaypantaw ga ida mdngu na samo uri, daya o qnyuxan hngkwasan o yani hari hmrinas 100km, mhungun na hunac o yabi wana 60mm. Rahuq na emptabug do , gqim Bogma)niqan ximung, Sur, Ar dnii o niqan qpahan abura, kiya ka pnyahan nenyueyn Ayci. Singcgn-cyuhwa Qqpah tmqsurux Nirwohe. Tgkingal qnalang singcng Ayci ga kana o naqan 27 Sng (Kari Arapo: محافظةbukuy o pusu alang) 27 sng ida snakan daya Ayci ni 10sng, truma Ayci ni 7sng, ska ni elug yayung pne3sng, Sinaypantaw 2sng ni rahuq na 4sng snpuan (uxay bnasug kwanfang). Ksk na o jiyax6 idas 10 ni Herewansng o jiyax17 idas 4 hngkawas 2008 siida,wada pnaah Cisasng ni Kayrwosng seasug. Jiyax 7 idas 12 hngkawas 2009 Rukeswosng ga pnaah Cinasng wada seasug. Kiya ka kiya ni qnalang singcng daya nii ga bukuy hngkawas 2011 do ida egu bi ka wada laxan, kmbgurah measug pnealay. Cngc Bsiyaq Seynfa ga mnuda mitaq patas ni smnruwa jiyax11 idas 9 hngkawas 1971 siida. Msa matas ka Seynfa Ayci &quot;msupu biyax mqpah sjiqan ka pusu bi na mincu ni gaya Sehweycuyi na klwaan&quot;, quri saw Cingci o niqan&quot;kana ka gaya klwaan, kana ka Hecwose ni kana ka gaya taxa nanaq&quot; tru klgan. Cungtung o hiya ka qbsuran bi klwaan ni tgparu pdudul qrpuhan ucwang uri, bnqanan sslian pprngaw sjiqan ka hangan, muda mitaq patas ka kungmin, 4hngkwasan ka sqpah na(brah hngkawas2011 han o 6hngkwasan kasqpah na), ida tduwa mlutuc txal. Niqan biyax na mgay hangan Fucungtung, Cungri ni neykepucang, psghak malax sslian pprngaw sjiqan,nasi niqan ka tbiyax ddaun o tduwa asi uda. Mniq sslian pprngaw Sslian pprngaw sjiqan(kwohweysya Iyueyn) ga kika tgbaraw bi rifa cikwan. Iyueyn o mnegaaw dha, 5 hngkwasan ka sqpqh na hiya sslian pprngaw(Ihwey ga pusu qqpahun o kika mgay hangan pkgaaw sjiqan Cungtung, Dmudul pshdug ni smalu Syeynfa. Prngaw ddaun pusu bi klwaan.Smruwa uda cingci ni prana sehwey ni smpug djiyun hbangan klwaan,pqlahang cngfu qmpah qqpahun.. Seysang hweyyi(kwohweysang Iyueyn) gamanu ka Cungtung Satate o mnrngaw hngkawas 1979 ni bntasan ruwan Seynfa. Jiyax 1 idas 11 hngkawas 1980 mnuda Seysang hweyyi do kika balay bi phiyug da, 210 hiyi ka weyyueyn, kska na 2/3 o pniya klgan qqpahan, cikow ni paypey, kska na mdka o pnaah empqpah ni emptdxgal. Waycyaw Dhuq sayang Ayci kunghe ga wada hmrinas 140 klwaan ka ssdangi dha, msupu Cunghwa jnmin kunghekwo, Amirika, Fakwo ni Iserey dnii klwaan, ida gisu malu bi na ka pngluban dha. Ayci ga ida smruwan niqan Iserey klwaan nii ka klwaan Arapo. Ayci sayang ga ida Reynhekwo, Feycow Reynmung,Arapo klwaan Reynmung, msupu qrpuhan Isran. Pnegluban Jiyax 17 idas 5 hngkawas 1956 siida, smruwa niqan ka Cunghwa jnmin kunghekwo ka Ayci ksun, ida hiya ka plealay bi smruwa niqan ka Cunghwa jnmin kunghekwo.jiyax nii Cunghwa Minkwo ga pklug mgarang kari pstuq pnegluban nami dha Ayci msa. Jiyax 30, Cungkwo ni Ayci msdangi. hngkawas 2011 siida, Ayci o ida nCungkwo mniq Feycow qrpuhan Tg5 knparu Mawyin, hngkawas 2012 do kika tg4 knparu. 2013 do dha klwaan nii ga dhuq 102.13 hpucing hbangan. Cungkwo ga kndadah Ayci marig abura, ihwasyowci ni taris dnii, manu ka Ayci o kndadax Cungkwo marig tnunan ni qyqaya citeyn dnii. Cyuns Pusu sbatas: biyax ucwang na Ayci. Sjiqan Pusu sbatas: sjiqan Aycu. Dhuq idas 1 hngkawas 2010 siida, kana ka sjiqan Ayci ga yabi 8155wan hiyi(gaga ruwan ka220wan qmpah eseisil klwaan sjiqan), ini krana ni mabang mtucing 4％ dha ka mtna na jiyax snkawas dhuq 1.97%. Pusu klgan sjiqan : hraan hidaw na Hamucu(seejiq nAyci Arapo, seejiq Kepute, seejiq Peytuin, seejiq Popor) o niqan 99％, seejiq Nupiya, seejiq Sira, seejiq Yameyniya, lutuc seeiida, hngkawas jiq Itari ni seejiq Fakwo o niqan 1% kiya. Ayci ga yabi 60% sjiqan o ini dhuq 30 hngkwasan dha. Muparake ka qbsuran dha siida, ida mnhtur mnara sjiqan ka pklawa Ayci wa!.Malax qmpah ka Muparake do ida Musrin Syungtihwey ka pklawa da, ini dha saw manu qmita ka uda mrana hiyi sjiqan, hngkawas 2012 do mtucing laqi siida ga mrana dhuq 3.2% hiyi, ida hngjawas nii ka wada mrana hbaraw bi hiyi. Cingci Pusu balay stmaan cingci ga kiya ka nungyey, sbarig eseisil klwaan ka syow, rriganyey ni psaun eseisil klwaan ka rawu. Hngkawas 2010 siida kana ka mqpah sjiqan ga muda nungyey o 13.5％, kungyey o 37.9％, fuueye o 48.6％. Rahuq na 300 wan seejiq Ayci o gaga qmpah Sauti Arapo, klwaan haywan, Owcow dnii. Ayci ga kiya ka pusu bi hnmaan tapung ni ppusa eseisil klwaan. Paah bi phiyug Yasuntapa hngkawas 1970 do priyux ka nkiya yayung Nirwohe da, kiya ni mlglug kana ka nungyey Ayci da. Msa ka empsuway siqi tbiyax mrana uxay uri o naqih ka knrana sjiqan do, hmrinas biyax sbgay klwaan,uxay uri o ida dhuq nanaq hiya ka pusu keudus sehwey ni mneysa klwaan Ayci,kiya ni tduwa seasug sehwey qyqya o ungac brahan masug da, dungan na hiya o kiya nanaq ka biy ax snalu dha sehwey uri da,ida kiya ka pusu bi seusa teumal mkksa elug qangyi sjiqan. Hngkawas 1981 siida sjiqan Ayci ga wana 3500wan, dhuq hngkawas 2011do mrana dhuq 8100 wan(ida niqan 1000wan pncingan rabu o ini usa matas hangan,snpngan hbaraw syueyce o yabi wada hari dhuq 9100 wan) da, kana ka qnphan o 5000 wan mu, ini dhuq kana ka dxgal klwaan na 3%. Kana ka sjiqan o wana 0.55 Are ka qpahan dha, yabi wana bi sjiqan Cungkwo niqan 1037 Ha qpahan na 40%, pnhuma uqun sjiqan klwaan o muriq bi wana tduwa dmanga mdka na sjiqan,ini tuku uuqun o kndada eseisil klwaan marig kida. Ayci ga asi ka kndadax eseisil klwaan marig mugi 900 wan mt, ida hiya uri ka paru bi brigan qyqaya kndadax eseisil klwaan. Hbaraw na qrinuc seejiq ni hbaraw bi ungac qpahun mbbiyax, kiya ka pusu bi seusa dha qangyi elug ni mlglug kana ka sehwey, kiya ni ana nanaq malax qmpah ka Muparake cngfu o bneysa dha &quot;1.25 keming&quot;(keming &quot; spac mnswayi&quot;—Meynpaw, cyow, sehwey Cngyi ni cunyen seejiq—ida wana bi cyow, rahuq na spac do ungac bi qtaan kida . Cungcyaw Ida gaga mniq ruwan qsahur seejiq Ayci ka Cungcyaw sbiyaw ksun, yabi 90% na sjiqan ga snhii Israncyaw Syunnipay, yabi 10% sjiqan o snhii Citucyaw Kepute Cnhcyaw, Kepute Teyncucyaw ni Siracngcyaw cyawpay dnii. Kepute cngcyaw o nkska hraan hidaw Cngcyawhwey na kingal murux na Aycu seejiq Kepute ga , ida snegaaw cyawpay nii kana. Israncyaw kungmin Sehwey, saw ka uxay qrpuhan cungfu ga ida bnatasIsran ni Mucrin nii, uxay uri o pngluban dha Israncyaw unhwa, lnglngan, ris dnii, saw ka mbiyax Musrin seyhwey(Young Men's Muslim Association), tlxan bi rmnaw ni asi ka mniq truma cncu dha, muda quri smulu ddaun sehwey, pusu dha balay o kika Cingcns msa. Kari Pusu dha bi kari klwaan o kika kari Arapo, hbaraw bi sjiqan o ida rmngawkari dha nanaq; kari Kepute(ida pnaah kari Ayci sbiyawmaa sayang) ga idawana mniq muda gaya Citucyaw siida kika srwaun spuda seejiq Kepute. Rahuq na do kari Ingyu ni kari Fayu ksun ga djiun dha mniq alang paru nirmigaw kiya. Kafuracincta (tg4 qbsuran kmlawa) ni teykungHiyi rklic ubal spuan smku qyqaya Ayci sbiyaw Kari bi Ayciyu (syangsing unc) sbiyaw o kungyueyn 3-4 Sci do wada pryuxan kari Keputeyu(pnryuxan cmuSira) da. Bukuy kungyueyn 7 Sci siida, kndadax wada lkun Arapo Muxrin ka Ayci do kariArapo ga mdudul maa sduyun kari, manu ka kari Keputeyu ga ida dha djiun balay kina.Kiya ka kiya o kari Keputeyu ga 15 Sci do ida ini djii rmngaw mniq kdusan da, bukuy na skari kari Kepuyu o wada rmngaw kari Arapoyu kana da. 10 alang paru Pusu sbatas:patasskrayang alang Ayci Qtaan ka bnatas snpgan sjiqan hngkawas 2008 o 10 hbaraw bi sjiqan alang, saw bnatas truma nii: 1.Kayrwo - 7,947,121 2.Alang Yarisanta - 4,247,414 3.Cirung - 3,258,540 4.Suqarahaymay - 1,045,370 5.Setekang - 588,935 6.Suis - 529,055 7.Rukeswo - 469,440 8.Mansura - 465,375 9.Tamayharay - 450,833 10.Tanta - 429,632 Mnangal snlhayan Tiyu Ayci mniq paru Kwoci spuan yuntunghwey Awyunhwey rbagan: 7xicin, 9xiin, 10 limuk, kana do niqan 26mey.(tg4 Feycow, tg50 knlangan) Tayuntung rbagan: 1xicin, 1xiin, 7 limuk, kana do niqan 12mey.(tg7 Feycow, tg70 knlangan) Yuntung knlangan: 5xicin, 8xiin, 14 limuk, kana do niqan 27mey.(tg2 Feycow, tg33 knlangan) Cingaw rbagan: 2xicin, 2xiin, 2 limuk, kana do niqan 6mey.(tg3 Feycow, tg24knlangan) Upoyunhwey knlangan: 2xicin, 5 limuk, kana do niqan 7mey.(tg1 Feycow, tg20 knlangan) Seejiq niqqan hangan • Muhanmote Sana, qrpuhan empspung cucyow boru Ingcawriupu. • Parungmu Yowsufu, empcuc Tribi. • Muhanmote Parati, mangal hangan Nwopeyr. • Muhanmote Anwar. Satate, mangal hangan Nwopeyr. • Nacipu Mahafuc, mangal hangan Nwopeyr. • Ayhamayte, mangal hangan Nwopeyr. • Awmar. Sarifu, pusu eynyuey snaw. • Egu bi stmaan qmita ku Ayci. Kndusan Ida tna mknxalan ka ruwan klwaan Ayci, egu bi ka ciyey eseisil klwaan miyah towc, kjngal hngkawas o yabi niqan hari 4.5% bitaq 6% ka knrana na, kiya ka kiya ni hngkawas 2010-2011 o ida wana 2.6% ka knrana na.hngkawas 2010 o pn6,539 meyyueyn GDP(biyax bnarig), kiya ka kiya nimqrinuc ni msblaiq sjiqan o ida paru bi na, egu na uuda cingci o ida ini tduwa dmayaw priyux kndusan sjiqan, kiya ni kndusan sjiqan ga ida mqrinuc na. kana ka sjiqan klwaan ga qanni 40%(hngkawas 2007 kana ka sjiqan Ayci ga yabi 8290 wanhari, hbangan dha kingal idas o wana 60bitaq 65 meyyueyn, duma sjiqan o smtama jyagun mgay uuqun, kiya ni wada lmglug cingci Ayci egu balay, kla kiya ka skeming Ayci hngkawas 2011 siida. Nungyey Dxgal qqpahun Ayci ga wada hari 2.92%, mniq saw kntalux karac nii, qnpahan Ayci ga tduwa emdha mngal pnegalang. Kiya ka kiya ni yasa inituku ka ssuyuq qsiya ni biyax dxgal(ciway ka siryow), pusu uda dha o 2 hngkawas mngal mndha. Asi ka kmpruyux hmuma uri. Snkaxa na idas 11 bitaq idas 5 hngkawa sayang o mdngu karac, phuma mugi ciway ni mugiparu ki han, nAyci na musu(Bersim), sukay uxay uri o pixil paru; idas 6 bitaq idas 7 o sngayan ka dxgal han, idas 7 bitaq idas 11 do phuma sqmu da, idas 12 bitaq idas 3 uxay uri o sngayan ka qpahan uxay uri o hmaan musu(Bersim)Ayci; Tg2 hngkawas idas 4bitaq idas 10 do phuma tapung da, daya Ayci o phuma sibus uri, sancyawcow phuma payay. Kiya ni kska 24 idas ga dxgal qpahan ga wana sngayan 4~6 idas balay. Ayci klwaan nii gaida na wada sblyaqan mduuy ka qpahan dha. Niqan kingal ka sqpah dhadxgal uri: tgkingal hngkawas na idas4 bitaq idas 10 o phuma tapung, idas11 bitaq hngkawas tg2 na idas 4 hmuma mugi, idas 5 bitaq idas 11 do hmumasqmu, idas 11 dhuq hngkawas tg3 do hmuma musu(Bersim), dsaw nii gaasi ka pusa egu bi siryow, kiya ka musa egu ka mnangal. Kmarig qwangy Pusu sbatas: kmarig qwangyey na Ayci Btunux abura o kiya ka pusu bi mnhru qwang klwaan Ayci. Pusu Hnruan Btunux abura ga kla gaga gqian hidaw gsilung Hunghay, saw ka Kayripu(Ras Gharib), Hungcyata(Hurghada)dha qpahan abura, kiya ka kiya o wada mdudul mrih ka hmnru na. bgurah na qpahan abura o gaga Sinay Pantaw, saw ka Sur, Ar, Peyran(BalaeenI)dnii. Sinay Btunux abura ga egu ryowc ka kska na, asi ka laxan ka ryow niya han, kika sluun abura balay da. Btunux rins ksun ga mnhru gqian hidaw gsiliung Hunghay, ida Qweysar(Quseir)ka kska niya; ximung qwang mnhru gqian hidaw Sinay Pantaw; bnaqir xiluy mnhru Pahariya(Bahariya)ryucow, niqan xiluy 50% na cxiluy qwang. Unhwa Pusu pnatas:Kndsan Ku Ayci. Gaga kiyig pusu alang Kayrwo Cirung na Ayci cincta Ayci sayang ga niqan 7 hnici qyqay knlangan • Apuminay (unkwa hnici qyqay,hngkawas 1979) • Tipis (Ayci) alang sbiyaw ni habung (unkwa hnici qyqay,hngkawas 1979) • Kayrwo Isran alang suxal(unkwa hnici qyqay,hngkawas 1979) • Mungfeys(Ayci) ni habung—paah Cirung dhuq Tayhesur na Ayci cincta(unkwa hnici qyqay,hngkawas 1979) • Paah sapah teykung Apusinpayre dhuq nniqan qyqaya sbiyaw Nupiya((unkwa hnici qyqay,hngkawas 1979) • Sngkayserin Syowtawyueyn(unkwa hnici qyqay,hngkawas 2002) • Cingyuku(nkiya hnici qyqay,hngkawas 2005) Rmigaw Kayrwo Nniqan qrinuc sjiqan pusu alang Kayrwo kska Kayrwos na yayung Nirwohe Kayrwo tacngpaw cyu Rrigan Kayrwo ga ida egu balay. Poukwan Ayci (thnganan Kayrwo klwaanpoukwan) pkla quri endaan ris. Ruwan na o smalu hmrinas 50 psaan qyqaya, kana gaga skuan ruwan qyqaya o niqan 30 wan,wana tuku ppusa 6.3 wan. Sayang gisu psramal mniq Cirung cinctacyu phiyug paru Ayci poukwan, kisa musa malu saan qmita rmigaw sjiqan. Isran Kayrwo tna dha wada kmalu smku ka cung sci Kayrwo na alang nileelug, kiya ni snegaan dha hnici qyqaya sbiyaw knlangan. Kska na hiya o,brigan qyqaya na Hariri o ida dha kuxul b irmigaw. Hini ga gaga smku iniktna na ris Cingcncngs siida, niqan bi hangan na o saw truma nii. • Ipnturun Cingcns • Sutanhasang Cingcns • Keri Cingcns • Gaga ruwan Saratingcng Muhanmote Ari Cingcns • Aychar cingcns Pusu alang Kayrwo ga thnganan &quot;raw Kayrwo&quot; uri, ida tduwa gimun dhuqSira Rwoma siida, kla Kayrwo nbiyaw na alang. Yarisanta Egu klgan ssan rmigaw ka Ayci, yaasa bsiyaq bi endaan Ris ni saw egu inikklai na unkwe, hngkawas 2009 ni 2010 siida, ida hmrinas Sauti Arapo maa Cungtung ticyu(uxay ka Iserey) hbaraw bi sjiqan miyah rmigaw klwaanhiya, rrigawyey kika pusu seangal hbangan klwaan, kiya ka eru cingciklwaan nii. Kurtaykay Kurtaykay tduwa thidaw hidaw gsilung Hunghay ni hagay. Paah Hungcyata tduwa peapa asu musa babaw Sinay Pantaw na Samusaihe. Rukeswo Gaga hunac na alang sbiyaw Rukeswo na Tiwangku, Rukeswo sapah teykung ni Mungnwung ga ida kiya ka qulung dha saun rmigaw. Tiyu ni yuntung Ayci ga tuhuy musa teumal Cyueynfey Yuntunghwey o ida mangal bi brah hangan kjiyax wah! Uxay tgkingal o kiya ka tg2 knmalu, mniq saw Feycow titan o ida saw niqan bi dnudul na. mniq saw kana ka klwaan Feycow ni klealang hiya o, manu ka qrpuhan qurug rawa klwaan o ida dhiya ka wada mangal knleangan pspung qurug rawa ni Awyun rbaganbitaq sayang.</FORM>
        <FORM kindOf="standard">== Egypt == Gaga kska Meycow ka Egypt, 27 00 N, 30 00 E ka gaga na niqan. Kana ka knlbangan na o 1,001,450 sq km(hangan na o Tg30) (knlbanga dxgal o 995,450 sq km, knlbangan qsiya o 6,000 sq km). Kana ka sejiqon o niqan 94,666,993 hiyi. Gaga Cairo ka poso alang paro, jiyax 23 idas 7 ka jiyax skrayan klwaan. Mano ka dxgal Egypt ga wada sogan 3.60% ka dxgal qpahan, 0.10% ka dxgal bboyo, rahoq dxgal do niqan 96.30% na. Bokong klwaan ta sayang o kiya ka Abdel Fattah el-Sisi, pnaah hngkawas2014 idas 6 jiyax 8pnrajing kmlawa klwaan. cinkholan sa knita' sa brbiro' Ayci Ayci Arapokonghekwo(kari Arapo:جمهوريّة مصرالعربيّة‎ hnang pkla), thnganan Ayci kana, daya hraan hidaw hini ka hbaraw bi sjiqan Feycowklwaan, knllabang niya o 1,001,450 , idas 2 hngkawas 2020 do ida wada hmrinas kingal hnpocing ka sjiqan da. Mnniq hiya ka koAyci kson ga idaonming kokwo knglangan ka hiya ori, mnsopo ppriyox smlohay ka onming dha kdyayong. Ana nanaq saw kiya o knlwaan Sira ni Rwoma siida, onmingkoAyci ga tna wada mdodol mphing brah bi Siyoeyn na, bokoy do wada yahan mririh kndosan Arapo da. Bokoy mndha ppais do, Ayci ga pnhiyog sjiqan Arapo hngkawas 1953 saw konghekwo, taann ka dxgal na o ida giso qmangaw Yacow ni Fcyeycow dha Cow kson. Sinaypantaw o gaga Sinanya(Siya) Dxgal klwaan nii o snegaaw gaga daya Feycow. Israncyaw kson ga Kwocyaw kson. Kana ka sjiqan Ayci ga ida sneqgaaw smhii syonnipay na Israncyaw, paro na congciaw kson ga, ida ini kpiya na paro bi congcyaw o Kepotecngcyaw. Ida niqan ka saw doma na Citocyaw ni nIsrancyaw na Seeypay. Kari klwaan o kari Arapo, ida kari Ingyo ni kari Fayo. Ego bi klgan seangal hbangan na Ayci o ida mniq brah hangan ka Congtong. Ida kson dha mdka knbyaxan na ka klwaan Ayci, mano ka saw qpahon rrigan, dxgal, kongyey ni fooyey o ida mtna ka knrnaan dha, ida saw hakaw Yacow ni Owcow ka Yayong Soyisyonhe. Niqan bi biyax na mro snhian ka Ticonghay, Congtong ni Isran dhini. Hngkawas 2019 do pthjil bgorah alang ka Ayc. Hangan klwaan Kari Tlo &quot;Ayci&quot; kson ga ida pnaah thnganan Αἴγυπτος(Aigyptos)kariSira sbiyaw, kari Ingyo o Egypt msa, kari Fayo o Égypte msa, kari Rating o Aegyptos msa. Poso balay o alang sbiyaw Mongfeys(Hekaptah)msa wada qneoqo ori, ririh saw sapah otox Pota. Kari Arapo o Misr(مِصر‎ Miṣr, ArapoAyci o ‎مَصر Maṣr msa), mtna saw &quot;llabang klwaan&quot; msa, ida pnaah bnatas patas Yaso. &quot;Cofanc&quot; wada pryoxan Misyori kson, &quot;Ingyasngran&quot; wada pryoxan Misikson, kska &quot;kari Hweyhweykwan&quot; o Misr kson. Kska kari Ayci sbiyaw o &quot;kaymeyte&quot; oxay ori o &quot;Kaymi&quot; kson. ( Kemet (koːmat) kson dha &quot; klwaan mqalox dxgal&quot; msa. Pnloban dha kari Kepote saying o Ⲭⲏⲙⲓ(Khēmi)msa. Ris Poso spatas :Ris Ayci ni seyntays Ayci. Wada bsiyaq balay da ka ris KoAyci. Ida dha kson onming kokwo kngealang ori. Mano ka onming ni knklaan Koayci ga wada mphing ongac ka Koayci do, ida dha ini pltoji,dhoq sayang do giso qtaan pkawkosyoey dni wada dha sproan qmita dongan.Ana nanaq ego ka wada krigan ni slayan ka nniqan sbiyaw o ida ini dhqi mkla ka ris Koayci kson. Brah Kongyoeyn hngkawas 4000 siida, ida ego bi ka pnhyogan klealang, sayang o giso smlay mnbrah Kongyoeyn hngkawas 3400 snalo btonox Sngsoti. Brah Kongyoeyn hngkawas 3100 ida smroyo siida ka gaya pqrinoc klwaan, sjiqan Koayci ga phiyog knmalo Arapodha nanaq onming klyayong Nirwohe, ida nowqax bi ni mhongon dnamox na ni snhiyan. Brah Kongyoeyn sci11 bitaq sci 7 siida, wada kntto yahan mlok mangal Yaso, Pos, Maciton ni Rwomatikwo. Brah Kongyoeyn sci4 bitaq sci7 siida wada spoan Tongrwomatikwo da. Kska Kongyoeyn sci 7 siida, miyah mrmox ka seejiq Arapo, pniyog Arapotikwo. Hngkawas 60 do wada lkan Arapo kana, kiya ni mako mkArapo da. Dhoq sci 12 do wada asi dooy kari Arapo da, snhiyi Isracyaw, lnotoc maxal kbkoy hngkwasan onming Koayci ga wada rrihan onming Arapo, sjiqan knealang o ini dha klai ka bowqax mhongon dnamox pnhiyagan dapah ni teykong otox. Hngkawas 1249 do ida qprohan psaping Mamoryow ka pkdodol kmlawa. Jiyax28 idas 11 hngkawas 2011 bitaq jiyax11 idas 1 hngkawas 2012 siida, ida mnoda tro mssli prrngaw ka sjiqan ni msgaaw, hici do ida Israncyaw cyow ni cng-itang pndodol dha Ayci minco reynmong ka wada mangal kana ka 498 na 235 hangan, maa tgkingal paro bi qprohan sslian pprngagan, mano ka mspawsow bi Al-Noor Party o wada mangal 107 hangan kiya, hiya ka tgdha paro qrpohan tang, wada mangal 38 hangan na New Wafd Party o kika tgtro paro qrpohan. Mano ka Israncyaw ga wada hmrinas 2/3 ka nniqan dha hangan. Jiyax 14 idas 6 hngkawas 2012 siida, mano ka paro bi Seynfa fayoeyn ga mrngaw saw jenmin Ihwey ngalan dha stmaan mgaaw gaya mgaaw ga ida oxay kika dongos bi. Kiya ni peiyah patas lxano ka bgorah kwohwey msa. Jiyax 17 idas6 do qrpohan ocwang poso bi weyyoeynhwey posa patas qori dha. Jiyax 24 idas 6 hngkawas 2012 siida, pnsqapah patas paro balay psgaaw Congtong weyyoeynhwey ka Ayci, Mosrin syongtikwey mongri ncyow ni cosi Mohanmote• morsi ga ini na baka ka brah na Congri Ayhamayte•Safeyke, mangal Moparake babaw malax do tgkingal Ayci minco Congtong tasyoeyn. Jiyax 2 idas 8 do pnhiyog Congri Sisamo•Kantir bgorah neyke mdongos qmeepah. Jiyax 12 idas 8 do Congtong Morsi ga pryoxan na ka paro bi mqpah cyontwey, Kwofangpocang o Mohanmote•Haysan•tantawey ni Congcanmocang Sami•Anan dApotore-Fatahe•Sesi niSiteci•Soposi ka mlotoc moda qpahon; Kiya ni rmngaw dori qrpohan Ucwanpotwey paro bi weyyoeynhwey jiyax 17 idas 6 siida snrwaan saw ongac ririh na ka pnryoxan Syeynfa mkoy cyoeynri Congtong msa. Kiya ni rmngaw bgorah Syeynfa siida kika prajing mririh;i. mnrngaw na nii ga ida smrowa ka cyontwey, ssaw nii ga hnian dha negaaw sjiqan cngfo pkray mdooy pqpahan dha, cyonkwan pdodol malax poso mdooy biyax kawaan Ayci, onkwan ka mqpah o kika mqori elog kayke. Hngkawas 2013 siida, Congtong Morsi ga mdodol smalo Syeynfa, spriyox na onkwan ka cngfo, ida wada mabal mnangal cyonfang . Hngkawas 203 mrodo tworon pqita biyax ka Ayci, iyox dha plaxon ka Morsi. Jiyax 3 idas 7 siida wada laxan ni hmkan kwofang pocang Apotore-Fatahe•Sesi ka Morsi, priyox Ateri•Mansor ka Congtong han, rmngaw ka cyonfang o pnhari moda syoeyncyo kwohwey ni Congtong, smalo Syeynfa ori, poso dha balay o iyox biqon Apotore-Fatahe•Sesi kaCongtong. Bokoy do qori saw msMorsi Syongtihwey ga kntto miyax mrodo mjiras ni mdayaw Morsi, emprodo sjiqan ni cyontwey ga tjiyan ni hbaraw bi ka wada mhoqil ni mloqig sjiqan, Kana ka sehwey ni sjiqan ga mrodo ni saw skloyan. Jiyax 14 idas 8 sooda, Ayci ancyoeyn potwey wada dha saan miying kana ka mndayaw Morsi, dha nniqan dha gaga kayrwo ingti, bnatas dha o ida wada 525hiyi ka mhoqil ni 3717 ka mloqih. Mosyonghwey mndayawsjiqan ga knteeto miya mrodo pqita biyax nitjiyan, mako sdara kana, Ayci siida mako mspais ni msqnaqih ongac bi brahan. Idas 6 hng Kawas 2014 siida, Sesi ga mangal pnsgaaw Congtong. Hngkawas 2015 siida, moda mgaaw bgorah na iyhwey, Sesi ni smrowa hyaan na cyonfang o kika wada mangal snegaaw dha, qongc kwohwey. Tiri Klwaan Ayci ga niqan 1,001,450〖km〗^2, dxgal na ga qmangaw Ya ni Fey 2cow, kska na hiya o ego bi ka gaga daya hraan hidaw Feycow, doma o gaga yayong Soisyonhe na hraan hidaw Sinaypantaw, gaga honac gqian hidaw Yacow. Ayci ga malo balay ka gaga na nniqan, kingal nanaq qtaan ori: Mniq elog dxgal o mlotoc dha Ya, Fey 2Cow. Mniq elog qsiya o moda yayong Soisyonhe ni gsilong Honghay mlotoc gsilong Ticonghay ni Intoyang. Kiya ni paah niqan ka bnatas endaan ris do, Ayci ga ida yahon bi mlok emppais klwaan. Ayci sayang do gqian na o mkiyig dha Ripiy, honac o mseayos dha Sotan, hraan hidaw o gsilong Honghay, mkiyig dha Parestan, Iserey, daya o gsilong Ticonghay. Kana ka dxgal Ayci ga niqan 95% ka Samo. Bowqax baraw Kayserinsanhaypa 2,629m. Tgkingal bbaraw yayong Nirwohe paah honac dhoq daya qloli kana dxgal, knbragan na dxgal ga niqan 1350km, dha knlbangan yayong o yabi 3-6km na knbbaraw Heko, kiya ni baraw poso alang Kayrwo ga maa 2.4wan na sancyawcow.Kiyig na dha yayong Heko ni Sancyawcowga, ana nanaq wana 4% kana dxgal klwaan o ida hini ka gaga sslian 99% sjiqan Ayci. Soisyonhe ga mlotoc poso elog Ya, Fe, Ow 3cow. Poso na lango o niqan lango Takoho, Timosaheho ni Yasonkawpa maa paro bi Feycow(jnkongho)-snalo lhngaw Naysarsweyko(5000 km2). Karac Kana ka dxgal klwaan o mdngo ni ini hari qoyox. Mano ka Nirwohe sancyawcow ni daya mkgsilong o nTiconghay karac, idas 1 siida ga kneoxol karac o 27 idas 7 o 27 Qsiya qnyoxan hngkwasan o 50-200mm. Rahoq na nniqan o nJetaysamo karac, mtalox ni mdngo, dxgal msamo o dhoq 40kakntalox na, qsiya qnyoxan hngkwasan ini toko 30mm. Kngkkawas na idas 4-5 o niqan &quot;bgihor osyonfong&quot;. 4 Paro Tiri Yayong Nirwohe Klwaan dxgal Ayci ga ana nanaq niqan 100wan o ida snegaaw msaas dxgal ni llabang samo kson, yabi wana 16 na Nirwoheko ni troma Kayrwo sancyawcow, kiya ka kingal mpajiq dxgal, yabi 33,700 ka knlbangan na, wana bi 1/30 kana knlabang na.kiya ka kiya ni dgring mpajiq dxgal nii ga, ida niqan 90% sjiqan Ayci gaga mssli mniq hini kana, kiya ni saw nii ka snhjilan na. rmnngaw ka kari pnaah isil o &quot;Mdngo saman ka Nirwohe, mphing kndraxan ka Ayci&quot; msa, ida mndowa ka saw nii. Empajiq dxgal ga kngkingal fongri o ida hmrinas 2000 hiyi, hbaraw bi sjiqan. Kana ka poso alang Ayci ga ida mkyayong Nirwohe kana. Wana Soisyonhe hiya ka kingal nanaq kiya. Daya Kayrwo o thnganan troma Ayci kson dha. Mkgsilong o niqan scimo qsiya seyho, saw ka lango Macyateho(Lake Maritt), lango Aytekoho(Lake Edko), lango Pojoresho(Lake Borollos)ni lango Mansarayho(Lake Manzala)dnii. Sayang ga wana lango cyojohop hiya, saw ka moro Heran panfa, ida tdowa pryoxon dxgal babaw gsilong. Niqan bi hangan na teyning &quot;stali bi Nirwohe sang &quot;ida na wada roan ka knmalo nkiya yayong Nirwohe. Samo gqian hidaw Gqian hidaw Nirwoheko ga thnganan dha gqian hidaw samo, yabi wada hari mdooy 3/4 knlabang dxgal Ayci, mohing honac gqian hidaw o niqan yacnciyeyn smriyo maa Cifocipir(Gilf Kebir)kawyoeyn, knbowqax na o yabi 2000m, nii ga mniq ssiyaw kawyoeyno ini kpiya ka Ryocow kson. Daya samo ga niqan Siwaeyn(Siwa)ni Qatara(Qattara)shweyyn mrboq dxgal, mrboq dxgal Qatara ga gaga troma na haypingmeyn 132m, niqan lango scimo ni rosaw, ini niqi seejiq.paah Siwa ryocow mqori honac bitaq Cifocipir kawyoeyn o niqanllabangbnaqir btonox ni bnaqir sacyow, thnganan Tasahay , ini dhqi miyah seejiq ini tdowa ddaan ori. Hini ga wana ini kpiya na emptabog gaga mniq cikoh ryocow, tmabog tbogan, hnmaan brisan ni basaw(koo), sama oqon dha nanaq mniq hini, wana bi cikoh cawc ni qalo sorong ka pryoxon dha qyqaya djiyon kjiyax alang eseisil. Ayci cngfo giso tlamay kmarig rboq qsiya, pkrana pnyahan qsiya, ksaw tdowa hbaraw ka sjiqan miyah mniq hini, sayang ga paah Nirwoheko ida smnalo elog rolo qrngol wada dhoq SwanKarcya(Kharga)ryocow da. Samo hraan hidaw Hraan hidaw Nirwoheko samoga thnganan dha sama hraan hidaw, ida ini bi klai ka hniygan dxgal hini, niqan yacnciyeyn smnriyo maa Honghay kawti, niqan ka knrtan shweyyeyn kawyoeyn ori, hini ga knbowqax na o yabi 600-700m, doma na tpocing dgiyaq o tdowa dhoq 2100m. saw ka dgiyaq Sayeypasan (Gebel Shayeb)tdowa dhoq 2,380m. Mnsowil mhro qsiya ayog o paah dgiyaq mseasog mqori Honghay ni Nirwoheko qloli, krtan maadowras ka ddgiyaq. Hing ga yasa niqan ddgiyaq,kiya ni pnyahan qsiya o ida mtoko kiya dha ka gqian hidaw samo. Emptabog Ayci ga ida mqaras bi mniq hini tmabog tnbogan. Yasa gmnbarah btonox Rins ni abora btonox, hini ga wada maa alang kwangcn kson ka sndoray. Sinaypantaw Hraan hidaw Soisyonhe na kingal smriyo dxgal thnganan dha Sinaypantaw.Sinaypantaw ga niqan ego dgiyaq ni Kawyoeyn, daya o sheyyeyn kawyoeyn, honac kska o Aykema kawyoeyn,knbowqax na o ida hmrinas 1600m,tgbowqax na dgiyaq Kayserinsan o 2,629m ka knbowqax na, ida hiya ka tgbowqax bi ddgiyaq Ayci. Dgiyaq nii ga snpoan tasil Hwocngyeyn ni Peyncyeyn mbanah qtaan. Gqian hidaw Sinaypantaw o kika gsilong Soishay, hraan hidaw o Aqapawan, ida snqtan snsnoan ka dha hniygan dxgal nii. Mano ka Aqapawan ga ida hmnkan Ayci hngkawas 1967, ida kiya ka poso dha balay sspais dha IAtgdha ppais idas 6 hngkawas siida, mnhdo mataro jiyax ka pnspisan dha do ,mano ka Sinaypantaw ga wada ngalan psaping Iserey kana da. hngkawas 1982 do wada ngalan Ayci dori ka mpklawa. Dxgal Sinaypantaw ga ida mdngo na samo ori, daya o qnyoxan hngkwasan o yani hari hmrinas 100km, mhongon na honac o yabi wana 60mm. Rahoq na emptabog do , gqim Bogma)niqan ximong, Sor, Ar dnii o niqan qpahan abora, kiya ka pnyahan nenyoeyn Ayci. Singcgn-cyohwa Qqpah tmqsorox Nirwohe. Tgkingal qnalang singcng Ayci ga kana o naqan 27 Sng (Kari Arapo: محافظةbokoy o poso alang) 27 sng ida snakan daya Ayci ni 10sng, troma Ayci ni 7sng, ska ni elog yayong pne3sng, Sinaypantaw 2sng ni rahoq na 4sng snpoan (oxay bnasog kwanfang). Ksk na o jiyax6 idas 10 ni Herewansng o jiyax17 idas 4 hngkawas 2008 siida,wada pnaah Cisasng ni Kayrwosng seasog. Jiyax 7 idas 12 hngkawas 2009 Rokeswosng ga pnaah Cinasng wada seasog. Kiya ka kiya ni qnalang singcng daya nii ga bokoy hngkawas 2011 do ida ego bi ka wada laxan, kmbgorah measog pnealay. Cngc Bsiyaq Seynfa ga mnoda mitaq patas ni smnrowa jiyax11 idas 9 hngkawas 1971 siida. Msa matas ka Seynfa Ayci &quot;msopo biyax mqpah sjiqan ka poso bi na minco ni gaya Sehweycoyi na klwaan&quot;, qori saw Cingci o niqan&quot;kana ka gaya klwaan, kana ka Hecwose ni kana ka gaya taxa nanaq&quot; tro klgan. Congtong o hiya ka qbsoran bi klwaan ni tgparo pdodol qrpohan ocwang ori, bnqanan sslian pprngaw sjiqan ka hangan, moda mitaq patas ka kongmin, 4hngkwasan ka sqpah na(brah hngkawas2011 han o 6hngkwasan kasqpah na), ida tdowa mlotoc txal. Niqan biyax na mgay hangan Focongtong, Congri ni neykepocang, psghak malax sslian pprngaw sjiqan,nasi niqan ka tbiyax ddaon o tdowa asi oda. Mniq sslian pprngaw Sslian pprngaw sjiqan(kwohweysya Iyoeyn) ga kika tgbaraw bi rifa cikwan. Iyoeyn o mnegaaw dha, 5 hngkwasan ka sqpqh na hiya sslian pprngaw(Ihwey ga poso qqpahon o kika mgay hangan pkgaaw sjiqan Congtong, Dmodol pshdog ni smalo Syeynfa. Prngaw ddaon poso bi klwaan.Smrowa oda cingci ni prana sehwey ni smpog djiyon hbangan klwaan,pqlahang cngfo qmpah qqpahon.. Seysang hweyyi(kwohweysang Iyoeyn) gamano ka Congtong Satate o mnrngaw hngkawas 1979 ni bntasan rowan Seynfa. Jiyax 1 idas 11 hngkawas 1980 mnoda Seysang hweyyi do kika balay bi phiyog da, 210 hiyi ka weyyoeyn, kska na 2/3 o pniya klgan qqpahan, cikow ni paypey, kska na mdka o pnaah empqpah ni emptdxgal. Waycyaw Dhoq sayang Ayci konghe ga wada hmrinas 140 klwaan ka ssdangi dha, msopo Conghwa jnmin konghekwo, Amirika, Fakwo ni Iserey dnii klwaan, ida giso malo bi na ka pngloban dha. Ayci ga ida smrowan niqan Iserey klwaan nii ka klwaan Arapo. Ayci sayang ga ida Reynhekwo, Feycow Reynmong,Arapo klwaan Reynmong, msopo qrpohan Isran. Pnegloban Jiyax 17 idas 5 hngkawas 1956 siida, smrowa niqan ka Conghwa jnmin konghekwo ka Ayci kson, ida hiya ka plealay bi smrowa niqan ka Conghwa jnmin konghekwo.jiyax nii Conghwa Minkwo ga pklog mgarang kari pstoq pnegloban nami dha Ayci msa. Jiyax 30, Congkwo ni Ayci msdangi. hngkawas 2011 siida, Ayci o ida nCongkwo mniq Feycow qrpohan Tg5 knparo Mawyin, hngkawas 2012 do kika tg4 knparo. 2013 do dha klwaan nii ga dhoq 102.13 hpocing hbangan. Congkwo ga kndadah Ayci marig abora, ihwasyowci ni taris dnii, mano ka Ayci o kndadax Congkwo marig tnonan ni qyqaya citeyn dnii. Cyons Poso sbatas: biyax ocwang na Ayci. Sjiqan Poso sbatas: sjiqan Ayco. Dhoq idas 1 hngkawas 2010 siida, kana ka sjiqan Ayci ga yabi 8155wan hiyi(gaga rowan ka220wan qmpah eseisil klwaan sjiqan), ini krana ni mabang mtocing 4％ dha ka mtna na jiyax snkawas dhoq 1.97%. Poso klgan sjiqan : hraan hidaw na Hamoco(seejiq nAyci Arapo, seejiq Kepote, seejiq Peytoin, seejiq Popor) o niqan 99％, seejiq Nopiya, seejiq Sira, seejiq Yameyniya, lotoc seeiida, hngkawas jiq Itari ni seejiq Fakwo o niqan 1% kiya. Ayci ga yabi 60% sjiqan o ini dhoq 30 hngkwasan dha. Moparake ka qbsoran dha siida, ida mnhtor mnara sjiqan ka pklawa Ayci wa!.Malax qmpah ka Moparake do ida Mosrin Syongtihwey ka pklawa da, ini dha saw mano qmita ka oda mrana hiyi sjiqan, hngkawas 2012 do mtocing laqi siida ga mrana dhoq 3.2% hiyi, ida hngjawas nii ka wada mrana hbaraw bi hiyi. Cingci Poso balay stmaan cingci ga kiya ka nongyey, sbarig eseisil klwaan ka syow, rriganyey ni psaon eseisil klwaan ka rawo. Hngkawas 2010 siida kana ka mqpah sjiqan ga moda nongyey o 13.5％, kongyey o 37.9％, fooeye o 48.6％. Rahoq na 300 wan seejiq Ayci o gaga qmpah Saoti Arapo, klwaan haywan, Owcow dnii. Ayci ga kiya ka poso bi hnmaan tapong ni pposa eseisil klwaan. Paah bi phiyog Yasontapa hngkawas 1970 do priyox ka nkiya yayong Nirwohe da, kiya ni mlglog kana ka nongyey Ayci da. Msa ka empsoway siqi tbiyax mrana oxay ori o naqih ka knrana sjiqan do, hmrinas biyax sbgay klwaan,oxay ori o ida dhoq nanaq hiya ka poso keodos sehwey ni mneysa klwaan Ayci,kiya ni tdowa seasog sehwey qyqya o ongac brahan masog da, dongan na hiya o kiya nanaq ka biy ax snalo dha sehwey ori da,ida kiya ka poso bi seosa teomal mkksa elog qangyi sjiqan. Hngkawas 1981 siida sjiqan Ayci ga wana 3500wan, dhoq hngkawas 2011do mrana dhoq 8100 wan(ida niqan 1000wan pncingan rabo o ini osa matas hangan,snpngan hbaraw syoeyce o yabi wada hari dhoq 9100 wan) da, kana ka qnphan o 5000 wan mo, ini dhoq kana ka dxgal klwaan na 3%. Kana ka sjiqan o wana 0.55 Are ka qpahan dha, yabi wana bi sjiqan Congkwo niqan 1037 Ha qpahan na 40%, pnhoma oqon sjiqan klwaan o moriq bi wana tdowa dmanga mdka na sjiqan,ini toko ooqon o kndada eseisil klwaan marig kida. Ayci ga asi ka kndadax eseisil klwaan marig mogi 900 wan mt, ida hiya ori ka paro bi brigan qyqaya kndadax eseisil klwaan. Hbaraw na qrinoc seejiq ni hbaraw bi ongac qpahon mbbiyax, kiya ka poso bi seosa dha qangyi elog ni mlglog kana ka sehwey, kiya ni ana nanaq malax qmpah ka Moparake cngfo o bneysa dha &quot;1.25 keming&quot;(keming &quot; spac mnswayi&quot;—Meynpaw, cyow, sehwey Cngyi ni conyen seejiq—ida wana bi cyow, rahoq na spac do ongac bi qtaan kida . Congcyaw Ida gaga mniq rowan qsahor seejiq Ayci ka Congcyaw sbiyaw kson, yabi 90% na sjiqan ga snhii Israncyaw Syonnipay, yabi 10% sjiqan o snhii Citocyaw Kepote Cnhcyaw, Kepote Teyncocyaw ni Siracngcyaw cyawpay dnii. Kepote cngcyaw o nkska hraan hidaw Cngcyawhwey na kingal morox na Ayco seejiq Kepote ga , ida snegaaw cyawpay nii kana. Israncyaw kongmin Sehwey, saw ka oxay qrpohan congfo ga ida bnatasIsran ni Mocrin nii, oxay ori o pngloban dha Israncyaw onhwa, lnglngan, ris dnii, saw ka mbiyax Mosrin seyhwey(Yoong Men's Moslim Association), tlxan bi rmnaw ni asi ka mniq troma cnco dha, moda qori smolo ddaon sehwey, poso dha balay o kika Cingcns msa. Kari Poso dha bi kari klwaan o kika kari Arapo, hbaraw bi sjiqan o ida rmngawkari dha nanaq; kari Kepote(ida pnaah kari Ayci sbiyawmaa sayang) ga idawana mniq moda gaya Citocyaw siida kika srwaon spoda seejiq Kepote. Rahoq na do kari Ingyo ni kari Fayo kson ga djion dha mniq alang paro nirmigaw kiya. Kaforacincta (tg4 qbsoran kmlawa) ni teykongHiyi rklic obal spoan smko qyqaya Ayci sbiyaw Kari bi Ayciyo (syangsing onc) sbiyaw o kongyoeyn 3-4 Sci do wada pryoxan kari Kepoteyo(pnryoxan cmoSira) da. Bokoy kongyoeyn 7 Sci siida, kndadax wada lkon Arapo Moxrin ka Ayci do kariArapo ga mdodol maa sdoyon kari, mano ka kari Kepoteyo ga ida dha djion balay kina.Kiya ka kiya o kari Kepoteyo ga 15 Sci do ida ini djii rmngaw mniq kdosan da, bokoy na skari kari Kepoyo o wada rmngaw kari Arapoyo kana da. 10 alang paro Poso sbatas:patasskrayang alang Ayci Qtaan ka bnatas snpgan sjiqan hngkawas 2008 o 10 hbaraw bi sjiqan alang, saw bnatas troma nii: 1.Kayrwo - 7,947,121 2.Alang Yarisanta - 4,247,414 3.Cirong - 3,258,540 4.Soqarahaymay - 1,045,370 5.Setekang - 588,935 6.Sois - 529,055 7.Rokeswo - 469,440 8.Mansora - 465,375 9.Tamayharay - 450,833 10.Tanta - 429,632 Mnangal snlhayan Tiyo Ayci mniq paro Kwoci spoan yontonghwey Awyonhwey rbagan: 7xicin, 9xiin, 10 limok, kana do niqan 26mey.(tg4 Feycow, tg50 knlangan) Tayontong rbagan: 1xicin, 1xiin, 7 limok, kana do niqan 12mey.(tg7 Feycow, tg70 knlangan) Yontong knlangan: 5xicin, 8xiin, 14 limok, kana do niqan 27mey.(tg2 Feycow, tg33 knlangan) Cingaw rbagan: 2xicin, 2xiin, 2 limok, kana do niqan 6mey.(tg3 Feycow, tg24knlangan) Upoyonhwey knlangan: 2xicin, 5 limok, kana do niqan 7mey.(tg1 Feycow, tg20 knlangan) Seejiq niqqan hangan • Mohanmote Sana, qrpohan empspong cocyow boro Ingcawriopo. • Parongmo Yowsofo, empcoc Tribi. • Mohanmote Parati, mangal hangan Nwopeyr. • Mohanmote Anwar. Satate, mangal hangan Nwopeyr. • Nacipo Mahafoc, mangal hangan Nwopeyr. • Ayhamayte, mangal hangan Nwopeyr. • Awmar. Sarifo, poso eynyoey snaw. • Ego bi stmaan qmita ko Ayci. Kndosan Ida tna mknxalan ka rowan klwaan Ayci, ego bi ka ciyey eseisil klwaan miyah towc, kjngal hngkawas o yabi niqan hari 4.5% bitaq 6% ka knrana na, kiya ka kiya ni hngkawas 2010-2011 o ida wana 2.6% ka knrana na.hngkawas 2010 o pn6,539 meyyoeyn GDP(biyax bnarig), kiya ka kiya nimqrinoc ni msblaiq sjiqan o ida paro bi na, ego na ooda cingci o ida ini tdowa dmayaw priyox kndosan sjiqan, kiya ni kndosan sjiqan ga ida mqrinoc na. kana ka sjiqan klwaan ga qanni 40%(hngkawas 2007 kana ka sjiqan Ayci ga yabi 8290 wanhari, hbangan dha kingal idas o wana 60bitaq 65 meyyoeyn, doma sjiqan o smtama jyagon mgay ooqon, kiya ni wada lmglog cingci Ayci ego balay, kla kiya ka skeming Ayci hngkawas 2011 siida. Nongyey Dxgal qqpahon Ayci ga wada hari 2.92%, mniq saw kntalox karac nii, qnpahan Ayci ga tdowa emdha mngal pnegalang. Kiya ka kiya ni yasa initoko ka ssoyoq qsiya ni biyax dxgal(ciway ka siryow), poso oda dha o 2 hngkawas mngal mndha. Asi ka kmproyox hmoma ori. Snkaxa na idas 11 bitaq idas 5 hngkawa sayang o mdngo karac, phoma mogi ciway ni mogiparo ki han, nAyci na moso(Bersim), sokay oxay ori o pixil paro; idas 6 bitaq idas 7 o sngayan ka dxgal han, idas 7 bitaq idas 11 do phoma sqmo da, idas 12 bitaq idas 3 oxay ori o sngayan ka qpahan oxay ori o hmaan moso(Bersim)Ayci; Tg2 hngkawas idas 4bitaq idas 10 do phoma tapong da, daya Ayci o phoma sibos ori, sancyawcow phoma payay. Kiya ni kska 24 idas ga dxgal qpahan ga wana sngayan 4~6 idas balay. Ayci klwaan nii gaida na wada sblyaqan mdooy ka qpahan dha. Niqan kingal ka sqpah dhadxgal ori: tgkingal hngkawas na idas4 bitaq idas 10 o phoma tapong, idas11 bitaq hngkawas tg2 na idas 4 hmoma mogi, idas 5 bitaq idas 11 do hmomasqmo, idas 11 dhoq hngkawas tg3 do hmoma moso(Bersim), dsaw nii gaasi ka posa ego bi siryow, kiya ka mosa ego ka mnangal. Kmarig qwangy Poso sbatas: kmarig qwangyey na Ayci Btonox abora o kiya ka poso bi mnhro qwang klwaan Ayci. Poso Hnroan Btonox abora ga kla gaga gqian hidaw gsilong Honghay, saw ka Kayripo(Ras Gharib), Hongcyata(Horghada)dha qpahan abora, kiya ka kiya o wada mdodol mrih ka hmnro na. bgorah na qpahan abora o gaga Sinay Pantaw, saw ka Sor, Ar, Peyran(BalaeenI)dnii. Sinay Btonox abora ga ego ryowc ka kska na, asi ka laxan ka ryow niya han, kika sloon abora balay da. Btonox rins kson ga mnhro gqian hidaw gsiliong Honghay, ida Qweysar(Qoseir)ka kska niya; ximong qwang mnhro gqian hidaw Sinay Pantaw; bnaqir xiloy mnhro Pahariya(Bahariya)ryocow, niqan xiloy 50% na cxiloy qwang. Unhwa Poso pnatas:Kndsan Ko Ayci. Gaga kiyig poso alang Kayrwo Cirong na Ayci cincta Ayci sayang ga niqan 7 hnici qyqay knlangan • Apominay (onkwa hnici qyqay,hngkawas 1979) • Tipis (Ayci) alang sbiyaw ni habong (onkwa hnici qyqay,hngkawas 1979) • Kayrwo Isran alang soxal(onkwa hnici qyqay,hngkawas 1979) • Mongfeys(Ayci) ni habong—paah Cirong dhoq Tayhesor na Ayci cincta(onkwa hnici qyqay,hngkawas 1979) • Paah sapah teykong Aposinpayre dhoq nniqan qyqaya sbiyaw Nopiya((onkwa hnici qyqay,hngkawas 1979) • Sngkayserin Syowtawyoeyn(onkwa hnici qyqay,hngkawas 2002) • Cingyoko(nkiya hnici qyqay,hngkawas 2005) Rmigaw Kayrwo Nniqan qrinoc sjiqan poso alang Kayrwo kska Kayrwos na yayong Nirwohe Kayrwo tacngpaw cyo Rrigan Kayrwo ga ida ego balay. Pookwan Ayci (thnganan Kayrwo klwaanpookwan) pkla qori endaan ris. Rowan na o smalo hmrinas 50 psaan qyqaya, kana gaga skoan rowan qyqaya o niqan 30 wan,wana toko pposa 6.3 wan. Sayang giso psramal mniq Cirong cinctacyo phiyog paro Ayci pookwan, kisa mosa malo saan qmita rmigaw sjiqan. Isran Kayrwo tna dha wada kmalo smko ka cong sci Kayrwo na alang nileelog, kiya ni snegaan dha hnici qyqaya sbiyaw knlangan. Kska na hiya o,brigan qyqaya na Hariri o ida dha koxol b irmigaw. Hini ga gaga smko iniktna na ris Cingcncngs siida, niqan bi hangan na o saw troma nii. • Ipntoron Cingcns • Sotanhasang Cingcns • Keri Cingcns • Gaga rowan Saratingcng Mohanmote Ari Cingcns • Aychar cingcns Poso alang Kayrwo ga thnganan &quot;raw Kayrwo&quot; ori, ida tdowa gimon dhoqSira Rwoma siida, kla Kayrwo nbiyaw na alang. Yarisanta Ego klgan ssan rmigaw ka Ayci, yaasa bsiyaq bi endaan Ris ni saw ego inikklai na onkwe, hngkawas 2009 ni 2010 siida, ida hmrinas Saoti Arapo maa Congtong ticyo(oxay ka Iserey) hbaraw bi sjiqan miyah rmigaw klwaanhiya, rrigawyey kika poso seangal hbangan klwaan, kiya ka ero cingciklwaan nii. Kortaykay Kortaykay tdowa thidaw hidaw gsilong Honghay ni hagay. Paah Hongcyata tdowa peapa aso mosa babaw Sinay Pantaw na Samosaihe. Rokeswo Gaga honac na alang sbiyaw Rokeswo na Tiwangko, Rokeswo sapah teykong ni Mongnwong ga ida kiya ka qolong dha saon rmigaw. Tiyo ni yontong Ayci ga tohoy mosa teomal Cyoeynfey Yontonghwey o ida mangal bi brah hangan kjiyax wah! Uxay tgkingal o kiya ka tg2 knmalo, mniq saw Feycow titan o ida saw niqan bi dnodol na. mniq saw kana ka klwaan Feycow ni klealang hiya o, mano ka qrpohan qorog rawa klwaan o ida dhiya ka wada mangal knleangan pspong qorog rawa ni Awyon rbaganbitaq sayang.</FORM>
    </S>
</TEXT>