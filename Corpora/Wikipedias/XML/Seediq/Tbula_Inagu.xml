<?xml version="1.0" ?>
<TEXT id="Wiki_Seediq_Tbula_Inagu" xml:lang="trv" source="Seediq Wikipedia, article: Tbula_Inagu" copyright="CC BY-SA" citation="Tbula_Inagu. (2025, May 05). In Wikipedia [Seediq]. https://trv.wikipedia.org/wiki/Tbula_Inagu" BibTeX_citation="@misc{Wiki_trv_Tbula_Inagu, title = Tbula_Inagu, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Tbula_Inagu} }">
    <S id="0">
        <FORM kindOf="original">= Tbula Inagu = Tbula Inagu nii ga niqan bi hangan na quri saw kana ka dpayay slaq, gaga bqanan pusu pnegalang Nantowseyn Jenaysyang alang Pulan ka hiya da, yasa niqan balay malu sknxan ka hngak niya ni malu bi ka kndkilan na. Qnbhang ka kari o qlhangan Tanah Tunux siida ka Taiwang o, manu ka Seejiq Truku alang Pulan ga, ida pnaah alang Truku (Brayaw, Busig Daya, Busig Ska, Sadu ni Truwan) kana miyah thjil hini. Siida iyux bi pseanaq seejiq Plngawan Tayal ni seejiq Takitudu Bunun ka Tanah Tunux, kiya ka thjilan alang Pulan. Siida mnadis ghak tbula ka Tanah Tunux yahan na tmgsa hmuma seejiq alang Pulan hini. Mnhuma dha Tbula ga sbgay dha Kmlawa Tanah Tunux ni bukung dha paru. Manu ka payay slaq nii ga pnaah bi inu hug? Niqan dha ka kari dha. Kingal kari o Tanah Tunux ka mnadas msa, ensaan dha mgaaw kneinu na smkila alang hini na ghak, wada mgimax kana da. Kingal kari duri o Tanah Tunux ga, bqanan dhaphuma Seejiq Truku alang Pulan ka mngaaw dha ghak Tbula. Yasa alang ga niqan yayung slaq(mtudu) ka muda qluli ssiyaw alang, ana ka ndaan psnga elug qsiya yayung, , wada mdudul llaban ka elug qsiya yayung lmlamu balay ka siida qsiyau ayug mnssli na. Duri ni jiyan o butuh bi ka hraan hidaw, paru bi ka hidaw jiyan, kiya ni manu ka keeman ni jiyan ga ini bi ktna ka knskuy dha, kiya ka sknxan Tbula nii ga yasa mskuy ni ini pyahi nganguc mssli nanaq ruwan hiyi payay dhmi. Kiya ni yasa malu balay sknxan ni malu balay uqun ka Tbula hini, wada ngalan bbgay euqun tennoheka Tanah Tunux, kiya ka thnganan dha &quot;Tbula Inago&quot; da. Inago nii ga kari Tanah Tunux, payay ka dungus bi kari han. Tbula Inago o ida pniyah kari Tanah Tunux kiya, ririh na knmumun mhiyi na bubu payay. Klwaan Tanah Tunux Siida, kndadax alang Truku(Brayaw, Busig Daya, Busig ska, Sadu ni Truwan) miyah thjil alang Pulan ka Seejiq Truku. Siida prajing hmuma payay slaq ka Seejiq Truku alang Pulan hiya, ida tngsaan Tanah Tunux ka euda nii. Mnsa ka qnbhangan kari, &quot;Mnangal dha alang eseisil ka ghak dhquy nii, hmaan dha Inago siya(kiya ka alang Pulan) do wada mabang malu bi sknxan ni malu bi skanan uqun uri ka dhquy ksun nii. Yasa hiyi payay dhquy nii ga niqan ubal ka dudux na. Tmukuy payay dhquy siida ida qulung tmlung ubal na, maku mkrak ka hiyi tnlungan na, kiya ni manu ka seejiq alang Pulan do Tbula ksun dha ka payay dhquy nii da. Manu ka seejiq tnealang hiya dga, ngalan dha gaya snkraya alang ka Tbula nii da, tduwa sluun pringan idaw, hlama tnkanan, tayamoci ni mririh saw knmalu bi uqun kealang tnpusu seejiq &quot;idaw Tbula beuluh&quot; ksun dha. Kiya do saw ka mssung ni mimah pntrai dha ga, uxay kiya o nasi niqan ka pnaah eseisil alang dadan ni dangi o ida malu bi sbgay dhyaan ka &quot;Tbula Inago&quot; nii. Nasi saw kndusan knkla klwaan Cungkwo ka idaw payay dga, manu ka pnegalang Tbula Taywan ksun do ida mnhici rudan tnpusu seejiq Nantowseyn Jnaysyang ka knmalu bi Tbula nii. Nantowseyn Nunghwey sayang ga iyux pgalang quri saw knmalu na pnegalang Tbula Taywan kiya ni jiyax 20 idas 11 hngkawas 2002 siida thnganan dha &quot;Tbula Inagu&quot; ka pnegalang nii da.</FORM>
        <FORM kindOf="standard">= Tbola Inago = Tbola Inago nii ga niqan bi hangan na qori saw kana ka dpayay slaq, gaga bqanan poso pnegalang Nantowseyn Jenaysyang alang Polan ka hiya da, yasa niqan balay malo sknxan ka hngak niya ni malo bi ka kndkilan na. Qnbhang ka kari o qlhangan Tanah Tonox siida ka Taiwang o, mano ka Seejiq Troko alang Polan ga, ida pnaah alang Troko (Brayaw, Bosig Daya, Bosig Ska, Sado ni Trowan) kana miyah thjil hini. Siida iyox bi pseanaq seejiq Plngawan Tayal ni seejiq Takitodo Bonon ka Tanah Tonox, kiya ka thjilan alang Polan. Siida mnadis ghak tbola ka Tanah Tonox yahan na tmgsa hmoma seejiq alang Polan hini. Mnhoma dha Tbola ga sbgay dha Kmlawa Tanah Tonox ni bokong dha paro. Mano ka payay slaq nii ga pnaah bi ino hog? Niqan dha ka kari dha. Kingal kari o Tanah Tonox ka mnadas msa, ensaan dha mgaaw kneino na smkila alang hini na ghak, wada mgimax kana da. Kingal kari dori o Tanah Tonox ga, bqanan dhaphoma Seejiq Troko alang Polan ka mngaaw dha ghak Tbola. Yasa alang ga niqan yayong slaq(mtodo) ka moda qloli ssiyaw alang, ana ka ndaan psnga elog qsiya yayong, , wada mdodol llaban ka elog qsiya yayong lmlamo balay ka siida qsiyao ayog mnssli na. Dori ni jiyan o botoh bi ka hraan hidaw, paro bi ka hidaw jiyan, kiya ni mano ka keeman ni jiyan ga ini bi ktna ka knskoy dha, kiya ka sknxan Tbola nii ga yasa mskoy ni ini pyahi ngangoc mssli nanaq rowan hiyi payay dhmi. Kiya ni yasa malo balay sknxan ni malo balay oqon ka Tbola hini, wada ngalan bbgay eoqon tennoheka Tanah Tonox, kiya ka thnganan dha &quot;Tbola Inago&quot; da. Inago nii ga kari Tanah Tonox, payay ka dongos bi kari han. Tbola Inago o ida pniyah kari Tanah Tonox kiya, ririh na knmomon mhiyi na bobo payay. Klwaan Tanah Tonox Siida, kndadax alang Troko(Brayaw, Bosig Daya, Bosig ska, Sado ni Trowan) miyah thjil alang Polan ka Seejiq Troko. Siida prajing hmoma payay slaq ka Seejiq Troko alang Polan hiya, ida tngsaan Tanah Tonox ka eoda nii. Mnsa ka qnbhangan kari, &quot;Mnangal dha alang eseisil ka ghak dhqoy nii, hmaan dha Inago siya(kiya ka alang Polan) do wada mabang malo bi sknxan ni malo bi skanan oqon ori ka dhqoy kson nii. Yasa hiyi payay dhqoy nii ga niqan obal ka dodox na. Tmokoy payay dhqoy siida ida qolong tmlong obal na, mako mkrak ka hiyi tnlongan na, kiya ni mano ka seejiq alang Polan do Tbola kson dha ka payay dhqoy nii da. Mano ka seejiq tnealang hiya dga, ngalan dha gaya snkraya alang ka Tbola nii da, tdowa sloon pringan idaw, hlama tnkanan, tayamoci ni mririh saw knmalo bi oqon kealang tnposo seejiq &quot;idaw Tbola beoloh&quot; kson dha. Kiya do saw ka mssong ni mimah pntrai dha ga, oxay kiya o nasi niqan ka pnaah eseisil alang dadan ni dangi o ida malo bi sbgay dhyaan ka &quot;Tbola Inago&quot; nii. Nasi saw kndosan knkla klwaan Congkwo ka idaw payay dga, mano ka pnegalang Tbola Taywan kson do ida mnhici rodan tnposo seejiq Nantowseyn Jnaysyang ka knmalo bi Tbola nii. Nantowseyn Nonghwey sayang ga iyox pgalang qori saw knmalo na pnegalang Tbola Taywan kiya ni jiyax 20 idas 11 hngkawas 2002 siida thnganan dha &quot;Tbola Inago&quot; ka pnegalang nii da.</FORM>
    </S>
</TEXT>