<?xml version="1.0" ?>
<TEXT id="Wiki_Seediq_Nsgan_Hung-ring" xml:lang="pwn" source="Paiwan Wikipedia, article: Nsgan_Hung-ring" copyright="CC BY-SA" citation="Nsgan_Hung-ring. (2024, December 07). In Wikipedia [Paiwan]. https://pwn.wikipedia.org/wiki/Nsgan_Hung-ring" BibTeX_citation="@misc{Wiki_pwn_Nsgan_Hung-ring, title = Nsgan_Hung-ring, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Nsgan_Hung-ring} }">
    <S id="0">
        <FORM kindOf="original">Nsgan Hung-ring (kari Truku : Nsgan Hung-ring), pusu alang kska nyusan Skangki. Tgdaya ni iyax nklaan hidaw tgdaya o mskiyig nsgan Sow-hung, nklaan hidaw o mskiyig nsgan Hung-ping, tghunat o mllutut nsgan Kwanhu, ryaxan hidaw o mskiyig nsgan Wan-rung. Ga iyax yayung Sowhung, Cya-kang ni Ma-tay-an, kska dxgal tudu Dgiyaq Paru ni Dgiyaq siyaw pnlaq nklaan hidaw, ga pusu nniqan dxgal S-kang-ki ka breenux gbiyuk ayug Hua-tung (gbiyuk ayug Tay-tung), sbreenux o nniqan 45%, dxgal eyeyayung o niqan 30%, kana do dxgal mshrus kida. Seejiq Ngay-ngay o paru bi klgan seejiq ka ga mniq ska nsgan nii, yaa bi niqan 6 pnskaan 10 tghbaraw,pusu bi ga niqan seejiq Ngay-ngay nyusan Skangki ni tghbaraw bi seejiq Ngay-ngay nklaan hidaw, tgkingal sun knhbaraw mkndux seejiq Ngay-ngay kana Tay-wang, rahuq na hi do seejiq Ipaw, Kl-mu-kan ni Seejiq Tnpusu ni seejiq tnbarah. Klgan Seejiq Tnpusu o A-mis, Sa-ki-ra-ya ni Truku. 2014 hngkawas ka nsgan Hung-ring o smtama " mknhuway mkan" ni "mknhuway meudus" ka pusu na ni wada muda qntaan snpngan maa "Qmpringan alang mknhuway mtqiri kana talangan" duri ni maa" Qmpringan snpuan alang mknhuway Tay-wang". kari ddjiyun bi o kari A-mis ni kari Ngay-ngay Tay-wang. Endaan Prjingan bi hana knbgurah siida ka nsgan Hung-ring o "Mariu" sun. Kari hnang A-mis o mshrus msa elug kari na. Kiya ni wana gaga dxgal niqan alang Cang-cyaw sayang kiya. Snruan dha ka ini kbgrahi siida ka Hung-ring o maa 1 paru bi mkkndux qqhuni ni lala bi ana inu mkgarang sqapah qqhuni ka spriq Mu-rang, paah ta lipax qmita o mdka bi saw 1 qbhni "Hung-hwan mtrawah tlak." Kiya ni miyah thjil knbgurah dxgal hi ka seejiq Kl-mu-kan do "Hung-ring "sun dha haya tmhangan ka dxgal nii da. Kingal duri nkari dha o knxalan Cing siida mquri nsgan "hung" ni mdka hnang "hung"ni nangal na hiya. Dseejiq Ngay-ngay pusu na bi ka nsgan Hungring, lala ka qmpah dxgal. Shkawas snnii hari do wada mrana quri qpahun smbbarig smmalu ka pusu na da. Mtrana mttuku lala bi ka knkla kndsan seejiq, mtrana lala bi seejiq thowlang ptasan o pnaah nsgan Hung-ring kana(pnatas smmlaan Spi bitaq 2009 hngkawas o102 hiyi.) Kiya ni niqan kari ka " Thowlang ptasan ka tgpusu pnyahan qnpahan Hung-ring "msa. knlwaan Cing siida ka Hung-ring ka nnyusan Tay-tung hjan Knlwaan Ni-hung siida do knlwaan nsgan Hungring maa nnyusan S-kang-ki da, paah sbiq nyusan, nsgan kmlawa dxgal Hungring bitaq alang Hung-ring. 1940 hngkawas paah duri alang Hung-ring prnaan priyux hangan kulaw Hung-ring. Babaw miyah mlutut mangal Tay-wang ka Qpahan Ku-min-tu ngalan nyusan dxgal Hung-ring, rubang meeniq hini ka Qpahan nyusan S-kang-ki han,yasa babaw na hi o ini bi ksblaiq ka kklwaan ni wada kmpriyux ni laxan da. Paah 1947 hngkawas kika prajing balay tmngan nsgan Hung-ring bitaq sayang. Patas sspgan peadas patas o 950, hici do prihan 975. Ga mniq ska nsgan Hung-ring hi ka kska alang Ta-rung ni Pey-ring o niqan seejiq Ni-hung kingal sun 3 seejiq miyah thjil alang, ( alang tnhjilan seejiq Hay-ya-si-da ni miyah thjil taalang dgiyaq Ring-teyn) "seejiq alang dgiyaq Ring-tey" o tru klgan kiya o "Nan-kang(tg1 alang Ta-rung sun sayang) ","Cung-yey(tg2 alang Ta-rung sun sayang "ni"Pey-ring(alang Pey-ring sun saying)"kska na hi ka dalih Cung-yey(tg2 alang Ta-rung sun sayang o a alang Tey-wan(taalang seejiq Tey-wan). Dxgal Hnyigan dxgal Hung-ring o maa quri iiyax tghunat tgdaya msdgril bbaraw. Baang ryaxan hidaw o D-gi-yaq paru , baang nklaan hidaw o D-gi-yaq siyaw pnlaq nklaan hidaww, kska o breenux gbiyuk ayug. D-gi-yaq mu-hing 6 glang o dudux Dgiyaq mu-hing 6 glang D-gi-yaq siyaw pnlaq nklaan hidaw dalih hi ka smudal alang o alang muhing 6 glang. Babw tg2 tnegjiyalan talangan do pthnganan dha San-sing sun. kiya o dxgal Hung-ring tgplealay bi dxgal yahan mniq seejiq Kl-mu-kan. Knlgan dxgal nsgan nii o sgun dxgal gntuan blbilaq tasil, dxgal gntuan mnsunu, dxgal mqalux ni dxgal msbtunux 4 klgan. Dxgal gntuan blbilaq tasil ga quri ska , tghunat, yaa bi 4.100 kungcin knlabang. Dxgal gntuan mnsunu ga mkghak nklaan hidaw ni ryaxan hidaw, yaa bi 900 kungcin knlbangan. Dxgal mqalux o ga quri nklaan hidaw, yaa bi 500 kungcin knlbangan. Dxgal msbtunux o ga quri nklaan hidaw, ryaxan hidaw, yaa bi 700 kun-gchin knlbangan. Ska nsgan o lala bi yayung, ska na hi o mniyah paah tudu Dgiyaq paru paah ryaxan hidaw mquri nklaan hidaw qluli o yayung Sowhung, tgdaya o yayung Cingswi, Hung-ring, Wanri, Mataian dnii, Dgyaq siyaw pnlaq nklaan hidaw baang ryaxan hidaw paah tghunat mqquri tgdaya qluli mssbiq yayung Hua-lien. Kana nsgan o ga mniq pntasan tqrian tgdaya quri tgdaya, mgquri karat jiyax bgihur mtalux hari. Bbaraw kntlxan ni lala quyux, snpuan kntlxan hngkwasan o kska 22 ni 24 spngan, hkawasan knlala quyux na o kska 1.700 bitaq 2.000 kungri. Rbagan o qmuyux lala bi, duri ni krmuxan lala hari bgihur paru ; Misan o msdngu hari, kiya ni ida mquri muxul bi 4 karat ka karat na. Knhbragan seejiq Nsgan Hung-ring o tg3 bilaq bi hmbragan seejiq, pnkixan tgtruma bi kana mtqiri klwaan, knhbragan seejiq na o lala harih nsgan Kwang-san nyusan Tay-tung, nsgan Ci-ci nyusan Nan-tu. Ptyusan nniqan qqpahan euda Paah tgdaya bitaq tghunat o sgun : alang Ring-rung, Nanping, Pey-ring, Hung-yi, Hung-jin, Hung-cu, Hung-ri, Hung-sing, Tar-ung, San-sing, Sun-rung, Cang-cyaw. Supu kana do12 alang Qqpah pnyahan Qqpah nhuma Dxgal breenux ska nsgan Hung-ring ogntuan bnaqig dxgal yayung Sowhung ni Wanri, msbnbun bi dxgal, mtlala bi uuqun pnyahan qnpahan dxgal. Nsgan Hungring o pusu bi ska nsgan nyusan Hualien. Breenux gbiyuk ayug Huatung muda nsgan Hungring asi pslabang ptrawah ka hnyigan dxgal na, mglngug bi phmaan payay slaq dnii pnegalang. Prajing bi uuqun kndsan alang qmpah dxgal o mssula bi kana. Brah qmpringan pnsealu mqpah pusu qpahan ka qmpringan pnsluan pstutuy qpahan mqpah dxgal- qmpringan pkrana qmpah dxgal, dmudul snpsaan qmprngan qmpah dxgal smmalu kkbiyax kneudus biyuq beyluh o ngalan na mahun uumal pkbiyax keudus. Kmtuy payay, qrasan tmhkuan teykung, peekan uqun babaw uqan o qtaan bi hnyigan na kjiyax. Hngkawas knxalan Minko 50, 60 embbiyax bi jiyax siida niqan 10 sngari sapah qmpringan qmpah dxgal smmalu ka pkbiyax keudus biyuq beyluh, 70 hngkawas, mrana ka ddnuuy Taywang, niqan bi hangan mtqiri talangan mahan o miyah smbbarig Taywang kana, kiya o tgbasi biyuq beyluh, qsiya mahan rnabaw qhuni, sayang do wana Qpahan kmalaw nhuma Rutung, Qpahan kmlawa nhuma Yiensan, ni Qpahan kmlawa nhuma Hungrung Hualien ka ida ga smmalu na. Smnlaan na o niqan pusu qsiya dgiyaq, biyuq beyluh ,ni lnhqan usik mnihur op bnarah ida snalu Hungring uri.</FORM>
        <FORM kindOf="standard">Nsgan Hong-ring (kari Troko : Nsgan Hong-ring), poso alang kska nyosan Skangki. Tgdaya ni iyax nklaan hidaw tgdaya o mskiyig nsgan Sow-hong, nklaan hidaw o mskiyig nsgan Hong-ping, tghonat o mllotot nsgan Kwanho, ryaxan hidaw o mskiyig nsgan Wan-rong. Ga iyax yayong Sowhong, Cya-kang ni Ma-tay-an, kska dxgal todo Dgiyaq Paro ni Dgiyaq siyaw pnlaq nklaan hidaw, ga poso nniqan dxgal S-kang-ki ka breenox gbiyok ayog Hoa-tong (gbiyok ayog Tay-tong), sbreenox o nniqan 45%, dxgal eyeyayong o niqan 30%, kana do dxgal mshros kida. Seejiq Ngay-ngay o paro bi klgan seejiq ka ga mniq ska nsgan nii, yaa bi niqan 6 pnskaan 10 tghbaraw,poso bi ga niqan seejiq Ngay-ngay nyosan Skangki ni tghbaraw bi seejiq Ngay-ngay nklaan hidaw, tgkingal son knhbaraw mkndox seejiq Ngay-ngay kana Tay-wang, rahoq na hi do seejiq Ipaw, Kl-mo-kan ni Seejiq Tnposo ni seejiq tnbarah. Klgan Seejiq Tnposo o A-mis, Sa-ki-ra-ya ni Troko. 2014 hngkawas ka nsgan Hong-ring o smtama " mknhoway mkan" ni "mknhoway meodos" ka poso na ni wada moda qntaan snpngan maa "Qmpringan alang mknhoway mtqiri kana talangan" dori ni maa" Qmpringan snpoan alang mknhoway Tay-wang". kari ddjiyon bi o kari A-mis ni kari Ngay-ngay Tay-wang. Endaan Prjingan bi hana knbgorah siida ka nsgan Hong-ring o "Mario" son. Kari hnang A-mis o mshros msa elog kari na. Kiya ni wana gaga dxgal niqan alang Cang-cyaw sayang kiya. Snroan dha ka ini kbgrahi siida ka Hong-ring o maa 1 paro bi mkkndox qqhoni ni lala bi ana ino mkgarang sqapah qqhoni ka spriq Mo-rang, paah ta lipax qmita o mdka bi saw 1 qbhni "Hong-hwan mtrawah tlak." Kiya ni miyah thjil knbgorah dxgal hi ka seejiq Kl-mo-kan do "Hong-ring "son dha haya tmhangan ka dxgal nii da. Kingal dori nkari dha o knxalan Cing siida mqori nsgan "hong" ni mdka hnang "hong"ni nangal na hiya. Dseejiq Ngay-ngay poso na bi ka nsgan Hongring, lala ka qmpah dxgal. Shkawas snnii hari do wada mrana qori qpahon smbbarig smmalo ka poso na da. Mtrana mttoko lala bi ka knkla kndsan seejiq, mtrana lala bi seejiq thowlang ptasan o pnaah nsgan Hong-ring kana(pnatas smmlaan Spi bitaq 2009 hngkawas o102 hiyi.) Kiya ni niqan kari ka " Thowlang ptasan ka tgposo pnyahan qnpahan Hong-ring "msa. knlwaan Cing siida ka Hong-ring ka nnyosan Tay-tong hjan Knlwaan Ni-hong siida do knlwaan nsgan Hongring maa nnyosan S-kang-ki da, paah sbiq nyosan, nsgan kmlawa dxgal Hongring bitaq alang Hong-ring. 1940 hngkawas paah dori alang Hong-ring prnaan priyox hangan kolaw Hong-ring. Babaw miyah mlotot mangal Tay-wang ka Qpahan Ko-min-to ngalan nyosan dxgal Hong-ring, robang meeniq hini ka Qpahan nyosan S-kang-ki han,yasa babaw na hi o ini bi ksblaiq ka kklwaan ni wada kmpriyox ni laxan da. Paah 1947 hngkawas kika prajing balay tmngan nsgan Hong-ring bitaq sayang. Patas sspgan peadas patas o 950, hici do prihan 975. Ga mniq ska nsgan Hong-ring hi ka kska alang Ta-rong ni Pey-ring o niqan seejiq Ni-hong kingal son 3 seejiq miyah thjil alang, ( alang tnhjilan seejiq Hay-ya-si-da ni miyah thjil taalang dgiyaq Ring-teyn) "seejiq alang dgiyaq Ring-tey" o tro klgan kiya o "Nan-kang(tg1 alang Ta-rong son sayang) ","Cong-yey(tg2 alang Ta-rong son sayang "ni"Pey-ring(alang Pey-ring son saying)"kska na hi ka dalih Cong-yey(tg2 alang Ta-rong son sayang o a alang Tey-wan(taalang seejiq Tey-wan). Dxgal Hnyigan dxgal Hong-ring o maa qori iiyax tghonat tgdaya msdgril bbaraw. Baang ryaxan hidaw o D-gi-yaq paro , baang nklaan hidaw o D-gi-yaq siyaw pnlaq nklaan hidaww, kska o breenox gbiyok ayog. D-gi-yaq mo-hing 6 glang o dodox Dgiyaq mo-hing 6 glang D-gi-yaq siyaw pnlaq nklaan hidaw dalih hi ka smodal alang o alang mohing 6 glang. Babw tg2 tnegjiyalan talangan do pthnganan dha San-sing son. kiya o dxgal Hong-ring tgplealay bi dxgal yahan mniq seejiq Kl-mo-kan. Knlgan dxgal nsgan nii o sgon dxgal gntoan blbilaq tasil, dxgal gntoan mnsono, dxgal mqalox ni dxgal msbtonox 4 klgan. Dxgal gntoan blbilaq tasil ga qori ska , tghonat, yaa bi 4.100 kongcin knlabang. Dxgal gntoan mnsono ga mkghak nklaan hidaw ni ryaxan hidaw, yaa bi 900 kongcin knlbangan. Dxgal mqalox o ga qori nklaan hidaw, yaa bi 500 kongcin knlbangan. Dxgal msbtonox o ga qori nklaan hidaw, ryaxan hidaw, yaa bi 700 kon-gchin knlbangan. Ska nsgan o lala bi yayong, ska na hi o mniyah paah todo Dgiyaq paro paah ryaxan hidaw mqori nklaan hidaw qloli o yayong Sowhong, tgdaya o yayong Cingswi, Hong-ring, Wanri, Mataian dnii, Dgyaq siyaw pnlaq nklaan hidaw baang ryaxan hidaw paah tghonat mqqori tgdaya qloli mssbiq yayong Hoa-lien. Kana nsgan o ga mniq pntasan tqrian tgdaya qori tgdaya, mgqori karat jiyax bgihor mtalox hari. Bbaraw kntlxan ni lala qoyox, snpoan kntlxan hngkwasan o kska 22 ni 24 spngan, hkawasan knlala qoyox na o kska 1.700 bitaq 2.000 kongri. Rbagan o qmoyox lala bi, dori ni krmoxan lala hari bgihor paro ; Misan o msdngo hari, kiya ni ida mqori moxol bi 4 karat ka karat na. Knhbragan seejiq Nsgan Hong-ring o tg3 bilaq bi hmbragan seejiq, pnkixan tgtroma bi kana mtqiri klwaan, knhbragan seejiq na o lala harih nsgan Kwang-san nyosan Tay-tong, nsgan Ci-ci nyosan Nan-to. Ptyosan nniqan qqpahan eoda Paah tgdaya bitaq tghonat o sgon : alang Ring-rong, Nanping, Pey-ring, Hong-yi, Hong-jin, Hong-co, Hong-ri, Hong-sing, Tar-ong, San-sing, Son-rong, Cang-cyaw. Sopo kana do12 alang Qqpah pnyahan Qqpah nhoma Dxgal breenox ska nsgan Hong-ring ogntoan bnaqig dxgal yayong Sowhong ni Wanri, msbnbon bi dxgal, mtlala bi ooqon pnyahan qnpahan dxgal. Nsgan Hongring o poso bi ska nsgan nyosan Hoalien. Breenox gbiyok ayog Hoatong moda nsgan Hongring asi pslabang ptrawah ka hnyigan dxgal na, mglngog bi phmaan payay slaq dnii pnegalang. Prajing bi ooqon kndsan alang qmpah dxgal o mssola bi kana. Brah qmpringan pnsealo mqpah poso qpahan ka qmpringan pnsloan pstotoy qpahan mqpah dxgal- qmpringan pkrana qmpah dxgal, dmodol snpsaan qmprngan qmpah dxgal smmalo kkbiyax kneodos biyoq beyloh o ngalan na mahon oomal pkbiyax keodos. Kmtoy payay, qrasan tmhkoan teykong, peekan oqon babaw oqan o qtaan bi hnyigan na kjiyax. Hngkawas knxalan Minko 50, 60 embbiyax bi jiyax siida niqan 10 sngari sapah qmpringan qmpah dxgal smmalo ka pkbiyax keodos biyoq beyloh, 70 hngkawas, mrana ka ddnooy Taywang, niqan bi hangan mtqiri talangan mahan o miyah smbbarig Taywang kana, kiya o tgbasi biyoq beyloh, qsiya mahan rnabaw qhoni, sayang do wana Qpahan kmalaw nhoma Rotong, Qpahan kmlawa nhoma Yiensan, ni Qpahan kmlawa nhoma Hongrong Hoalien ka ida ga smmalo na. Smnlaan na o niqan poso qsiya dgiyaq, biyoq beyloh ,ni lnhqan osik mnihor op bnarah ida snalo Hongring ori.</FORM>
    </S>
</TEXT>