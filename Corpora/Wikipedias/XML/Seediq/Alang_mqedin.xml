<?xml version="1.0" ?>
<TEXT id="Wiki_Seediq_Alang_mqedin" xml:lang="trv" source="Seediq Wikipedia, article: Alang_mqedin" copyright="CC BY-SA" citation="Alang_mqedin. (2025, May 05). In Wikipedia [Seediq]. https://trv.wikipedia.org/wiki/Alang_mqedin" BibTeX_citation="@misc{Wiki_trv_Alang_mqedin, title = Alang_mqedin, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Alang_mqedin} }">
    <S id="0">
        <FORM kindOf="original">= Alang mqedin = Cbeyo niqal kingal klegan seediq ka meeniq kingal alang hini, wano naq mmqedil ka meeniq tnalang hini, uka rseno; kiya kesun daha uka beling quti mesa, ini ekan ido ka dheya, tnugiyo mekan qrengun hnpure, so nii ka kari rrudan cbeyo. Stexan, moda hiya ka kingal rseno, asi daha qrapi ka rseno kii, mesa nasi su tnlaqi kingal laqi dige, plaxun su mu denu. Netun niqal seediq ini sruwa menaq hiya de, asi daha puqi ka beqax na, ma qrapun daha kana ka rseno, so nii ka rrengo na seediq cbeyo, so hari wada daha puqun ka rseno kiya di si. Seediq mnenaq quri Paran hiya ka dheya, pqquri so kenu ka tnalang daha, uka seediq mkela. Mesa sa, menaq quri Paran ka dheya, moda hiya ka rseno de qrapun daha si. Kiya kcugun daha riyung moda hiya ka seediq. Ma mkela smkagul bngehun ka dheya, netun mkqduriq ka seediq de, psrapan daha bngehun ka dheya, ma nasi wada qyutan bngehun ka rrseno di, ini beyo sklaan denu. So nii ka kari hniti na rrudan cbeyo, tmngayan daha Pyuma ka rahur mqedil hini. Pnyahan pnatas &quot;Patis kari pnsltudan rudan&quot;p.90 -Temi Nawi Tseeru na mptgesa Aking Puhuk ka pnatis nii.</FORM>
        <FORM kindOf="standard">= Alang mqedin = Cbeyo niqal kingal klegan seediq ka meeniq kingal alang hini, wano naq mmqedil ka meeniq tnalang hini, oka rseno; kiya keson daha oka beling qoti mesa, ini ekan ido ka dheya, tnogiyo mekan qrengon hnpore, so nii ka kari rrodan cbeyo. Stexan, moda hiya ka kingal rseno, asi daha qrapi ka rseno kii, mesa nasi so tnlaqi kingal laqi dige, plaxon so mo deno. Neton niqal seediq ini srowa menaq hiya de, asi daha poqi ka beqax na, ma qrapon daha kana ka rseno, so nii ka rrengo na seediq cbeyo, so hari wada daha poqon ka rseno kiya di si. Seediq mnenaq qori Paran hiya ka dheya, pqqori so keno ka tnalang daha, oka seediq mkela. Mesa sa, menaq qori Paran ka dheya, moda hiya ka rseno de qrapon daha si. Kiya kcogon daha riyong moda hiya ka seediq. Ma mkela smkagol bngehon ka dheya, neton mkqdoriq ka seediq de, psrapan daha bngehon ka dheya, ma nasi wada qyotan bngehon ka rrseno di, ini beyo sklaan deno. So nii ka kari hniti na rrodan cbeyo, tmngayan daha Pyoma ka rahor mqedil hini. Pnyahan pnatas &quot;Patis kari pnsltodan rodan&quot;p.90 -Temi Nawi Tseero na mptgesa Aking Pohok ka pnatis nii.</FORM>
    </S>
</TEXT>