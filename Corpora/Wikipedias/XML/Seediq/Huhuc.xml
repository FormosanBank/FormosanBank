<?xml version="1.0" ?>
<TEXT id="Wiki_Seediq_Huhuc" xml:lang="trv" source="Seediq Wikipedia, article: Huhuc" copyright="CC BY-SA" citation="Huhuc. (2025, May 05). In Wikipedia [Seediq]. https://trv.wikipedia.org/wiki/Huhuc" BibTeX_citation="@misc{Wiki_trv_Huhuc, title = Huhuc, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Huhuc} }">
    <S id="0">
        <FORM kindOf="original">= Huhuc = Beyhing bay qhuni mi msama ka lmukas nii, mqbulic ka rhiq na, mcicil mtumun hnyuwan ka hiyi buuc na, mdakil mniq ddwiyaq hruwan beyki wasaw qhuni. Mniq Taywan hini u ou balay kluwan tnpusu lmukas qhuni, so ka lmukas beyki wasaw, lmukas banah, lmukas balay mi uxay nduwa lmukas bbaraw wasaw…dnii sun dha qhuni lmukas kana, ini biyaw mdakil ka qhuni nii, mi mmanang bay ka hnyuwan na, mbabah, mkbanah mi mcaas qbulic ka rabu wasaw niya, knmalu bay qtaan, ihiyux qhuni na u mddungus bay mhnuk mi mkray, smluun dha phiyu sapah, qqiya sapah, qquran pcpingan, qqiya uqun mi qtinuh, ou bay ka rrihan ddiyun na. Kari bay wluq niya ka rhiq qhuni lmukas nii, smalu ida nkiya ajimoto ka ita sediq, kiya u knmalu bay dmayaw hmanguc ta sama mi mduh ta hiyi wawa, ngalan dha ka rabu wasaw na, smluun dmayaw sknxan uqun mi stbuwan dha uqan ccamac.</FORM>
        <FORM kindOf="standard">= Hohoc = Beyhing bay qhoni mi msama ka lmokas nii, mqbolic ka rhiq na, mcicil mtomon hnyowan ka hiyi booc na, mdakil mniq ddwiyaq hrowan beyki wasaw qhoni. Mniq Taywan hini o oo balay klowan tnposo lmokas qhoni, so ka lmokas beyki wasaw, lmokas banah, lmokas balay mi oxay ndowa lmokas bbaraw wasaw…dnii son dha qhoni lmokas kana, ini biyaw mdakil ka qhoni nii, mi mmanang bay ka hnyowan na, mbabah, mkbanah mi mcaas qbolic ka rabo wasaw niya, knmalo bay qtaan, ihiyox qhoni na o mddongos bay mhnok mi mkray, smloon dha phiyo sapah, qqiya sapah, qqoran pcpingan, qqiya oqon mi qtinoh, oo bay ka rrihan ddiyon na. Kari bay wloq niya ka rhiq qhoni lmokas nii, smalo ida nkiya ajimoto ka ita sediq, kiya o knmalo bay dmayaw hmangoc ta sama mi mdoh ta hiyi wawa, ngalan dha ka rabo wasaw na, smloon dmayaw sknxan oqon mi stbowan dha oqan ccamac.</FORM>
    </S>
</TEXT>