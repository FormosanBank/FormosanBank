<?xml version="1.0" ?>
<TEXT id="Wiki_Seediq_Nsgan_Maw-ring" xml:lang="pwn" source="Paiwan Wikipedia, article: Nsgan_Maw-ring" copyright="CC BY-SA" citation="Nsgan_Maw-ring. (2024, December 07). In Wikipedia [Paiwan]. https://pwn.wikipedia.org/wiki/Nsgan_Maw-ring" BibTeX_citation="@misc{Wiki_pwn_Nsgan_Maw-ring, title = Nsgan_Maw-ring, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Nsgan_Maw-ring} }">
    <S id="0">
        <FORM kindOf="original">Nsgan Mawring o nkingal alang nyusan Kaw-syung, ga mniq tgdaya nklaan hidaw tghunat muhing nklaan hidaw Kaw-syung, mgtgut tgdaya alang nsgan Tawyeyn, mgtgut ryaxan hidaw alang nsgan Ryu-kwey, duri ni mgtgut ryaxan hidaw alang nyusan Pin-tung nsgan Kaw-su, ni mgtgut nklaan hidaw alang nyusan Tay-tung nsgan Yeyn-ping, duri ni mgtgut tghunat alang nyusan Pin-tung alang nsgan San-ti-men ni U-tay. Knhbragan seejiq na o kingal kbuhug mngari knxalan kbkuy, kska alang Taywang o hiya ka ghhaw bi seejiq niya, aji lala ka seejiq alang Maw-ring nii. Alang nsgan Maw-ring nii o nniqan alang seejiq tnpusu Tay-wang, tduwa dhiya nanak ka kmlawa alang nii, kska alang Maw-ring hiya o niqan alang Wan-san-ri, Twowna ni Mawring tru alang. Ris Nsgan Maw-ring nii o nniqan seejiq Rukay alang Wan-san(Watowrung), alang Towna ni alang Ma-ya,mgtgut tgdaya alang Bunung Marisan, mgtgut nklaan hidaw alang Bunung Neypnru, tghunat o mgtgut alang Paywang seejiq Rawar–ya. Hangan Maw-ring sbiyaw o Towna sun, kari Klmukan o 'Twen-c' ksun. Prajing klwaan Nihung siida, seejiq tnpusu hini o asaw mqraqil bi knlwaan Nihung, kiya ni mseupu seejiq kngkingal alang mkan Nihung, kiya ni ana yaa lala ka kensat Nihung wada dha phqilun o kiya ni pucing ni buji ida ini dgiyal puniq ni qungu, biyax qngqaya Nihung o wada sdgiyal ka eejiq tnpusu da. endaan nii o 'Edaan Twenc' ksun, manu kika Twow-na ksun tmngahan ida bitaq sayang. Paah 1920 hngkawas do, klwaan alang paru Kaw-syung nsgan Cisan ka alang Twow-na nii da. Babaw mhdu tmjiyal ka tg2 tgjylan babaw dxgal do, ida Twow-na ka hangan na. Kiya ni 1956 hngkawas siida, yaasa alang Twow-nanii o mkla bi hmuma jyuring, psdkuun kana alang Taywang o, dhiya ka dmgiyal niya, manu saw nii do pthangun dha Mawring ka alang Twow-na da, ida bitaq sayang. Aalng Maya o Maw-ring ksun dha kmpriyux tmngahan uri. 2010 hngkawas 3 idas 4 jiyax siida, alang Maw-ring o strung paru balay runug Kaw-syung ksun, 6.4 ka kmpraan runugnii, ida paah 1900 hngkawas o bitaq siida o, ungat saw nii paru bi runug muda alang Maw-ring nii. Paah 2010 hngkawas 12 idas 25 jiyax, dha alang paru kaw-syung nii o pspuun kingal paru alang da, kika alang paru kaw-syungsayang da. Ana ya saw kiya o, ini saw seuxal dhiya nanak kmlawa dhiya nanak, klwaan paah thowlang alang paru Takaw ka dhiyanii da. Wada priyuxn ka"Gaya kklawa alang", mgay brax kklawa dha nanak alang ka gaya nii, seejiq tmpusu o tduwa kmlawa alang dha nanak msa. Paah hiya siida, alang nsgan Maw-ring nii do tduwa gmaaw thowlang dha nanak ni kmlawa alang da. Duri, ida murug"Gaya kklawa alang", alang nsgan Maw-ring nii o pruway bi nniqan dseejiq tnpusu, dhiya nanakkmlawa alang, ini pndka elealang Klmukan, alang Maw-ring nii o tduwa gmaaw thowlang dha nanak ni kmlawa alang, aji snkgulan paah thowlang paru Kaw-syung baraw ka thowlang dha, niqan nanak ka gnaaw dha pnslian empprngaw, smmalu nanak gaya uuda dha qmpah ni kmlawa alang. Kska alang nsgan Maw-ring o kmguaw saw seejiq qmpringan Rukay ka hbaraw balay, kiya ka kiya ni pnkari dha nanak ka tru alang nsgan nii o ini hari pndka, (pnkari Twow-na o'Thakongadavane',pnkari Wasan 'Oponoho' ni pnkari Maw-ring 'Teldreka'), tru klgan kari nii ka pusu bi kari dha. Alang Maw-ring nii oga mniq ddgiyaq, ana manu sspriq, qqhuni, qqbhni, smsamat, qqsurux… ga meudus ska hiya, malubalay yahan rmigaw, pteura balay malu kndsan nniqan dha. Paah 2001 hngkawas 12 idas, phyugan "Maw-ring yahan rmigaw pnhyugan klwaan"ka alang Maw-ring nii da, kska Taywang o niqan bi hangan niya yahan rmigaw ka alang nii. Alang Twow-na ni sapah snalu btunux Alang Twow-na o nealang seejiq Rukay, seejiq na hiya o 'Kunadavan' ksun dha tmngahan nanak ka alang nii. Kari pnegkla rudan dha o yaasa dndulan huling mqalux dhuq alang hini ka dhiya msa, alang nii o ini ksula qsiya, tlbuan ddgiyaq malu balay niqan. Alang Twow-na o ga mniq kska bi dgiyaq, ida bitaq sayang o mterura bi kndsan dha nanak seejiq Rukay, sapah dha o snalu tapaq btunux, bbtunux nii o saan dha hmaqul ni kmudaw siyaw yayung ulay, ka btunux nii, psnakun dha snaw ni kuyuh ka btunux, tai ka btunux kuyuh o sbhuran bgihur do ini biyaw stmaq,tai ka btunux snaw mqalux o shjil bi ni malu ngalan dnamux ni smluun dha srakaw. Saw nii ka kari dha, snalu btunux ka sapah o ini bi rdagi runug ni ana yaa srnabaw, rbagan, krpuhan ni misan o smeuxul bi lnglungan seejiq msa. Duma na sapah snalu btunux ga, tai ka erut rhngun o psiran dha hnyigan quyu mlhay, iiyux dha pgkla sapah nii o sapah bukung alang dha, kana eleelug alang hiya o kdrmtun dha rmisuh matas kana, malu balay taan. Seejiq Rukay alang Twow-na hiya o mtbiyax bi qmpah mhuma ana manu uuqun pnegalang, saw ka payay slaq, bunga, sqmu, kika pusu bi uqun dha. Sgnaah ta bukuy alang qmita o niqan kingal qmpahan ga tlbuan dgiyaq, qmpahan hiya o gdha hmaan pnsenak payay mqalux, yaasa jiyun dha smapuh smiyan 'Tapakarahavawang' kngkingal hngkawas, iiyux dha qqaras tmdahu utux smblaiq dhyaan. Pnegdxgal Nsgan Maw-ring nii o ga mniq tghunut pusu dgiyaq tgska Taywang, kmpraan dgiyaq na o paah 230 tnxalun ni bitaq 2700 tnxalun, drdowras bi ni naqih daan, karat na o mtalux bi ni sqixan hari, yayung Cwowkow o ga muda ska nniqa hini. Qngqaya kndsan ni sapah pgkla endaan Tasil Wasan hnici sbiyaw 1978 hngkawas siida, tmegsa ku ptasan paru Pin-tung slhayan mtgsa siida, ga quri tgdaya yayung Cwowkow hiya o asi lu hmjiyal tg1 ni tg2 ka tasil pnsiran rudan dha sbiyaw, pthangun"Kupaca-e"ni"Cupuriri" mtgsa Kaw ka dha alang nii. 1984 hngkawas siida duri o hmjiyal tg3 tasil Wansan hiya duri ka pnsiran rudan sbiyaw, ptgangun "Sanacire-e" ksun. 1989 hngkawas duri o ngalan klwan ka tru nniqan rudan sbiyaw nii o ngalan dha cigtru nniqan qnquran rudan sbiyaw "Wasan tasil pnsiran"ksun. Duri ni mtgsa Kaw o hmjiyal tgspat duri ni"Tacara-u"ksun dha tmngahan. Kana tasil pnsiran rudan sbiyaw "Wasan tasil pnsiran"nii o, seupu kana o spat nniqan ni maxal spat ka tasil pnsiran rudan dha seuxal. Alang Trdka hnici sbiyaw Alang nsbiyaw Trdka yama Rung-tow yama tunux quyu smapuh dembrax Wasan / smapuh utux rudan Twow-nasmapuh payay mqalux / Tapakarahava Mawring smapuh meysa quyux</FORM>
        <FORM kindOf="standard">Nsgan Mawring o nkingal alang nyosan Kaw-syong, ga mniq tgdaya nklaan hidaw tghonat mohing nklaan hidaw Kaw-syong, mgtgot tgdaya alang nsgan Tawyeyn, mgtgot ryaxan hidaw alang nsgan Ryo-kwey, dori ni mgtgot ryaxan hidaw alang nyosan Pin-tong nsgan Kaw-so, ni mgtgot nklaan hidaw alang nyosan Tay-tong nsgan Yeyn-ping, dori ni mgtgot tghonat alang nyosan Pin-tong alang nsgan San-ti-men ni U-tay. Knhbragan seejiq na o kingal kbohog mngari knxalan kbkoy, kska alang Taywang o hiya ka ghhaw bi seejiq niya, aji lala ka seejiq alang Maw-ring nii. Alang nsgan Maw-ring nii o nniqan alang seejiq tnposo Tay-wang, tdowa dhiya nanak ka kmlawa alang nii, kska alang Maw-ring hiya o niqan alang Wan-san-ri, Twowna ni Mawring tro alang. Ris Nsgan Maw-ring nii o nniqan seejiq Rokay alang Wan-san(Watowrong), alang Towna ni alang Ma-ya,mgtgot tgdaya alang Bonong Marisan, mgtgot nklaan hidaw alang Bonong Neypnro, tghonat o mgtgot alang Paywang seejiq Rawar–ya. Hangan Maw-ring sbiyaw o Towna son, kari Klmokan o 'Twen-c' kson. Prajing klwaan Nihong siida, seejiq tnposo hini o asaw mqraqil bi knlwaan Nihong, kiya ni mseopo seejiq kngkingal alang mkan Nihong, kiya ni ana yaa lala ka kensat Nihong wada dha phqilon o kiya ni pocing ni boji ida ini dgiyal poniq ni qongo, biyax qngqaya Nihong o wada sdgiyal ka eejiq tnposo da. endaan nii o 'Edaan Twenc' kson, mano kika Twow-na kson tmngahan ida bitaq sayang. Paah 1920 hngkawas do, klwaan alang paro Kaw-syong nsgan Cisan ka alang Twow-na nii da. Babaw mhdo tmjiyal ka tg2 tgjylan babaw dxgal do, ida Twow-na ka hangan na. Kiya ni 1956 hngkawas siida, yaasa alang Twow-nanii o mkla bi hmoma jyoring, psdkoon kana alang Taywang o, dhiya ka dmgiyal niya, mano saw nii do pthangon dha Mawring ka alang Twow-na da, ida bitaq sayang. Aalng Maya o Maw-ring kson dha kmpriyox tmngahan ori. 2010 hngkawas 3 idas 4 jiyax siida, alang Maw-ring o strong paro balay ronog Kaw-syong kson, 6.4 ka kmpraan ronognii, ida paah 1900 hngkawas o bitaq siida o, ongat saw nii paro bi ronog moda alang Maw-ring nii. Paah 2010 hngkawas 12 idas 25 jiyax, dha alang paro kaw-syong nii o pspoon kingal paro alang da, kika alang paro kaw-syongsayang da. Ana ya saw kiya o, ini saw seoxal dhiya nanak kmlawa dhiya nanak, klwaan paah thowlang alang paro Takaw ka dhiyanii da. Wada priyoxn ka"Gaya kklawa alang", mgay brax kklawa dha nanak alang ka gaya nii, seejiq tmposo o tdowa kmlawa alang dha nanak msa. Paah hiya siida, alang nsgan Maw-ring nii do tdowa gmaaw thowlang dha nanak ni kmlawa alang da. Dori, ida morog"Gaya kklawa alang", alang nsgan Maw-ring nii o proway bi nniqan dseejiq tnposo, dhiya nanakkmlawa alang, ini pndka elealang Klmokan, alang Maw-ring nii o tdowa gmaaw thowlang dha nanak ni kmlawa alang, aji snkgolan paah thowlang paro Kaw-syong baraw ka thowlang dha, niqan nanak ka gnaaw dha pnslian empprngaw, smmalo nanak gaya ooda dha qmpah ni kmlawa alang. Kska alang nsgan Maw-ring o kmgoaw saw seejiq qmpringan Rokay ka hbaraw balay, kiya ka kiya ni pnkari dha nanak ka tro alang nsgan nii o ini hari pndka, (pnkari Twow-na o'Thakongadavane',pnkari Wasan 'Oponoho' ni pnkari Maw-ring 'Teldreka'), tro klgan kari nii ka poso bi kari dha. Alang Maw-ring nii oga mniq ddgiyaq, ana mano sspriq, qqhoni, qqbhni, smsamat, qqsorox… ga meodos ska hiya, malobalay yahan rmigaw, pteora balay malo kndsan nniqan dha. Paah 2001 hngkawas 12 idas, phyogan "Maw-ring yahan rmigaw pnhyogan klwaan"ka alang Maw-ring nii da, kska Taywang o niqan bi hangan niya yahan rmigaw ka alang nii. Alang Twow-na ni sapah snalo btonox Alang Twow-na o nealang seejiq Rokay, seejiq na hiya o 'Konadavan' kson dha tmngahan nanak ka alang nii. Kari pnegkla rodan dha o yaasa dndolan holing mqalox dhoq alang hini ka dhiya msa, alang nii o ini ksola qsiya, tlboan ddgiyaq malo balay niqan. Alang Twow-na o ga mniq kska bi dgiyaq, ida bitaq sayang o mterora bi kndsan dha nanak seejiq Rokay, sapah dha o snalo tapaq btonox, bbtonox nii o saan dha hmaqol ni kmodaw siyaw yayong olay, ka btonox nii, psnakon dha snaw ni koyoh ka btonox, tai ka btonox koyoh o sbhoran bgihor do ini biyaw stmaq,tai ka btonox snaw mqalox o shjil bi ni malo ngalan dnamox ni smloon dha srakaw. Saw nii ka kari dha, snalo btonox ka sapah o ini bi rdagi ronog ni ana yaa srnabaw, rbagan, krpohan ni misan o smeoxol bi lnglongan seejiq msa. Doma na sapah snalo btonox ga, tai ka erot rhngon o psiran dha hnyigan qoyo mlhay, iiyox dha pgkla sapah nii o sapah bokong alang dha, kana eleelog alang hiya o kdrmton dha rmisoh matas kana, malo balay taan. Seejiq Rokay alang Twow-na hiya o mtbiyax bi qmpah mhoma ana mano ooqon pnegalang, saw ka payay slaq, bonga, sqmo, kika poso bi oqon dha. Sgnaah ta bokoy alang qmita o niqan kingal qmpahan ga tlboan dgiyaq, qmpahan hiya o gdha hmaan pnsenak payay mqalox, yaasa jiyon dha smapoh smiyan 'Tapakarahavawang' kngkingal hngkawas, iiyox dha qqaras tmdaho otox smblaiq dhyaan. Pnegdxgal Nsgan Maw-ring nii o ga mniq tghonot poso dgiyaq tgska Taywang, kmpraan dgiyaq na o paah 230 tnxalon ni bitaq 2700 tnxalon, drdowras bi ni naqih daan, karat na o mtalox bi ni sqixan hari, yayong Cwowkow o ga moda ska nniqa hini. Qngqaya kndsan ni sapah pgkla endaan Tasil Wasan hnici sbiyaw 1978 hngkawas siida, tmegsa ko ptasan paro Pin-tong slhayan mtgsa siida, ga qori tgdaya yayong Cwowkow hiya o asi lo hmjiyal tg1 ni tg2 ka tasil pnsiran rodan dha sbiyaw, pthangon"Kopaca-e"ni"Coporiri" mtgsa Kaw ka dha alang nii. 1984 hngkawas siida dori o hmjiyal tg3 tasil Wansan hiya dori ka pnsiran rodan sbiyaw, ptgangon "Sanacire-e" kson. 1989 hngkawas dori o ngalan klwan ka tro nniqan rodan sbiyaw nii o ngalan dha cigtro nniqan qnqoran rodan sbiyaw "Wasan tasil pnsiran"kson. Dori ni mtgsa Kaw o hmjiyal tgspat dori ni"Tacara-o"kson dha tmngahan. Kana tasil pnsiran rodan sbiyaw "Wasan tasil pnsiran"nii o, seopo kana o spat nniqan ni maxal spat ka tasil pnsiran rodan dha seoxal. Alang Trdka hnici sbiyaw Alang nsbiyaw Trdka yama Rong-tow yama tonox qoyo smapoh dembrax Wasan / smapoh otox rodan Twow-nasmapoh payay mqalox / Tapakarahava Mawring smapoh meysa qoyox</FORM>
    </S>
</TEXT>