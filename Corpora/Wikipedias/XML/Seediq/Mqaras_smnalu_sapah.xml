<?xml version="1.0" ?>
<TEXT id="Wiki_Seediq_Mqaras_smnalu_sapah" xml:lang="trv" source="Seediq Wikipedia, article: Mqaras_smnalu_sapah" copyright="CC BY-SA" citation="Mqaras_smnalu_sapah. (2025, May 05). In Wikipedia [Seediq]. https://trv.wikipedia.org/wiki/Mqaras_smnalu_sapah" BibTeX_citation="@misc{Wiki_trv_Mqaras_smnalu_sapah, title = Mqaras_smnalu_sapah, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Mqaras_smnalu_sapah} }">
    <S id="0">
        <FORM kindOf="original">== Mqaras smnalu sapah == Kleegan seejiq Truku sbiyaw ga, qnhdaan smmalu sapah o kingal paru qrasan, brah na siida o tnsapah ga, psramal msinaw seepuun dha mimah, mlawa kana alang ni kmeaguh bukung. Asi ka phuqil kingal babuy, nii o kika &quot;prngat&quot; ksun. Asi ka mneudus aji mnhuqil. Rngat babuy nii ka ngalan pusu sqaras quri utux ni kana seejiq. nii o, (1), Kika nirih pspruq prjingan mqaras. (2),Jiras niqan sapah nniqun da. (3),Pnlawa na eiyah kana lutut ni dlupung mseupu mqaras. Babaw na hiya byakun ka babuy ni pllayan smiyus qnslan ka utux tmninun. Kiya o, saw nii sqsul kngkingal hangan snlaqan hiyi lbuun rnabaw ni saan pqsul lqlaq muhing dnamux quri uyung. Saw nii ka pnstutux rnengaw bukung ini pqbhangi sjiqun, &quot;Mqaras nami sunan mgay su malu bi sapah ni niqan mu da wah! tai saw gxiyux mdhug ka sapah, ptasil ka dxgal ungat hiyihuya , empsgeegul tgblaiq hini ka lqlaqi, ungat empkrasa dhyaan o pstama nami sunan, brahaw su balay.&quot; Hi na do mseupu mkan babuy ni mqaras mimah ni rmgrig . Saw nii ka uda sbiyaw.</FORM>
        <FORM kindOf="standard">== Mqaras smnalo sapah == Kleegan seejiq Troko sbiyaw ga, qnhdaan smmalo sapah o kingal paro qrasan, brah na siida o tnsapah ga, psramal msinaw seepoon dha mimah, mlawa kana alang ni kmeagoh bokong. Asi ka phoqil kingal baboy, nii o kika &quot;prngat&quot; kson. Asi ka mneodos aji mnhoqil. Rngat baboy nii ka ngalan poso sqaras qori otox ni kana seejiq. nii o, (1), Kika nirih psproq prjingan mqaras. (2),Jiras niqan sapah nniqon da. (3),Pnlawa na eiyah kana lotot ni dlopong mseopo mqaras. Babaw na hiya byakon ka baboy ni pllayan smiyos qnslan ka otox tmninon. Kiya o, saw nii sqsol kngkingal hangan snlaqan hiyi lboon rnabaw ni saan pqsol lqlaq mohing dnamox qori oyong. Saw nii ka pnstotox rnengaw bokong ini pqbhangi sjiqon, &quot;Mqaras nami sonan mgay so malo bi sapah ni niqan mo da wah! tai saw gxiyox mdhog ka sapah, ptasil ka dxgal ongat hiyihoya , empsgeegol tgblaiq hini ka lqlaqi, ongat empkrasa dhyaan o pstama nami sonan, brahaw so balay.&quot; Hi na do mseopo mkan baboy ni mqaras mimah ni rmgrig . Saw nii ka oda sbiyaw.</FORM>
    </S>
</TEXT>