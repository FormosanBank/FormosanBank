<?xml version="1.0" ?>
<TEXT id="Wiki_Seediq_Hadur_Mdkrang" xml:lang="pwn" source="Paiwan Wikipedia, article: Hadur_Mdkrang" copyright="CC BY-SA" citation="Hadur_Mdkrang. (2024, December 07). In Wikipedia [Paiwan]. https://pwn.wikipedia.org/wiki/Hadur_Mdkrang" BibTeX_citation="@misc{Wiki_pwn_Hadur_Mdkrang, title = Hadur_Mdkrang, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Hadur_Mdkrang} }">
    <S id="0">
        <FORM kindOf="original">== Hadur Mdkrang == Seejiq ka mtburux nanak musa mdkrang o aji ka nbaraw, kiya ka kiya ni nasi mthbaraw ka mmha mdkrang siida o asi ka niqan mdudul niya. Mdudul nii o bukung alang aji uri o ngalan kari alang. Mmowsa brah na siida o asi ka musa rmngaw ngalan kari alang ka pusu seusa mdkrang nii. Mssruwa ka pnrngagan dha ni mmowsa siida do ini psrwai pcinun ka kuyuh ni tmikan masu psramal buwax ddsun, hmlama ni sbgrahan ka tahut rqda. Musa mssli empprngaw bbuyu ka dsnaw mmowsa na ni'mduuy qsiya 'o srbug na qsiya ka rnabaw ni daan na murus babaw tunux txtaxa hiyi smapuh aji dha eangal ramus. Babaw na nii, hmgluq pucing tgakat thmuku tluung ka kana ni tgluus embahang sndhug kari mdudul, kiya do kana o ciyu tluling baga dha ka pspuun dha rmbug qsiya gaga brah mduuy qsiya ni smdhug kari. Mtaqi bbuyu siida ka dhiya ni malu ka spi dha o asi klutut mn3 musa 'psisil'. Nasi naqih ka pnssilan dha o asi alax embrinah ini usa, nasi malu o asi usa quri ssaun. Bitaq dhuq dxgal ssaun dha ka kngkingal knegrbuan o muda 'prnabaw'dhyaan ka mduuy qsiya quri ddgiyal dha. Pdalih hari dhqan ka dxgal dnngsan dha do smmalu biyi hiya ni hciun dha hiya ka 1 risaw ni qaya nadas dha. Saw nii siida, bitaq sayang mnangal tunux ka snaw o mlukus hubang(srbuxan)ni powsa knrima baga. Smkagul taxa hiyi mowsa rmuyuk alang ni nasi malu saan o asi usa kmrmux alang. Aji uri o tmaga seejiq siyaw elug ni muda hiya ka seejiq do btaqan dha smbrangan, buun dha bujini ngalan dha tunux. Babaw mnangal tunux ka dhiya do embrinah biyi ni musa ayug, ngalan dha haya ka luqi tunux , babaw snagan do psaun dha rowan'tneetu'(lubuy kaji)ni speapa dha risaw. Hmdhik mqaras ni mnleelug meuyas musa sapah.Pdalih alang dha nanak do hmdhik pxal duri nimqquri alang msqar puniq, nasi 2 ka nangal dha o ptpusal msqar. Embahang ka seejiq alang ni ima ka mnangal do asi adas lukus hubang ka tnsapah ni saan haya pstrung plukus tudu elug. Dhuq alang dhiya do seejiq mnangal tunux nii o jioyan na sneunux ka tunuix nangal na ni sgkuwak na babaw tunux dseejiq mnarux do asi kmalu ka mnarux seejiq. Babaw na nii dsun na sapah na nanak ka tunux, qdalan na egaw sinaw ni siyang ni hlama ka quwaq tunux nangal na. Keeman na siida o srabi dha mqaras mimah sina w ni rmgrig. Saw saman do saan dha powsa sapah bukung alang ka tunux nii ni spuun dha mqaras. Saw saman duri o pdaun dha spsapah tnxalan dha musa ni pmahan dha sinaw, qdalan dha uqun, kpuan dha mimah sinaw mqaras ka tunux nii. Mnhdu powda prigaw spsapah dha do dsun bukung alang ka tunux nii ni ssalu paga psbkgun peeniq hiya ka tunux nseuxal ni tunux hana nangal. Pskaun peeniq ka tunux bgurah ni psrgun sirug kdang. Spteetu 'brqiya'(pnllutut smais tneetu bruling o spqiya dudux djima)ka kiyig tunux. Nii o pnskraya kmeaguh mlawa utux druwan sapah tunux nangal nii. Tgakat thmuku tluung smapuh brah tunux ka bukung ni"Mnuda brax nami ka isu ni nii su dhuq alang nami hini, gaga slhbun bi sunan ka kana ruwan sapah su, saw nii dhuq su mkan malu uqun hini ka isu sayang o adas hini kana ka rowan sapah su"sun na. Paah laqi bitaq rudan ka kana alang o bitaq mk5, 6jiyax shngian dha kana rbuk dha mseupu mqaras rmgrig quri tunux nii. Seejiq gmnaliq tunux o yaa bi mk10 jiyax plkusan na ka lukus hubang ni babaw na hiya do mlukus ida saw pnlukus niya. Nasi niqan ka seejiq tnqnay dhyaan wada gliqun pais do ana niqan ka tunux nangal dha o ini dha dsi alang ni daan dha qmada elug. Bqrus seejiq dhiya nanak gnaliq pais uri o hcian dha malax elug ni bungan dha qraqil, pixan dha qhuni aji sseeliq pais aji o mkan samat. Dhuq alang ka dhiya siida uri o ini asi tmay alang, keeman smkkingal kneurus musa alang ni mangal lukus embbulang ini duuyana manu. Dhuq brah sapah dha nanak siida o qhuran dha btunux tmutuy ka gaga sapah ni mknhuway mtmay sapah. Saw mgrbu saman do plkusun dha ka lukus hnici dha ngangut ni pucing nadas dha o ini dha jiyi pryuxun dha 1 duri pucing. Saw nii siida, seejiq tnkari mnadas dhyaan o lala ka ssahug na mgay(gukung, liwas, pucing, puniq, pupu)saw nii, aji quri sapah wada mhuqil ka sbgay, saan pkuring qmada. Seejiq mnadas uri o mangal babuy musa bbuyu ni lmuun na tmeetu ka babuy, lhgun na qwarux ni seasug na alang psruwa qqnaqih. Nasi ini sahug mgay ka mnadas nii o musa kmrumux kmatay sapah na ka seejiq wada gliqun pais. Nasi niqan ka mnangal luqih tnqnay dha musa o mnadas nii ka embgay kana pnspuhan. Duri ni gimun dha ka alang ima ka wada mhmut sgsapat, nasi dha hlayan do hiya ka embgsykana pnspuhan. Pklug wada mdkrang ka spsapah dha siida, bitaq dhuq sapah ka dhiya o ini tduwa phngun ka tahut sapah, duri o ini tduwa emppeysa ni embbgay, ini tduwa tmlung nuqih ni qaya cinun. Rahuq seejiq sapah wada mdkrang uri o ini tduwa hmut musa mtmay sapah dha. Duri o ini tduwa embahang rnaw kari, kiya o aji sseeliq quri dnngsan wada mdkrang. Dhuq alang ni embahang cinun do, kika tblaiq mtaqi ka keeman siida.</FORM>
        <FORM kindOf="standard">== Hador Mdkrang == Seejiq ka mtborox nanak mosa mdkrang o aji ka nbaraw, kiya ka kiya ni nasi mthbaraw ka mmha mdkrang siida o asi ka niqan mdodol niya. Mdodol nii o bokong alang aji ori o ngalan kari alang. Mmowsa brah na siida o asi ka mosa rmngaw ngalan kari alang ka poso seosa mdkrang nii. Mssrowa ka pnrngagan dha ni mmowsa siida do ini psrwai pcinon ka koyoh ni tmikan maso psramal bowax ddson, hmlama ni sbgrahan ka tahot rqda. Mosa mssli empprngaw bboyo ka dsnaw mmowsa na ni'mdooy qsiya 'o srbog na qsiya ka rnabaw ni daan na moros babaw tonox txtaxa hiyi smapoh aji dha eangal ramos. Babaw na nii, hmgloq pocing tgakat thmoko tloong ka kana ni tgloos embahang sndhog kari mdodol, kiya do kana o ciyo tloling baga dha ka pspoon dha rmbog qsiya gaga brah mdooy qsiya ni smdhog kari. Mtaqi bboyo siida ka dhiya ni malo ka spi dha o asi klotot mn3 mosa 'psisil'. Nasi naqih ka pnssilan dha o asi alax embrinah ini osa, nasi malo o asi osa qori ssaon. Bitaq dhoq dxgal ssaon dha ka kngkingal knegrboan o moda 'prnabaw'dhyaan ka mdooy qsiya qori ddgiyal dha. Pdalih hari dhqan ka dxgal dnngsan dha do smmalo biyi hiya ni hcion dha hiya ka 1 risaw ni qaya nadas dha. Saw nii siida, bitaq sayang mnangal tonox ka snaw o mlokos hobang(srboxan)ni powsa knrima baga. Smkagol taxa hiyi mowsa rmoyok alang ni nasi malo saan o asi osa kmrmox alang. Aji ori o tmaga seejiq siyaw elog ni moda hiya ka seejiq do btaqan dha smbrangan, boon dha bojini ngalan dha tonox. Babaw mnangal tonox ka dhiya do embrinah biyi ni mosa ayog, ngalan dha haya ka loqi tonox , babaw snagan do psaon dha rowan'tneeto'(loboy kaji)ni speapa dha risaw. Hmdhik mqaras ni mnleelog meoyas mosa sapah.Pdalih alang dha nanak do hmdhik pxal dori nimqqori alang msqar poniq, nasi 2 ka nangal dha o ptposal msqar. Embahang ka seejiq alang ni ima ka mnangal do asi adas lokos hobang ka tnsapah ni saan haya pstrong plokos todo elog. Dhoq alang dhiya do seejiq mnangal tonox nii o jioyan na sneonox ka tonoix nangal na ni sgkowak na babaw tonox dseejiq mnarox do asi kmalo ka mnarox seejiq. Babaw na nii dson na sapah na nanak ka tonox, qdalan na egaw sinaw ni siyang ni hlama ka qowaq tonox nangal na. Keeman na siida o srabi dha mqaras mimah sina w ni rmgrig. Saw saman do saan dha powsa sapah bokong alang ka tonox nii ni spoon dha mqaras. Saw saman dori o pdaon dha spsapah tnxalan dha mosa ni pmahan dha sinaw, qdalan dha oqon, kpoan dha mimah sinaw mqaras ka tonox nii. Mnhdo powda prigaw spsapah dha do dson bokong alang ka tonox nii ni ssalo paga psbkgon peeniq hiya ka tonox nseoxal ni tonox hana nangal. Pskaon peeniq ka tonox bgorah ni psrgon sirog kdang. Spteeto 'brqiya'(pnllotot smais tneeto broling o spqiya dodox djima)ka kiyig tonox. Nii o pnskraya kmeagoh mlawa otox drowan sapah tonox nangal nii. Tgakat thmoko tloong smapoh brah tonox ka bokong ni"Mnoda brax nami ka iso ni nii so dhoq alang nami hini, gaga slhbon bi sonan ka kana rowan sapah so, saw nii dhoq so mkan malo oqon hini ka iso sayang o adas hini kana ka rowan sapah so"son na. Paah laqi bitaq rodan ka kana alang o bitaq mk5, 6jiyax shngian dha kana rbok dha mseopo mqaras rmgrig qori tonox nii. Seejiq gmnaliq tonox o yaa bi mk10 jiyax plkosan na ka lokos hobang ni babaw na hiya do mlokos ida saw pnlokos niya. Nasi niqan ka seejiq tnqnay dhyaan wada gliqon pais do ana niqan ka tonox nangal dha o ini dha dsi alang ni daan dha qmada elog. Bqros seejiq dhiya nanak gnaliq pais ori o hcian dha malax elog ni bongan dha qraqil, pixan dha qhoni aji sseeliq pais aji o mkan samat. Dhoq alang ka dhiya siida ori o ini asi tmay alang, keeman smkkingal kneoros mosa alang ni mangal lokos embbolang ini dooyana mano. Dhoq brah sapah dha nanak siida o qhoran dha btonox tmotoy ka gaga sapah ni mknhoway mtmay sapah. Saw mgrbo saman do plkoson dha ka lokos hnici dha ngangot ni pocing nadas dha o ini dha jiyi pryoxon dha 1 dori pocing. Saw nii siida, seejiq tnkari mnadas dhyaan o lala ka ssahog na mgay(gokong, liwas, pocing, poniq, popo)saw nii, aji qori sapah wada mhoqil ka sbgay, saan pkoring qmada. Seejiq mnadas ori o mangal baboy mosa bboyo ni lmoon na tmeeto ka baboy, lhgon na qwarox ni seasog na alang psrowa qqnaqih. Nasi ini sahog mgay ka mnadas nii o mosa kmromox kmatay sapah na ka seejiq wada gliqon pais. Nasi niqan ka mnangal loqih tnqnay dha mosa o mnadas nii ka embgay kana pnspohan. Dori ni gimon dha ka alang ima ka wada mhmot sgsapat, nasi dha hlayan do hiya ka embgsykana pnspohan. Pklog wada mdkrang ka spsapah dha siida, bitaq dhoq sapah ka dhiya o ini tdowa phngon ka tahot sapah, dori o ini tdowa emppeysa ni embbgay, ini tdowa tmlong noqih ni qaya cinon. Rahoq seejiq sapah wada mdkrang ori o ini tdowa hmot mosa mtmay sapah dha. Dori o ini tdowa embahang rnaw kari, kiya o aji sseeliq qori dnngsan wada mdkrang. Dhoq alang ni embahang cinon do, kika tblaiq mtaqi ka keeman siida.</FORM>
    </S>
</TEXT>