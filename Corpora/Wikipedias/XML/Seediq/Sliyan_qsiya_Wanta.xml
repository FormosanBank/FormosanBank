<?xml version="1.0" ?>
<TEXT id="Wiki_Seediq_Sliyan_qsiya_Wanta" xml:lang="pwn" source="Paiwan Wikipedia, article: Sliyan_qsiya_Wanta" copyright="CC BY-SA" citation="Sliyan_qsiya_Wanta. (2024, December 07). In Wikipedia [Paiwan]. https://pwn.wikipedia.org/wiki/Sliyan_qsiya_Wanta" BibTeX_citation="@misc{Wiki_pwn_Sliyan_qsiya_Wanta, title = Sliyan_qsiya_Wanta, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Sliyan_qsiya_Wanta} }">
    <S id="0">
        <FORM kindOf="original">= Sliyan qsiya Wanta = Sliyan qsiya Wanta nii o, gaga mseayus dha alang Paran ni alang Prngawan. Prajing balay han o elug endaan qsiya Mtudu ka hini. Hngkawas 1939 qnlhangan Tanah Tunux siida, smalu sslian qsiya Wanta nii, sli na qsiya pnaah kska ddgiyaq Cungyangsanmay. Kiya ni phiyug pslian qsiya Wanta. Smmalu Wanta sweypa thunac Paran 9 km ayug hiya, knbowqaxan na o niqan 114 m. Tmhangan sslian qsiya Wanta Skbukung Cungtung Cangcyes syensng mudus siida han o, ida smkuxul bi sslian qsiya Wanta nii. Yasa mtasaw bi qtaan ka qsiya ni teura bi ddgiyaq thiqan qsiya, ida tduwa pkmalu kuxul, ini knteetu lmnglung alang na Tlu kjiyax da. Iya ni asi na thngani "Pihu" ka sslian qsiya Wanta nii da. Hyaun ka sslian qsiya Wanta (1) Truma hunac balay o sslian qsiya Wanta ksun ga, niqan kingal sapah empsruway smalu deynki, Taywan teynrikungs Wanta fateyncang ka hiya. Pusu balay o ida smtama biyax kndadax baraw mtucing qsiya, muda pqriqi euda na elug ka qsiya, hici do wada priyux deynki da. Kiya ni sslian qsiya Wanta nii ga, pusu bi qpahun na o, kika empgay qsiya Wanta fateyncang ssalu dha deynki. Dnjilan qsiya nii ga, tleelug qsiya qluli duri ni wada mssli Ucyeypa duri, hici do muda snalu bling qsiya ni wada klaan bi ana ima na Swatan da. (2) Tgdha o saan dha qmraq qqsurux ni qqbowlung ka sslian qsiya Wanta nii, Wada nanaq phiyug qpringan qsurux ka sejiqun Paran hiya. Dhiya ga miyah pusa wawa qqsuru ni wawa qqbowlung, skdakil dha paru hari do saan dha qmraq duri. Dsun dha alang spkan dha tnsapah, uxay uri o sqdal dha kana ka sejiqun alang, ida saw nii ka Seejiq/Seediq/Sediq balay. Duma na o sbarig na gaga mhapuy uqun alang Paran hiya, yasa tnabug nanaq sslian qsiya Wanta hini, hana qnraq ni kingal nanaq uqun, kiya ni kuxul bi miing ni uqun pnaah eseisil seejiq. Pnyahan pnataas</FORM>
        <FORM kindOf="standard">= Sliyan qsiya Wanta = Sliyan qsiya Wanta nii o, gaga mseayos dha alang Paran ni alang Prngawan. Prajing balay han o elog endaan qsiya Mtodo ka hini. Hngkawas 1939 qnlhangan Tanah Tonox siida, smalo sslian qsiya Wanta nii, sli na qsiya pnaah kska ddgiyaq Congyangsanmay. Kiya ni phiyog pslian qsiya Wanta. Smmalo Wanta sweypa thonac Paran 9 km ayog hiya, knbowqaxan na o niqan 114 m. Tmhangan sslian qsiya Wanta Skbokong Congtong Cangcyes syensng modos siida han o, ida smkoxol bi sslian qsiya Wanta nii. Yasa mtasaw bi qtaan ka qsiya ni teora bi ddgiyaq thiqan qsiya, ida tdowa pkmalo koxol, ini knteeto lmnglong alang na Tlo kjiyax da. Iya ni asi na thngani "Piho" ka sslian qsiya Wanta nii da. Hyaon ka sslian qsiya Wanta (1) Troma honac balay o sslian qsiya Wanta kson ga, niqan kingal sapah empsroway smalo deynki, Taywan teynrikongs Wanta fateyncang ka hiya. Poso balay o ida smtama biyax kndadax baraw mtocing qsiya, moda pqriqi eoda na elog ka qsiya, hici do wada priyox deynki da. Kiya ni sslian qsiya Wanta nii ga, poso bi qpahon na o, kika empgay qsiya Wanta fateyncang ssalo dha deynki. Dnjilan qsiya nii ga, tleelog qsiya qloli dori ni wada mssli Ucyeypa dori, hici do moda snalo bling qsiya ni wada klaan bi ana ima na Swatan da. (2) Tgdha o saan dha qmraq qqsorox ni qqbowlong ka sslian qsiya Wanta nii, Wada nanaq phiyog qpringan qsorox ka sejiqon Paran hiya. Dhiya ga miyah posa wawa qqsoro ni wawa qqbowlong, skdakil dha paro hari do saan dha qmraq dori. Dson dha alang spkan dha tnsapah, oxay ori o sqdal dha kana ka sejiqon alang, ida saw nii ka Seejiq/Seediq/Sediq balay. Doma na o sbarig na gaga mhapoy oqon alang Paran hiya, yasa tnabog nanaq sslian qsiya Wanta hini, hana qnraq ni kingal nanaq oqon, kiya ni koxol bi miing ni oqon pnaah eseisil seejiq. Pnyahan pnataas</FORM>
    </S>
</TEXT>