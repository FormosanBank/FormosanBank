<?xml version="1.0" ?>
<TEXT id="Wiki_Seediq_Mkuni_Paran" xml:lang="pwn" source="Paiwan Wikipedia, article: Mkuni_Paran" copyright="CC BY-SA" citation="Mkuni_Paran. (2024, December 07). In Wikipedia [Paiwan]. https://pwn.wikipedia.org/wiki/Mkuni_Paran" BibTeX_citation="@misc{Wiki_pwn_Mkuni_Paran, title = Mkuni_Paran, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Mkuni_Paran} }">
    <S id="0">
        <FORM kindOf="original">Meniq ka pncbuwan Tanah Tunux daka rudan ta mneniq Paran hii cbeyo we, "Musya ziken(Kari Tanah Tunux:霧社事件／むしゃじけん)" mesa ka Tanah Tunux ma, "Mkuni Paran / Kncyukan Tanah Tunux Paran" mesa ka rudan ta ita Kari Seediq (Tgdaya). Qlhangan Tanah Tunux ka Taywang nii ciida we, ini na psngai pqeepah ddaun quri ndheya ka Seediq alang ta, so ka smeelu, smmalu hako; mpheyu sapah ptasan ma sapah pyasan de, saanun na paapa qhuni dgiyaq Ucuucik dungan. Irih so meyah psqrinuc ita ka Tanah Tunux, asi lux mgedang qqpahan daha ka rudan ta. Inu dungan, ye tena mhedu mpprengo ka seediq mdudul alang ma, wada daha spooda Gaya ta kmciyuk ka Tanah Tunux di, ani ba knkana pnrrungan daha mesa kari rudan mntngari dehuk alang Gluban hii. Bale ba we, mmteru alang ka knciyuk Tanah Tunux ciida, maha 1300 hei kana seediq na hayan, bobo pnuurung de ini dehuk 300 hei ka mntngari na di.</FORM>
        <FORM kindOf="standard">Meniq ka pncbowan Tanah Tonox daka rodan ta mneniq Paran hii cbeyo we, "Mosya ziken(Kari Tanah Tonox:霧社事件／むしゃじけん)" mesa ka Tanah Tonox ma, "Mkoni Paran / Kncyokan Tanah Tonox Paran" mesa ka rodan ta ita Kari Seediq (Tgdaya). Qlhangan Tanah Tonox ka Taywang nii ciida we, ini na psngai pqeepah ddaon qori ndheya ka Seediq alang ta, so ka smeelo, smmalo hako; mpheyo sapah ptasan ma sapah pyasan de, saanon na paapa qhoni dgiyaq Ucoocik dongan. Irih so meyah psqrinoc ita ka Tanah Tonox, asi lox mgedang qqpahan daha ka rodan ta. Ino dongan, ye tena mhedo mpprengo ka seediq mdodol alang ma, wada daha spooda Gaya ta kmciyok ka Tanah Tonox di, ani ba knkana pnrrongan daha mesa kari rodan mntngari dehok alang Globan hii. Bale ba we, mmtero alang ka knciyok Tanah Tonox ciida, maha 1300 hei kana seediq na hayan, bobo pnoorong de ini dehok 300 hei ka mntngari na di.</FORM>
    </S>
</TEXT>