<?xml version="1.0" ?>
<TEXT id="Wiki_Seediq_Ciyak_krung" xml:lang="trv" source="Seediq Wikipedia, article: Ciyak_krung" copyright="CC BY-SA" citation="Ciyak_krung. (2025, May 05). In Wikipedia [Seediq]. https://trv.wikipedia.org/wiki/Ciyak_krung" BibTeX_citation="@misc{Wiki_trv_Ciyak_krung, title = Ciyak_krung, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ciyak_krung} }">
    <S id="0">
        <FORM kindOf="original">= Kerung puyaq/ Ciyak krung/ Krung sulay = Malu phmaun ka kerung puyaq, ini beyo gmarang ka ludux na. Kika phmaun daha siyo sapah ma ssiyo yayung dheran mhhuriq hari. Kari ta ita Tgdaya nii ge &quot; kerung puyak&quot; kesun ta. Niqan so hari kerung rako ga toma na, qqtaan hnyegan na ge, so hari bale puyak mkkerung, kiya asi daha kesi &quot; kerung puyaq&quot;. Puqun rudan ta cbeyo peni na, spuun daha pure bungan, skruwa daha mekan bungan ma, mtengi mnekan duri mesa, duma naq ge, prayun daha begu ka mimah duri. Netun mnekan pnure hei na kerung puyaq nii, ani naq mosa mkkesa theya, ini skkadi qsiya dhenu mesa rudan. Pnhmaan su bubu na kerung puyak nii ge, ini beyo gmarang ludux na, leexan kmetuy ka ludux na duri. Kika ani naq kteyun baga ka lmamu, saan smino qsiya ma, hprayu tmsiyus ka uuqun denu.</FORM>
        <FORM kindOf="standard">= Kerong poyaq/ Ciyak krong/ Krong solay = Malo phmaon ka kerong poyaq, ini beyo gmarang ka lodox na. Kika phmaon daha siyo sapah ma ssiyo yayong dheran mhhoriq hari. Kari ta ita Tgdaya nii ge &quot; kerong poyak&quot; keson ta. Niqan so hari kerong rako ga toma na, qqtaan hnyegan na ge, so hari bale poyak mkkerong, kiya asi daha kesi &quot; kerong poyaq&quot;. Poqon rodan ta cbeyo peni na, spoon daha pore bongan, skrowa daha mekan bongan ma, mtengi mnekan dori mesa, doma naq ge, prayon daha bego ka mimah dori. Neton mnekan pnore hei na kerong poyaq nii, ani naq mosa mkkesa theya, ini skkadi qsiya dheno mesa rodan. Pnhmaan so bobo na kerong poyak nii ge, ini beyo gmarang lodox na, leexan kmetoy ka lodox na dori. Kika ani naq kteyon baga ka lmamo, saan smino qsiya ma, hprayo tmsiyos ka ooqon deno.</FORM>
    </S>
</TEXT>