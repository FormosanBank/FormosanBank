<?xml version="1.0" ?>
<TEXT id="Wiki_Seediq_Bubun" xml:lang="trv" source="Seediq Wikipedia, article: Bubun" copyright="CC BY-SA" citation="Bubun. (2025, May 05). In Wikipedia [Seediq]. https://trv.wikipedia.org/wiki/Bubun" BibTeX_citation="@misc{Wiki_trv_Bubun, title = Bubun, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Bubun} }">
    <S id="0">
        <FORM kindOf="original">= Bubun = Gaga mniq Nantowseyn Jnaysyang ka alang bubun. 191 sapah ka kneegu na sapah, 499 hiyi ka kana knhbragan na hiyi. Tnpusu seejiq o mangal 81% niqan 403 hiyi sp, rahuq na uxay tnpusu seejiq o mangal 19% niqan 96 hiyi koia. Kana ka kleegan seejiq ga, Tayal76%, Seejiq/Seediq/Seejiq/Seejiq/Sediq1%, Bunun1%, Amis2%, Hla'alua1%. Pusu nniqan alang Tgkingal bi bgurah ka kmlawa qmpah klwaan mniq kana nsgan alang Bubun nii. Nniqan alang Nyusan Nanto nsgan Jnaysyang alang Bubun. Gasuc nniqan Gaga mniq narac daya yayung Peykangsi ka alang Bubun, mniq babaw saw daya gqiyan hidaw kska dgiyaq Hehwansan hiya, hunac o Sungring, yabi hari hunac 1km o nniqan hnici seejiq sbiyaw qyqaya Yuanmukupopo ka seuxal ha, kika tgdaya bi yayung Peykangsi ka alang Bubun nii. Pkkla patas ppanun Mgrig rulu: Taypey&gt;Elug klwaan tg3&gt;Cungto ciyawryotaw&gt;Elug127&gt;Taycung Nanto elug kbiyax rulu &gt;Cawtung ciyawriyotaw&gt;Tay63ciya&gt;To2&gt;Elug Cungcgn&gt;Elug Ciyawkwang&gt;Elug yufu&gt;To8&gt;Elug yuping&gt;Tay14&gt;Elug Cungcgn&gt;Elug Cungsan&gt; Elug jnhe&gt;Dhuq. Sjiqan klgan nealang Atayal. Djiyun kari Kari Atayal ni Tlu. Pnaah alang Cing siida,ruwan dxgal klwaan Mk-jixen, Mk-Bubul, Mk-Tata ni Mokupabo, pusu nniqan dha alang sayang o Bubun, kana nniqun alang o:Alang Mokupopo o mniq daya gqiyan hidaw 1km, alang Mokurihan o mniq sdalih hari daya 1km, alang Mokupabo o mniq hunac 1km, alang Mokupopo o skrayan yayung Peykang ni Bubun, mniq sipaw Bubun, daya sdalih dgiyaq Paykutasan, hunac hraan hidaw o yayung Peykangsi, gqiyan hidaw o yayung Pupuersi, ddgiyaq kana ka kssiyaw, egu bi qdrus, kika asi nniqan hini ka seejiq sbiyaw. Hngkawas 1912 idas 4, gaga nngalan seejiq nihung kana ka dxgal Mokurihan, sdalih alang Mokupop alang Cuse o mlih ni musa tliing Mukutata, tunux bi mtutul o Sulu．Tapas, mdulun kana seejiq Maripacun musa tmciyuk, egu bi jiyax angal ka tnjiyal kika tuhuy tjiyal seejiq nihung siida, mniq idas 5 jiyax 3 siida hunac Mokutata o, strngan saw yayung Peykang ni yayung Pupuersi gqiyan hidaw hiya supu tjiyal seejiq nihung, kana paqan dha seejiq nihung o mtrul rima seejiq, mangal paru luqih seejiq o dha, bukuy do, kika seejiq nihung o dmurul bi ka meydang mniq seejiq hini, kika pnhyugan dha kingal tunux mniq hiya.(Gaga elug seuxal kika muda alang Bubun hiya). Mniq minkwo hngkawas 2,3 , musa kmalu kmlawa ka keysacu nihung, kika rnwaqan seejiq Mokutata tnhjil, sndha tnhjil nganguc, kingal o tnhjil musa Mokupapa, kingal o tnhjil musa Mokurihan. Qnbhangan saw tmciyuk Tanax Tunux siida, seejiq nihung o qnuqu dha iyux pusa egu bi mbbiyax alang Mokurihan musa tnjiyal teumal saw tmciyuk Tanax Tunux, kndadax dgiyaq Risan miyah teumal ka seejiq mbbiyax alang dha, pnaah hunac Sungring mtmay alang nii, qnbhangan o wana musa tmsamac, qmpahan o ungac lntulan, sngari na seejiq o wada paqun kana da, kika mlih egu bi seejiq. Kndadax saw qnrquran na knkla seejiq o, mnuda uda nii o mniq minkwo hngkawas 2(hngkawas 1913) idas 8, gaga muda &quot;angal kana ka puniq Payko ni Maripa, miyah ka empsaping ka siida, sqama kana ka seejiq alang malepa ni seejiq alang makajixen, hmuya mnuda saw euda nii kika miyah mtmay alang ka empsaping nihung siida iyux angal kana ka puniq seejiq, kika anaqih bi kuxul seejiq nalang. Bukuy Kwanfu ka Taywan do, mniq daya alang Mokubapoce pnhyugan seyhu, tmhangan dha saw Bubun, supu dha alang Mokutata ni alang Mokupopo, sngari seejiq Mokurihan uri. bukuy mnhtu smalu ka elug rising do, kika tnhjil ssiyaw elug hini da, tmhangan dha &quot;Marikwan&quot;, sngari mniq minkwo hngkawas 83, yasa yahan mrmuxan ka paru gbihur Tawke kika thjil hunac daya alang nniqan seuxal dha alang sbiyaw, tmhanagn &quot;kungti&quot;ni &quot;bgurah Bubun&quot;. Pgkla patas rmigaw ◎Pusu pnhyugan: Qmpah kmlawa seejiq sapah Keysacu Bubun.(04)25960040 546 Nsgan Jnay alang Bubun elug Bubun tg23.</FORM>
        <FORM kindOf="standard">= Bobon = Gaga mniq Nantowseyn Jnaysyang ka alang bobon. 191 sapah ka kneego na sapah, 499 hiyi ka kana knhbragan na hiyi. Tnposo seejiq o mangal 81% niqan 403 hiyi sp, rahoq na oxay tnposo seejiq o mangal 19% niqan 96 hiyi koia. Kana ka kleegan seejiq ga, Tayal76%, Seejiq/Seediq/Seejiq/Seejiq/Sediq1%, Bonon1%, Amis2%, Hla'aloa1%. Poso nniqan alang Tgkingal bi bgorah ka kmlawa qmpah klwaan mniq kana nsgan alang Bobon nii. Nniqan alang Nyosan Nanto nsgan Jnaysyang alang Bobon. Gasoc nniqan Gaga mniq narac daya yayong Peykangsi ka alang Bobon, mniq babaw saw daya gqiyan hidaw kska dgiyaq Hehwansan hiya, honac o Songring, yabi hari honac 1km o nniqan hnici seejiq sbiyaw qyqaya Yoanmokopopo ka seoxal ha, kika tgdaya bi yayong Peykangsi ka alang Bobon nii. Pkkla patas ppanon Mgrig rolo: Taypey&gt;Elog klwaan tg3&gt;Congto ciyawryotaw&gt;Elog127&gt;Taycong Nanto elog kbiyax rolo &gt;Cawtong ciyawriyotaw&gt;Tay63ciya&gt;To2&gt;Elog Congcgn&gt;Elog Ciyawkwang&gt;Elog yofo&gt;To8&gt;Elog yoping&gt;Tay14&gt;Elog Congcgn&gt;Elog Congsan&gt; Elog jnhe&gt;Dhoq. Sjiqan klgan nealang Atayal. Djiyon kari Kari Atayal ni Tlo. Pnaah alang Cing siida,rowan dxgal klwaan Mk-jixen, Mk-Bobol, Mk-Tata ni Mokopabo, poso nniqan dha alang sayang o Bobon, kana nniqon alang o:Alang Mokopopo o mniq daya gqiyan hidaw 1km, alang Mokorihan o mniq sdalih hari daya 1km, alang Mokopabo o mniq honac 1km, alang Mokopopo o skrayan yayong Peykang ni Bobon, mniq sipaw Bobon, daya sdalih dgiyaq Paykotasan, honac hraan hidaw o yayong Peykangsi, gqiyan hidaw o yayong Popoersi, ddgiyaq kana ka kssiyaw, ego bi qdros, kika asi nniqan hini ka seejiq sbiyaw. Hngkawas 1912 idas 4, gaga nngalan seejiq nihong kana ka dxgal Mokorihan, sdalih alang Mokopop alang Cose o mlih ni mosa tliing Mokotata, tonox bi mtotol o Solo．Tapas, mdolon kana seejiq Maripacon mosa tmciyok, ego bi jiyax angal ka tnjiyal kika tohoy tjiyal seejiq nihong siida, mniq idas 5 jiyax 3 siida honac Mokotata o, strngan saw yayong Peykang ni yayong Popoersi gqiyan hidaw hiya sopo tjiyal seejiq nihong, kana paqan dha seejiq nihong o mtrol rima seejiq, mangal paro loqih seejiq o dha, bokoy do, kika seejiq nihong o dmorol bi ka meydang mniq seejiq hini, kika pnhyogan dha kingal tonox mniq hiya.(Gaga elog seoxal kika moda alang Bobon hiya). Mniq minkwo hngkawas 2,3 , mosa kmalo kmlawa ka keysaco nihong, kika rnwaqan seejiq Mokotata tnhjil, sndha tnhjil ngangoc, kingal o tnhjil mosa Mokopapa, kingal o tnhjil mosa Mokorihan. Qnbhangan saw tmciyok Tanax Tonox siida, seejiq nihong o qnoqo dha iyox posa ego bi mbbiyax alang Mokorihan mosa tnjiyal teomal saw tmciyok Tanax Tonox, kndadax dgiyaq Risan miyah teomal ka seejiq mbbiyax alang dha, pnaah honac Songring mtmay alang nii, qnbhangan o wana mosa tmsamac, qmpahan o ongac lntolan, sngari na seejiq o wada paqon kana da, kika mlih ego bi seejiq. Kndadax saw qnrqoran na knkla seejiq o, mnoda oda nii o mniq minkwo hngkawas 2(hngkawas 1913) idas 8, gaga moda &quot;angal kana ka poniq Payko ni Maripa, miyah ka empsaping ka siida, sqama kana ka seejiq alang malepa ni seejiq alang makajixen, hmoya mnoda saw eoda nii kika miyah mtmay alang ka empsaping nihong siida iyox angal kana ka poniq seejiq, kika anaqih bi koxol seejiq nalang. Bokoy Kwanfo ka Taywan do, mniq daya alang Mokobapoce pnhyogan seyho, tmhangan dha saw Bobon, sopo dha alang Mokotata ni alang Mokopopo, sngari seejiq Mokorihan ori. bokoy mnhto smalo ka elog rising do, kika tnhjil ssiyaw elog hini da, tmhangan dha &quot;Marikwan&quot;, sngari mniq minkwo hngkawas 83, yasa yahan mrmoxan ka paro gbihor Tawke kika thjil honac daya alang nniqan seoxal dha alang sbiyaw, tmhanagn &quot;kongti&quot;ni &quot;bgorah Bobon&quot;. Pgkla patas rmigaw ◎Poso pnhyogan: Qmpah kmlawa seejiq sapah Keysaco Bobon.(04)25960040 546 Nsgan Jnay alang Bobon elog Bobon tg23.</FORM>
    </S>
</TEXT>