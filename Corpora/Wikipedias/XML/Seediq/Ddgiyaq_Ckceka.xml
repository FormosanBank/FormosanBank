<?xml version="1.0" ?>
<TEXT id="Wiki_Seediq_Ddgiyaq_Ckceka" xml:lang="trv" source="Seediq Wikipedia, article: Ddgiyaq_Ckceka" copyright="CC BY-SA" citation="Ddgiyaq_Ckceka. (2025, May 05). In Wikipedia [Seediq]. https://trv.wikipedia.org/wiki/Ddgiyaq_Ckceka" BibTeX_citation="@misc{Wiki_trv_Ddgiyaq_Ckceka, title = Ddgiyaq_Ckceka, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ddgiyaq_Ckceka} }">
    <S id="0">
        <FORM kindOf="original">Kesun ddgiya ckceka nii we, digyaq ga alang Taywang hini, ani si uxe ga meniq cceka ba dheran Taywang ha, ga mqruri hari tgnarac na, ado ka pswayan qsiya yayung tgiirin, daka qsiya yayung tgnarac Tawang hini, kii asi daha kesi Ddgiyaq Ckceka. Rima ka ddgiyaq paru bale ka ga Taywang hini ma, dgiyaq nii si bbaro bale ma qnedis bale, ga daha tnyanun mesa dgiyaq Knuruh Sapah ma Knuruh Taywang, quri narac tghunac we, wada mtuting rcilung paru ayus Taywang, daka Tayriku qsiya na yayung ma, wada mtuting rcilung paru Taiping-yang. Ddgiyaq nii we, kndalax Su-ao ma betaq Olan-bi, so hari ga tgbaang qtaan de, kndalax daya mquri hunac tudu na dgiyaq, 330 kilo ka tnlhugan na dheran Taywang, tgnarac na ge mkdere paru ma, tgiirin na ge mgsapo hari, niqan rima dgiyaq paru ma teru dgiyaq hungul, ludux ba ddgiyaq nii we dgiyaq syoku-lan, ga asi so hari mgeqi karac ka dgiyaq hungul Daxun-san, so rcilung qtaan ka plabu dgiyaq kwan-san, mllutuc kanna ddgiyaq ka dgiyaq Tai-usan ga quri hunac. Quri daya na Ddgiyaq Ckceka nii na, irih so kndalax Kilai-Nanxong ma, betaq Lyosun-san hari ge, niqan breenux ga mgbaro breenux bale, tngiyo spriq ma ssudu biciq ka dgiyaq nii ma, bnuqin so hari dupi ini qtai ptputing na, niqan malu bale snrcinaan qaiya, rmabang ba bsuring cenga na Nunkao daka Antong-cin hiya ma, ga hii ka rcilung Pusu Qhuni, rcilung Smangan, rcilung Truku ma, rcilung Cizai-hu ga so tgrahuc na. Ani naq biciq ka alang Taywang nii, ani si, so ka dgiyaq mgliwas, so hntiyan pndringan bobo dheran nii ma, rcilung snlcingan qsiya dgiyaq peni, ga mntgutu meniq Ddgiyaq Ckceka nii kanna, kii kesun daha &quot;sapah ttgsaun mkkesa&quot; ka dgiyaq nii mesa, irih so takara mono alang Taywang ka kanna nii ma, uka riyung seediq mkela. Kesun daha dgiyaq &quot;sapah ttgsaun mkkesa&quot; nii ge, ani knkana camac, so hari ka alang camac di, kika ga sdhegan ba seyhu ta Taywang nii saya, ini na srwai mosa mgcebu, phuling ma tmlenga ka quri hini.</FORM>
        <FORM kindOf="standard">Keson ddgiya ckceka nii we, digyaq ga alang Taywang hini, ani si oxe ga meniq cceka ba dheran Taywang ha, ga mqrori hari tgnarac na, ado ka pswayan qsiya yayong tgiirin, daka qsiya yayong tgnarac Tawang hini, kii asi daha kesi Ddgiyaq Ckceka. Rima ka ddgiyaq paro bale ka ga Taywang hini ma, dgiyaq nii si bbaro bale ma qnedis bale, ga daha tnyanon mesa dgiyaq Knoroh Sapah ma Knoroh Taywang, qori narac tghonac we, wada mtoting rcilong paro ayos Taywang, daka Tayriko qsiya na yayong ma, wada mtoting rcilong paro Taiping-yang. Ddgiyaq nii we, kndalax So-ao ma betaq Olan-bi, so hari ga tgbaang qtaan de, kndalax daya mqori honac todo na dgiyaq, 330 kilo ka tnlhogan na dheran Taywang, tgnarac na ge mkdere paro ma, tgiirin na ge mgsapo hari, niqan rima dgiyaq paro ma tero dgiyaq hongol, lodox ba ddgiyaq nii we dgiyaq syoko-lan, ga asi so hari mgeqi karac ka dgiyaq hongol Daxon-san, so rcilong qtaan ka plabo dgiyaq kwan-san, mllotoc kanna ddgiyaq ka dgiyaq Tai-osan ga qori honac. Qori daya na Ddgiyaq Ckceka nii na, irih so kndalax Kilai-Nanxong ma, betaq Lyoson-san hari ge, niqan breenox ga mgbaro breenox bale, tngiyo spriq ma ssodo biciq ka dgiyaq nii ma, bnoqin so hari dopi ini qtai ptpoting na, niqan malo bale snrcinaan qaiya, rmabang ba bsoring cenga na Nonkao daka Antong-cin hiya ma, ga hii ka rcilong Poso Qhoni, rcilong Smangan, rcilong Troko ma, rcilong Cizai-ho ga so tgrahoc na. Ani naq biciq ka alang Taywang nii, ani si, so ka dgiyaq mgliwas, so hntiyan pndringan bobo dheran nii ma, rcilong snlcingan qsiya dgiyaq peni, ga mntgoto meniq Ddgiyaq Ckceka nii kanna, kii keson daha &quot;sapah ttgsaon mkkesa&quot; ka dgiyaq nii mesa, irih so takara mono alang Taywang ka kanna nii ma, oka riyong seediq mkela. Keson daha dgiyaq &quot;sapah ttgsaon mkkesa&quot; nii ge, ani knkana camac, so hari ka alang camac di, kika ga sdhegan ba seyho ta Taywang nii saya, ini na srwai mosa mgcebo, pholing ma tmlenga ka qori hini.</FORM>
    </S>
</TEXT>