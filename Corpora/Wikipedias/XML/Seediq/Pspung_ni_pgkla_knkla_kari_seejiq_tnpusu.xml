<?xml version="1.0" ?>
<TEXT id="Wiki_Seediq_Pspung_ni_pgkla_knkla_kari_seejiq_tnpusu" xml:lang="trv" source="Seediq Wikipedia, article: Pspung_ni_pgkla_knkla_kari_seejiq_tnpusu" copyright="CC BY-SA" citation="Pspung_ni_pgkla_knkla_kari_seejiq_tnpusu. (2025, May 05). In Wikipedia [Seediq]. https://trv.wikipedia.org/wiki/Pspung_ni_pgkla_knkla_kari_seejiq_tnpusu" BibTeX_citation="@misc{Wiki_trv_Pspung_ni_pgkla_knkla_kari_seejiq_tnpusu, title = Pspung_ni_pgkla_knkla_kari_seejiq_tnpusu, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Pspung_ni_pgkla_knkla_kari_seejiq_tnpusu} }">
    <S id="0">
        <FORM kindOf="original">pspung ni pgkla knkla kari seejiq tnpusu Klaun mu o kari Truku o jiyun ska ruwan sapah nanak, ini jii musa ngaunt. Bhangan seejiq do o ksun ta dha, ksgun ta rmngaw ka kari mu Truku. Hici do shngiyun mu ka kari mu da. Kmpriyux ka knxalan, prajing smluhay kari ta nanak. Paah 2001hngkawas prajing pspung ni pgkla knkla kari seejiq tnpusu. (prajing pstutui klgan kari seejiq, spruun na balay qmita, saw sklwiyun knxalan ka nii. Pspung ni pgkla knkla kari seejiq tnpusu, smpuru na 14 klgan seejiq 42 klgan kari , iyuh na aji pedang klgan kari ni tnslhayan. Spowda na saw nii kari klgan do duwa srisuh da, mnda kana dmppatas ni rdrudan alang. Mtbbrih mpprngaw nima patas da, tduwa hciyun lqlaqi hici ni tgsaan laqi hici. wada muda saw nii uri ni qlaun thowlang mklawa ka lnlungan seejiq tnpusu, phiyu kana mtgsa kari klgan. Tmgsa klgan kari ni klgan tnslhayan, tmgsa endaan ddrudan, tgsa dha dqlaqi alang. Pspuung ni pgkla knkla kari seejiq tnpusu, nii o dmudug gkla kari ta nanak. Btasan uri o psruway mku jiyax slhayan kari klgan, qmangaw mnda pspuung ni pgkla knkla kari seejiq ka mtgsa ni pslhayun na kana, malu balay ka bnnku saw nii. Pspuung ni pgkla knkla o uxay msriqu, aji ka mslxan uri, niqan bi rmun ta smtrung. Lala bi ka erug slhayan pnnhulan ni psliyan ni slhayan ptasan ka saan smluhay. Pusu balay qpahun seejiq knsxalan sayang ka lmutut kari klgan, gkla rmngaw kari klgan seejiq o asi ta ka muda kana. Txtaxa muudus ska Taiwan hini o ppsluxay ta snparu qmita, muda pspuung ni pgkla knkla kari seejiq tnpusu o krana gkla embahang rmngaw smpug rmisuh, kiya ni mtrura kika klgan seejiq maangan kari ni mrmuh ska kndsan, mqaras smmluhay.</FORM>
        <FORM kindOf="standard">pspong ni pgkla knkla kari seejiq tnposo Klaon mo o kari Troko o jiyon ska rowan sapah nanak, ini jii mosa ngaont. Bhangan seejiq do o kson ta dha, ksgon ta rmngaw ka kari mo Troko. Hici do shngiyon mo ka kari mo da. Kmpriyox ka knxalan, prajing smlohay kari ta nanak. Paah 2001hngkawas prajing pspong ni pgkla knkla kari seejiq tnposo. (prajing pstotoi klgan kari seejiq, sproon na balay qmita, saw sklwiyon knxalan ka nii. Pspong ni pgkla knkla kari seejiq tnposo, smporo na 14 klgan seejiq 42 klgan kari , iyoh na aji pedang klgan kari ni tnslhayan. Spowda na saw nii kari klgan do dowa srisoh da, mnda kana dmppatas ni rdrodan alang. Mtbbrih mpprngaw nima patas da, tdowa hciyon lqlaqi hici ni tgsaan laqi hici. wada moda saw nii ori ni qlaon thowlang mklawa ka lnlongan seejiq tnposo, phiyo kana mtgsa kari klgan. Tmgsa klgan kari ni klgan tnslhayan, tmgsa endaan ddrodan, tgsa dha dqlaqi alang. Pspoong ni pgkla knkla kari seejiq tnposo, nii o dmodog gkla kari ta nanak. Btasan ori o psroway mko jiyax slhayan kari klgan, qmangaw mnda pspoong ni pgkla knkla kari seejiq ka mtgsa ni pslhayon na kana, malo balay ka bnnko saw nii. Pspoong ni pgkla knkla o oxay msriqo, aji ka mslxan ori, niqan bi rmon ta smtrong. Lala bi ka erog slhayan pnnholan ni psliyan ni slhayan ptasan ka saan smlohay. Poso balay qpahon seejiq knsxalan sayang ka lmotot kari klgan, gkla rmngaw kari klgan seejiq o asi ta ka moda kana. Txtaxa moodos ska Taiwan hini o ppsloxay ta snparo qmita, moda pspoong ni pgkla knkla kari seejiq tnposo o krana gkla embahang rmngaw smpog rmisoh, kiya ni mtrora kika klgan seejiq maangan kari ni mrmoh ska kndsan, mqaras smmlohay.</FORM>
    </S>
</TEXT>