<TEXT id="Wiki_Seediq_Pnsliqan_kntalux" xml:lang="pwn" source="" copyright="" citation="" BibTeX_citation="">
    <S id="0">
        <FORM>Pnsliqan Kntalux Baraw na kngkwasan 65 rdrudan, rabu lqlaqi. niqan mthuway mnarux sediq, sediq mnkan iyu, sediq mqpah ngangu sediq mpkbiyax hiyi, sediq cuqi mchdil hiyi dnii, lxan balay kntlxan mi wada pnsliqan kntalux, naku knrinah qqduriq babaw phdawan kntalux. 3 ddaun ka hmtur mtalux: "Kntaanan tsasaw" mclocah ka lnkusan, lukus pdaun buwihur, musa peiyuk mskuy hngsk uxay uri u psbhuran mi tsawan. "Mumal mimah qsiya" : keou mkan sama mi hiyi qhuni, asi bay mimah 8cuqi dndangan qsiya ka kddiyax  ya bay 2000ml). "Qlhangun balay " : umaaw mrbu uxay uri u nbiyan mtltu karac ciida, musa mkksa sapa ngangu, iya usa mkksa ngangu ka diyan 10 patas hidaw dhuq babaw cka hidaw 2 patas hidaw. 5 ka ddaun nhari dmuuy bawa: "Tsasaw": thdilan mtasaw sbuhur ka sediq mnarux. Iya kntnun psai nniqan pnyahan pnsliqan kntalux. "Pngalan lukus": encuul yasa wada ini pdayi hngak ka pnlkusa sediq mnarux uyax uri u mskruc bay kiya ka pyahan pnsliqan kntalux. "Lmiwaq stlxan": nasi saw lnglingay ini mslxan mling ka nniqan, asi ka spoda biyax dha dmayaw, kiya sediq mnarux nii u tduwa ini biyax lmiwaq stlxan, bbrihan mlih sntlxan. "pmahun qsiya": pdaun elu nii pa, asi ka mtkla lnglungan sediq mnarux, ptqdriqan sediq mnarux ini nanaq rpun mi ptahun kingal nanaq naqah endaan. "Hadun pqita ising": nasi saw pdaun ana manu ooda pa, qqtan ta wada tna bay hmrinas strngan ndaan, naka nhari musa miing sediq mqpah sapah ising miyah dmayaw Pnyahan patas </FORM>
    </S>
</TEXT>
