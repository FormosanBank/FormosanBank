<?xml version="1.0" ?>
<TEXT id="Wiki_Seediq_Nsgan_Sin-yi" xml:lang="pwn" source="Paiwan Wikipedia, article: Nsgan_Sin-yi" copyright="CC BY-SA" citation="Nsgan_Sin-yi. (2024, December 07). In Wikipedia [Paiwan]. https://pwn.wikipedia.org/wiki/Nsgan_Sin-yi" BibTeX_citation="@misc{Wiki_pwn_Nsgan_Sin-yi, title = Nsgan_Sin-yi, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Nsgan_Sin-yi} }">
    <S id="0">
        <FORM kindOf="original">Nsgan Sin-yi(kari seejiq Bunun o Nehunpu-siang, kari klmukan o Sìn-gī-hiong, kari ngayngay o Sin-ngi-hiông), ga mniq iyax nklaan hidaw alang paru Nan-tu Taywang, tgkingal alang nniqan seejiq tnpusu ka alang nii(kingal o alang nsgan Jin-ay). Mgtugut tgdaya alang nsgan Jin-ay ni Yu-ce, mgtgut nklaan hidaw alang nsgan Wan-jung ni Cwu-si alang nyusan Hwa-leyn, mgtgut ryaxan hidaw alang nsgan Swey-ri ni Ru-ku ni Cu-san, mtlutut iyax tghunat ryaxan hidaw alang nsgan A-ri-san alang nyusan Cya-i, duri ni, mtlutut tghunat alang nsgan Taw-yeyn alang nyusan Kaw-syung, hiya ka llabang balay dxgal kska alang nyusan Nan-tu, kiya ni seejiq na o hghaw balay. Kana eleang nsgan Taywang knlbangan dxgal o hiya ka tgdha knlbangan na(smsul alang nsgan B-su-ring Hwa-leyn). Alang nsgan Sin-yi nii o ga mniq pusu dgiyaq ska Taywang ni pusu dgiyaq Yu-san, hrus balay ni saw smeisug. Nniqan pusu qpahan alang o ga mniq 518 tnxalun knbragan, yaasa nniqan na jiyan ni keeman ini bi pndka ka knxlan niya. Tgbaraw balay dgiyaq Taywang Yu-san, ga mniq tgtruma nsgan ni ayus alang alang nsgan Taw-yeyn. knhbragab seejiq na o yaa bi 1,6 kbuhug hiyi, nhbaraw bi hiyi kana alang nsgan klwaan Taywang ka alang hini o 2020 hngkawas 4 idas do wada sklaan nsgan B-su-ring ka knhbragan hiyi dha da, kiya ni tgdha knhbragan hiyi dha da. seejiq ga mniq ska alang nsgan hini o seejiq klmukan ni seejiq tnpusu mdka knhbragan dha, seejiq tnpusu o seejiq Bunun ka lala balay, ida bi 95％, seejiq Cow o 5％. Pnkari Bunun ka alang nii. Ris Brah naka alang nsgan Sin-yi nii o, dxgal seejiq tnpusu nklwaan knxalan Nihung han, 1945 hngkawas siida do, pryuxan dxgal nniqan dseejiq tnpusu da, hangan na plealay o alang nsgan Rwu-nu han, bukuy do pryuxan hangan Sin-yi da. 2014 hngkawas siida, mnda saw nii embrax bi powsa kari baraw ka dseejiq, dngesan dha o aji nami ka hangan alang nsgan Sin-yi msa, rubang dha pryuxan kingal hangan nkari sibiyaw dha nanak. Bnkgan qpahan alang Kana elealang alang nsgan Sin-yi o ga mniq siyaw yayung kana, dhaka paru balay yayung dha hini, ga kdhaun paru yama ka dha yayung nii, gmeelug siyaw yayung hiya ka seejiq niya mmggaluk ni musa ana inu. Yayung Cwow-swey-si alang bilaq Tiri(Ta-ma-rawan/Tamazuan) alang bilaq Tan-nan(Wa-ra-mi/Malavi/Laidazuan) alang bilaq Swang-rung alang bilaq Jen-hu(Jen-rwen/Rwu-rwu-ku/Lanlun) Yayung Cen-yow-ran-si alang bilaq Ming-te(Neymaw/Nehunpu)nniqan bnkgan qpahan Sin-yi alang bilaq Ay-kwu alang bilaq Ce-cyang alang bilaq Hung-cyu(Sa-ri-tung/Salitung) alang bilaq Wangsyang(Si-na-paran/Si-na-balan) alang bilaq Row-na(Rwu-rwu-na/Lu-lu-na, Pi-se/Halusipun) alang bilaq Wang-mey(Wang-syang/Kailbuan, Cyu-mey) alang bilaq Tung-hu(Hese/Ho-sa) alang bilaq Tung-pu(Tum-pu) alang bilaq Sen-mu, pusu bi alang nniqan seejiq klmukan Rgagan Yu-san saan rmigaw pnhyugan klwaan nii o aji wana paru yama nanak ka saan qmita, tai tasil nsbiyaw, pnspuan pnegdxgal,drdowras ni ayug na o saw sklwiun bi taan, qixan bi kjiyax, mtbnaw bi kana qhuni na hiya, kska alang Taywang o hiya ka tgtru hraan bi qsiya ka alang Sin-yi nii. Duri ni, ana manu ga meudus Yus-an saan rmigaw pnhyugan klwaan hiya o, sun ka ga meudus kska saw dxgal alang Yu-san hiya do, kana ka qqhuni, sspriq ni smsamat o lala bi klgan. Karat na o paah mtalux ni bitaw mskuy o niqan kana, nasi ta musa mksa ska saw nii alang do, mdka ga ta qduun mksa kana ka alang Taywang da. Duri ni, kska alang hini o niqan ka kingal ka saan mksa ka elugnsbiyaw Pa-tung-kwan ksun, elug nii osmnlaan klwaan seuxal, iiyux dha kklawa Taywang, wada bi drumut dha gmeelug. Klwaan Nihung siida do, malan na gmeelug dha elug uuda knsat duri, iiyux dha qqlahang sejiiq tnpusu, ana ya saw nii o, ida mrmun bi musa tmjiyal Nihung ka seejiq Bunun. Elug sbiyaw Pa-tung-kwan:Elug nsbiyaw Pa-tung-kwan o snalu 1875 hngkawas siida, tru elug ka snalu dha paah nklaan hidaw ni bitaq ryaxan hidaw alang Taywang, tgkingal ka elug nsbiyaw Pa-tung-kwan nii, wana hiya nanak ka msngari sayang da. Elug nii o smnlaan dha paah ryaxan hidaw Ring-se-pu(kika alang nsgan Cusan alang paru Nan-tu sayang), bitaq Pu-se-ke(kika alang nsgan Iri alang paru Hwa-leyn sayang), knbragan na o 265(152 10kb tnxalun), ngalan smnlaan nsbiyaw Klwaan Cung-haw-ming-kwu ka elug nii. Qmqur smalu elug nsbiyaw Pa-tung-kwan nii ka thowlang o, wada pkmalu balay qqeepah dha ska alang Taywang siida. Hmuya ma asi ka smalu elug nii hug? Dh aka pusu niya, tg1 o, 1874 hngkawas siida, seuda na emdaan Mu-tan-se ka klwaan Nihung, smkagul mrata niya musa mkan dseejiq tnpusu Paywang, duri ni, smura kana alang Taywang duri ka Nihung siida, yaasa saw nii do, niqan ka duma seejiq mkla lmnglung asi ka edwaun bi qmlahang ka ssiyaw silung Tawang msa do, tai ka thowlang mklawa Tayawang Cen-paw-cen powsa nhari patas thowlang baraw, asi ka glgun ka elug uuda paah nklaan hidaw ni bitaq ryaxan hidaw alang Taywang msa. Tg2 na o, yaasa dxgal ryaxan hidaw Taywang o lala bi ka seejiq thjil hiya ni ini tuku jiyun ka dxgal do, knteetu sndxgal mkeekan kjiyax, asi ka saan nhari thjil dxgal nklaan hidaw Taywang ka duma niya, yaasa lala bi dxgal ka hiya na ni ini tbuli niya na. Kiya ka kiya ni, ini smlii ka elug , ga htrun paru bi dgiyaq ka uuda do, mha msqriqu bi thjil ka hbaraw bi seejiq da msa lmnglung. Siida, hbaraw bi ka seejiq mqaras balay qmita saw kari thowlang Cen-paw-cen. Manu saw kiya do, babaw mniyah kmuruy ddaun kksaun elug ka mqeepah na da o, dngsan Cen-paw-cen siida o, tru ka elug ssalu niya paah ryaxan hidaw ni bitaq nklaan hidaw, nii o elug tgdaya(paah Kma-ran Su-aw ni bitaq Hwa-leyn Ci-ray), elug tgska o (paah alang nsgan Cu-san Ring-se-pu ni bitaq Hwa-leyn Pu-se-ke),ni elug tghunat(paah Pin-tung Ser-yaw bitaq Tay-tung Pey-nan), true lug nii ssalu na. Kana ka elug snalu na hiya o, tai ka elug tgska "Elug nsbiyaw Patungkwan" ksun nii o, dndulan mdudul thowlang mrata U-kwang-ryang smalu. saan sbgihur ulay Tung-pu Ping-ray saan qmita ayug saan rmigaw msdangi tglaq bung bnug hakaw utux tglaq bung bung Ywen-rung, tglaq bung bung Swang-rung dowras tama ni laqi elun saan mksa Tan-ta, pnegalang Tan-yey, elug saan mksa Jen-rwen tglaq bung bung Mu-kwa-keng paru qhuni nsbiyaw qhuni mddungus Phmaan pnegalang risah yabas tmatu budu Cwi-hung abura mnihur Ucya Yu-san sinew masu Ma-ra-sang</FORM>
        <FORM kindOf="standard">Nsgan Sin-yi(kari seejiq Bonon o Nehonpo-siang, kari klmokan o Sìn-gī-hiong, kari ngayngay o Sin-ngi-hiông), ga mniq iyax nklaan hidaw alang paro Nan-to Taywang, tgkingal alang nniqan seejiq tnposo ka alang nii(kingal o alang nsgan Jin-ay). Mgtogot tgdaya alang nsgan Jin-ay ni Yo-ce, mgtgot nklaan hidaw alang nsgan Wan-jong ni Cwo-si alang nyosan Hwa-leyn, mgtgot ryaxan hidaw alang nsgan Swey-ri ni Ro-ko ni Co-san, mtlotot iyax tghonat ryaxan hidaw alang nsgan A-ri-san alang nyosan Cya-i, dori ni, mtlotot tghonat alang nsgan Taw-yeyn alang nyosan Kaw-syong, hiya ka llabang balay dxgal kska alang nyosan Nan-to, kiya ni seejiq na o hghaw balay. Kana eleang nsgan Taywang knlbangan dxgal o hiya ka tgdha knlbangan na(smsol alang nsgan B-so-ring Hwa-leyn). Alang nsgan Sin-yi nii o ga mniq poso dgiyaq ska Taywang ni poso dgiyaq Yo-san, hros balay ni saw smeisog. Nniqan poso qpahan alang o ga mniq 518 tnxalon knbragan, yaasa nniqan na jiyan ni keeman ini bi pndka ka knxlan niya. Tgbaraw balay dgiyaq Taywang Yo-san, ga mniq tgtroma nsgan ni ayos alang alang nsgan Taw-yeyn. knhbragab seejiq na o yaa bi 1,6 kbohog hiyi, nhbaraw bi hiyi kana alang nsgan klwaan Taywang ka alang hini o 2020 hngkawas 4 idas do wada sklaan nsgan B-so-ring ka knhbragan hiyi dha da, kiya ni tgdha knhbragan hiyi dha da. seejiq ga mniq ska alang nsgan hini o seejiq klmokan ni seejiq tnposo mdka knhbragan dha, seejiq tnposo o seejiq Bonon ka lala balay, ida bi 95％, seejiq Cow o 5％. Pnkari Bonon ka alang nii. Ris Brah naka alang nsgan Sin-yi nii o, dxgal seejiq tnposo nklwaan knxalan Nihong han, 1945 hngkawas siida do, pryoxan dxgal nniqan dseejiq tnposo da, hangan na plealay o alang nsgan Rwo-no han, bokoy do pryoxan hangan Sin-yi da. 2014 hngkawas siida, mnda saw nii embrax bi powsa kari baraw ka dseejiq, dngesan dha o aji nami ka hangan alang nsgan Sin-yi msa, robang dha pryoxan kingal hangan nkari sibiyaw dha nanak. Bnkgan qpahan alang Kana elealang alang nsgan Sin-yi o ga mniq siyaw yayong kana, dhaka paro balay yayong dha hini, ga kdhaon paro yama ka dha yayong nii, gmeelog siyaw yayong hiya ka seejiq niya mmggalok ni mosa ana ino. Yayong Cwow-swey-si alang bilaq Tiri(Ta-ma-rawan/Tamazoan) alang bilaq Tan-nan(Wa-ra-mi/Malavi/Laidazoan) alang bilaq Swang-rong alang bilaq Jen-ho(Jen-rwen/Rwo-rwo-ko/Lanlon) Yayong Cen-yow-ran-si alang bilaq Ming-te(Neymaw/Nehonpo)nniqan bnkgan qpahan Sin-yi alang bilaq Ay-kwo alang bilaq Ce-cyang alang bilaq Hong-cyo(Sa-ri-tong/Salitong) alang bilaq Wangsyang(Si-na-paran/Si-na-balan) alang bilaq Row-na(Rwo-rwo-na/Lo-lo-na, Pi-se/Halosipon) alang bilaq Wang-mey(Wang-syang/Kailboan, Cyo-mey) alang bilaq Tong-ho(Hese/Ho-sa) alang bilaq Tong-po(Tom-po) alang bilaq Sen-mo, poso bi alang nniqan seejiq klmokan Rgagan Yo-san saan rmigaw pnhyogan klwaan nii o aji wana paro yama nanak ka saan qmita, tai tasil nsbiyaw, pnspoan pnegdxgal,drdowras ni ayog na o saw sklwion bi taan, qixan bi kjiyax, mtbnaw bi kana qhoni na hiya, kska alang Taywang o hiya ka tgtro hraan bi qsiya ka alang Sin-yi nii. Dori ni, ana mano ga meodos Yos-an saan rmigaw pnhyogan klwaan hiya o, son ka ga meodos kska saw dxgal alang Yo-san hiya do, kana ka qqhoni, sspriq ni smsamat o lala bi klgan. Karat na o paah mtalox ni bitaw mskoy o niqan kana, nasi ta mosa mksa ska saw nii alang do, mdka ga ta qdoon mksa kana ka alang Taywang da. Dori ni, kska alang hini o niqan ka kingal ka saan mksa ka elognsbiyaw Pa-tong-kwan kson, elog nii osmnlaan klwaan seoxal, iiyox dha kklawa Taywang, wada bi dromot dha gmeelog. Klwaan Nihong siida do, malan na gmeelog dha elog ooda knsat dori, iiyox dha qqlahang sejiiq tnposo, ana ya saw nii o, ida mrmon bi mosa tmjiyal Nihong ka seejiq Bonon. Elog sbiyaw Pa-tong-kwan:Elog nsbiyaw Pa-tong-kwan o snalo 1875 hngkawas siida, tro elog ka snalo dha paah nklaan hidaw ni bitaq ryaxan hidaw alang Taywang, tgkingal ka elog nsbiyaw Pa-tong-kwan nii, wana hiya nanak ka msngari sayang da. Elog nii o smnlaan dha paah ryaxan hidaw Ring-se-po(kika alang nsgan Cosan alang paro Nan-to sayang), bitaq Po-se-ke(kika alang nsgan Iri alang paro Hwa-leyn sayang), knbragan na o 265(152 10kb tnxalon), ngalan smnlaan nsbiyaw Klwaan Cong-haw-ming-kwo ka elog nii. Qmqor smalo elog nsbiyaw Pa-tong-kwan nii ka thowlang o, wada pkmalo balay qqeepah dha ska alang Taywang siida. Hmoya ma asi ka smalo elog nii hog? Dh aka poso niya, tg1 o, 1874 hngkawas siida, seoda na emdaan Mo-tan-se ka klwaan Nihong, smkagol mrata niya mosa mkan dseejiq tnposo Paywang, dori ni, smora kana alang Taywang dori ka Nihong siida, yaasa saw nii do, niqan ka doma seejiq mkla lmnglong asi ka edwaon bi qmlahang ka ssiyaw silong Tawang msa do, tai ka thowlang mklawa Tayawang Cen-paw-cen powsa nhari patas thowlang baraw, asi ka glgon ka elog ooda paah nklaan hidaw ni bitaq ryaxan hidaw alang Taywang msa. Tg2 na o, yaasa dxgal ryaxan hidaw Taywang o lala bi ka seejiq thjil hiya ni ini toko jiyon ka dxgal do, knteeto sndxgal mkeekan kjiyax, asi ka saan nhari thjil dxgal nklaan hidaw Taywang ka doma niya, yaasa lala bi dxgal ka hiya na ni ini tboli niya na. Kiya ka kiya ni, ini smlii ka elog , ga htron paro bi dgiyaq ka ooda do, mha msqriqo bi thjil ka hbaraw bi seejiq da msa lmnglong. Siida, hbaraw bi ka seejiq mqaras balay qmita saw kari thowlang Cen-paw-cen. Mano saw kiya do, babaw mniyah kmoroy ddaon kksaon elog ka mqeepah na da o, dngsan Cen-paw-cen siida o, tro ka elog ssalo niya paah ryaxan hidaw ni bitaq nklaan hidaw, nii o elog tgdaya(paah Kma-ran So-aw ni bitaq Hwa-leyn Ci-ray), elog tgska o (paah alang nsgan Co-san Ring-se-po ni bitaq Hwa-leyn Po-se-ke),ni elog tghonat(paah Pin-tong Ser-yaw bitaq Tay-tong Pey-nan), troe log nii ssalo na. Kana ka elog snalo na hiya o, tai ka elog tgska "Elog nsbiyaw Patongkwan" kson nii o, dndolan mdodol thowlang mrata U-kwang-ryang smalo. saan sbgihor olay Tong-po Ping-ray saan qmita ayog saan rmigaw msdangi tglaq bong bnog hakaw otox tglaq bong bong Ywen-rong, tglaq bong bong Swang-rong dowras tama ni laqi elon saan mksa Tan-ta, pnegalang Tan-yey, elog saan mksa Jen-rwen tglaq bong bong Mo-kwa-keng paro qhoni nsbiyaw qhoni mddongos Phmaan pnegalang risah yabas tmato bodo Cwi-hong abora mnihor Ucya Yo-san sinew maso Ma-ra-sang</FORM>
    </S>
</TEXT>