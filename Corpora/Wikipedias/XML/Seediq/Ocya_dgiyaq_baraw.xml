<?xml version="1.0" ?>
<TEXT id="Wiki_Seediq_Ocya_dgiyaq_baraw" xml:lang="trv" source="Seediq Wikipedia, article: Ocya_dgiyaq_baraw" copyright="CC BY-SA" citation="Ocya_dgiyaq_baraw. (2025, May 05). In Wikipedia [Seediq]. https://trv.wikipedia.org/wiki/Ocya_dgiyaq_baraw" BibTeX_citation="@misc{Wiki_trv_Ocya_dgiyaq_baraw, title = Ocya_dgiyaq_baraw, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ocya_dgiyaq_baraw} }">
    <S id="0">
        <FORM kindOf="original">= Ocya dgiyaq baraw = Gaga qlangan dpungpung dgiyaq Gokang ni tbiyun ka Jnaysyang, kiya ni pnegalang dha Ocya mskuy baraw ga niqan bi hangan niya. Pnhmaan hmrunas haypa 1200m ka Ocya, gaga tqrian bbuyu ka kikiy na, ida spaan rulung kana ka kngkwasan, jiyan ni keeman o ida ini bi ktna ka knskuy karac. Baka balay ka qqsiya karac, egu balay ka yowcic ruwan dxgal, kiya ni smkila bi llingay hini ka &quot;Ocya dgiyaq baraw&quot; ksun. Pnhmaan Ocya ddgiyaq baraw Mnhuma Ocya ddgiyaq baraw Jnaysyang o gaga Nanfungcun, cunyangcun, cingingcun, Todacun, Hecwocun, Fasyangcun, Risingcun,cweyhwacun dnii cun. Manu ka mhuma sejiqun o sugan dha rima hmaan ocya, saw ka Hwakang Cweyrwancyu, Tayuring Piryucyu, Hehwansan Cweyfungcyu, CingcingTatungcyu, Rusan Ciraysancyu dnii, drima hnmaan ocya nii ga ida gaga haypa 1000m kana wah. Ma ksun ocya ddgiyaq baraw Taywan ka hangan na hug? Pnegalang Jnaysyang &quot;ocya&quot; o ksun ocya ddgiyaq baraw Taywan, yasa hnmaan haypa 1000m kana ka ocya na, kiya ka bqanan ocya ddgiyaq baraw Taywan ka hangan na. Ini qbsiyaq hdagan hidaw, mskuy hngkwasan, thuway kndkilan na kika kndux ka wasaw na. Ida mrdax ni malu bi ka lhang rnbgan mtalux qqsiya ocya, mhun o bsiyaq hari nniqan na quwaq ni brinah sknxal ka knux na. kiya ni ksun dha ocya balay bi &quot;Ocya bukung dgiyaq baraw Taywan&quot; ka hangan na da. Qtai ta manu msa ka empsruway ocya hug? Mimah ocya siida, tgkingal o plealay smluhay qmita hnyigan ocya, qmita ni klaun qmita pniyah inu ka ocya nii. Qtaan saw rbgan mtalux qsiya do pshuya knhuway trawah ka kngkingalwasaw. Balay bi ocya dgiyaq baraw o msama biqtaan, nasi saw msaas ni mkafey qtaan o mrudan ni mnhru truma kari weytu, uxay uri o pnhmaan dxgal breenux. Saw nii ka qnita empsruway ocya dgiyaq baraw. Pnyahan pnataas 詹素娥 Lituk Teymu</FORM>
        <FORM kindOf="standard">= Ocya dgiyaq baraw = Gaga qlangan dpongpong dgiyaq Gokang ni tbiyon ka Jnaysyang, kiya ni pnegalang dha Ocya mskoy baraw ga niqan bi hangan niya. Pnhmaan hmronas haypa 1200m ka Ocya, gaga tqrian bboyo ka kikiy na, ida spaan rolong kana ka kngkwasan, jiyan ni keeman o ida ini bi ktna ka knskoy karac. Baka balay ka qqsiya karac, ego balay ka yowcic rowan dxgal, kiya ni smkila bi llingay hini ka &quot;Ocya dgiyaq baraw&quot; kson. Pnhmaan Ocya ddgiyaq baraw Mnhoma Ocya ddgiyaq baraw Jnaysyang o gaga Nanfongcon, conyangcon, cingingcon, Todacon, Hecwocon, Fasyangcon, Risingcon,cweyhwacon dnii con. Mano ka mhoma sejiqon o sogan dha rima hmaan ocya, saw ka Hwakang Cweyrwancyo, Tayoring Piryocyo, Hehwansan Cweyfongcyo, CingcingTatongcyo, Rosan Ciraysancyo dnii, drima hnmaan ocya nii ga ida gaga haypa 1000m kana wah. Ma kson ocya ddgiyaq baraw Taywan ka hangan na hog? Pnegalang Jnaysyang &quot;ocya&quot; o kson ocya ddgiyaq baraw Taywan, yasa hnmaan haypa 1000m kana ka ocya na, kiya ka bqanan ocya ddgiyaq baraw Taywan ka hangan na. Ini qbsiyaq hdagan hidaw, mskoy hngkwasan, thoway kndkilan na kika kndox ka wasaw na. Ida mrdax ni malo bi ka lhang rnbgan mtalox qqsiya ocya, mhon o bsiyaq hari nniqan na qowaq ni brinah sknxal ka knox na. kiya ni kson dha ocya balay bi &quot;Ocya bokong dgiyaq baraw Taywan&quot; ka hangan na da. Qtai ta mano msa ka empsroway ocya hog? Mimah ocya siida, tgkingal o plealay smlohay qmita hnyigan ocya, qmita ni klaon qmita pniyah ino ka ocya nii. Qtaan saw rbgan mtalox qsiya do pshoya knhoway trawah ka kngkingalwasaw. Balay bi ocya dgiyaq baraw o msama biqtaan, nasi saw msaas ni mkafey qtaan o mrodan ni mnhro troma kari weyto, oxay ori o pnhmaan dxgal breenox. Saw nii ka qnita empsroway ocya dgiyaq baraw. Pnyahan pnataas 詹素娥 Litok Teymo</FORM>
    </S>
</TEXT>