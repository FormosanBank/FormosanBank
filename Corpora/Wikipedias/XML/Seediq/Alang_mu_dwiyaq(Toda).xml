<?xml version="1.0" ?>
<TEXT id="Wiki_Seediq_Alang_mu_dwiyaq(Toda)" xml:lang="trv" source="Seediq Wikipedia, article: Alang_mu_dwiyaq(Toda)" copyright="CC BY-SA" citation="Alang_mu_dwiyaq(Toda). (2025, May 05). In Wikipedia [Seediq]. https://trv.wikipedia.org/wiki/Alang_mu_dwiyaq(Toda)" BibTeX_citation="@misc{Wiki_trv_Alang_mu_dwiyaq(Toda), title = Alang_mu_dwiyaq(Toda), year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Alang_mu_dwiyaq(Toda)} }">
    <S id="0">
        <FORM kindOf="original">= Alang mu dwiyaq = Alang mu way dwiyaq. alang mu way siyaw bbaraw balay yayung. alang mu, niqan hbaraw sediq, niqan ou sapah uri.malu balay qtaan,malu balay nniqan uri. alang Sediq emToda ka alang mu, kiya mi niqan hbaraw bay Sediq emToda way msuupu mniq alang hini.snru ka tama mu rudan&quot;uxay hini ka alang rudan ta cbiyaw, pniyah ta alang emToda miyah thdil alang ta hini sayang,wada niqan maspac kmxalan tru hari knkawas ka nniqan ta hini &quot;emca Sediq alang ta mdrumuc balay qmpah kana, yabay niqan burah dxral, kiya hmuma so ana manu miyah bay kana, saw ka Payay, wana ita huni niqan payay tbula, basaw, saw bunga, sari, lhngay, sama, ricah, bnuwan, aring, dluloq rungay, qlahi…. ida malu kana ka hru dha,miyah kana ka nhmaan uri. Kiya sayang ana ima miyah kmbaruh dxralnami hmuma beluh, tmato, ucik tbula, lnlamu so sama mi ociya,briyun dha mi pryuhun dha pila. So nii pniyah icil alang sediq way mniq alang nami sayang u wada hbaraw hari mi bsiyaq hari knkawas da. alang mu way pcka bay dwiyaq, cbiyaw uxay alang han u bbuyu ni qhuni harung kana, kiya ka sun dah&quot;alang bbuyu harung qhuni&quot;ka alang hini. qhuni harung u niqan dha kluwan , kingal u harung balay, kingal u harung trabus, qhuni harung balay sun malu bay stahu puniq, qhuni harung trabus u malu bay phyuun sapah, cuxal pradil thdil hini ka rudan sbiyaw u harung trabus ka wada malu bay phyuwan ssapah, ado mkray ka qhuni trabus ni phyuun sapah u ini kridil uri. Brah alang mu niqan bbaraw bay yayung, emca ka bubu mu rudan&quot;cbiyaw musa ku mahu yayung kddiyax, panun mu brunguy ka rutiq lukus dsun mu mahu yayung, nhdu mahu do panun mu brunguy dungan han mu phidaw nganguc sapah. nasi rbawan do, musa nami tmapaq qsiya yayung,musa nami qmraq qcurux,krarang mi bow wlung yayung uri, saw nii malu bay saan ka yayung alang mu dwiyaq. nasi qmuyux deyhing do saw bay uxay hiya da, madas rngcux ni mrutiq ka qsiya, mapa btunux mi qhuni saw hari muutux dmi ktayun na kana ka qnpahan sediq mi hakaw uri da, saw bay smicu.&quot; alang dwiyaq sayang saan balay rmiwaw sediq pniyahh icil alang, yabay niqan nanaq malu day waya ka&quot;sediq tnpusu Taywan&quot;hini, niqan malu so sknxun bihur mi burah balay qsiya mahun uri. Sayang way ta embiyax smluhay kari ta nanaq mi smluhay emdaan rudan ta cbiyaw, saw ka tminun pala, tmsa rri mi uyas Sediq, niqan balay lilix dha kana. Pusu bala lnglungan kana ka sediq alang dwiyaq.</FORM>
        <FORM kindOf="standard">= Alang mo dwiyaq = Alang mo way dwiyaq. alang mo way siyaw bbaraw balay yayong. alang mo, niqan hbaraw sediq, niqan oo sapah ori.malo balay qtaan,malo balay nniqan ori. alang Sediq emToda ka alang mo, kiya mi niqan hbaraw bay Sediq emToda way msoopo mniq alang hini.snro ka tama mo rodan&quot;oxay hini ka alang rodan ta cbiyaw, pniyah ta alang emToda miyah thdil alang ta hini sayang,wada niqan maspac kmxalan tro hari knkawas ka nniqan ta hini &quot;emca Sediq alang ta mdromoc balay qmpah kana, yabay niqan borah dxral, kiya hmoma so ana mano miyah bay kana, saw ka Payay, wana ita honi niqan payay tbola, basaw, saw bonga, sari, lhngay, sama, ricah, bnowan, aring, dloloq rongay, qlahi…. ida malo kana ka hro dha,miyah kana ka nhmaan ori. Kiya sayang ana ima miyah kmbaroh dxralnami hmoma beloh, tmato, ocik tbola, lnlamo so sama mi ociya,briyon dha mi pryohon dha pila. So nii pniyah icil alang sediq way mniq alang nami sayang o wada hbaraw hari mi bsiyaq hari knkawas da. alang mo way pcka bay dwiyaq, cbiyaw oxay alang han o bboyo ni qhoni harong kana, kiya ka son dah&quot;alang bboyo harong qhoni&quot;ka alang hini. qhoni harong o niqan dha klowan , kingal o harong balay, kingal o harong trabos, qhoni harong balay son malo bay staho poniq, qhoni harong trabos o malo bay phyoon sapah, coxal pradil thdil hini ka rodan sbiyaw o harong trabos ka wada malo bay phyowan ssapah, ado mkray ka qhoni trabos ni phyoon sapah o ini kridil ori. Brah alang mo niqan bbaraw bay yayong, emca ka bobo mo rodan&quot;cbiyaw mosa ko maho yayong kddiyax, panon mo brongoy ka rotiq lokos dson mo maho yayong, nhdo maho do panon mo brongoy dongan han mo phidaw ngangoc sapah. nasi rbawan do, mosa nami tmapaq qsiya yayong,mosa nami qmraq qcorox,krarang mi bow wlong yayong ori, saw nii malo bay saan ka yayong alang mo dwiyaq. nasi qmoyox deyhing do saw bay oxay hiya da, madas rngcox ni mrotiq ka qsiya, mapa btonox mi qhoni saw hari mootox dmi ktayon na kana ka qnpahan sediq mi hakaw ori da, saw bay smico.&quot; alang dwiyaq sayang saan balay rmiwaw sediq pniyahh icil alang, yabay niqan nanaq malo day waya ka&quot;sediq tnposo Taywan&quot;hini, niqan malo so sknxon bihor mi borah balay qsiya mahon ori. Sayang way ta embiyax smlohay kari ta nanaq mi smlohay emdaan rodan ta cbiyaw, saw ka tminon pala, tmsa rri mi oyas Sediq, niqan balay lilix dha kana. Poso bala lnglongan kana ka sediq alang dwiyaq.</FORM>
    </S>
</TEXT>