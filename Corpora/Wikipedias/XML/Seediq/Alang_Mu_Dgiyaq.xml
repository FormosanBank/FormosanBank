<?xml version="1.0" ?>
<TEXT id="Wiki_Seediq_Alang_Mu_Dgiyaq" xml:lang="trv" source="Seediq Wikipedia, article: Alang_Mu_Dgiyaq" copyright="CC BY-SA" citation="Alang_Mu_Dgiyaq. (2025, May 05). In Wikipedia [Seediq]. https://trv.wikipedia.org/wiki/Alang_Mu_Dgiyaq" BibTeX_citation="@misc{Wiki_trv_Alang_Mu_Dgiyaq, title = Alang_Mu_Dgiyaq, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Alang_Mu_Dgiyaq} }">
    <S id="0">
        <FORM kindOf="original">Alang mu gaga dgiyaq. Alang mu gaga siyo bobo yayung. Hbaro seediq ka alang mu, egu sapah duri. Malu bale qtaan, malu bale nniqan na duri. Alang Seediq Tgdaya ka alang mu, kika hbaro ba Seediq nami yami Tgdaya gaga msuupu mniq alang hini. Rmnengo ka tama mu rudan, &quot;uxe hini ka alang rudan ta cbeyo, pneyah ta alang Truwan meyah theruy alang hini, yaani wada niqan mmsepac kmxalan hari knkawas ka nniqan ta hini&quot; di mesa. Mdrumuc bale qmeepah ka seediq alang nami hini, ado bgurah ka dheran hini, kika mhuma ani maanu we malu kanna, so ka paye mdengu, wano yami hini ka meyah paye tbula ma, niqan baso, macu, bunga, sari, srqemu, sama, ricah, brkawe, bluqun, cadu, tlahi, malu bale ka hnreyan na kanna. Kiya, saya de ani ima meyah kmbarux dheran ma phmaun daha beluh, tomato, ucik, sama ma ocya, brigun daha ma pryuxun daha pila. Kika kndudun egu ka seediq pneyah uciicin meyah meniq alang nami hini saya di. Alang gaga pckaun dgiyaq ka alang nami, uxe alang cbeyo hayan, bbuyu qhuni harung kanna, kika kesun daha &quot;alang bbuyu qhuni harung&quot; ka alang hini. Qhuni harung niqan daha klegan, kingal we harung bale, kingal ge harung trabus, qhuni harung bale kesun malu ba sptahu puniq, qhuni harung trabus we malu ba saangal eruc sapah, prading meyah theruy hini ka rudan ta cbeyo we, harung trabus ka wada malu ba spheyu sapah, yaani wada mkere ba ka qhuni trabus nii ma msderux duri. Niqan yayung paru ka berah alang nami, mesa ka bubu mu rudan, &quot;cbeyo mosa ku mahu yayung klaali, paanun mu bruru ka ppheyan mu saun mu mahu siyo yayung, mhedu ku mahu de paanun mu bruru dungan, saun mu mhido nganguc sapah. Rbagan de mosa nami lmanguy yayung, mosa nami qmerac qcurux, karang ma bolung yayung duri. Netun so qmuyux paru de so ba uxe heya denu, madis rnecux ma mrmusaq ka qsiya yayung, mapa btunux ma qhuni paru, daun na mnais kanna ka qnpahan seediq ma hako, so ba smiicu.&quot; Kuxun riyung saan rmigo seediq pneyah icin ka alang dgiyaq saya, ye niqan nanaq knmalu na Gaya ka&quot;seediq tnpusu Taywang&quot;hini, niqan bgihur malu ba sknexan ma qsiya malu ba mahun duri. Saya, ga nami kmbeyax smluhe kari nami nanaq ma, smluhe ndaan rudan nami cbeyo, so ka tminun pala, kmeeki ma muuyas uyas Seediq, niqan bale rilih daha kanna. Pusu bale we malu lnglungan kanna ka seediq alang dgiyaq.</FORM>
        <FORM kindOf="standard">Alang mo gaga dgiyaq. Alang mo gaga siyo bobo yayong. Hbaro seediq ka alang mo, ego sapah dori. Malo bale qtaan, malo bale nniqan na dori. Alang Seediq Tgdaya ka alang mo, kika hbaro ba Seediq nami yami Tgdaya gaga msoopo mniq alang hini. Rmnengo ka tama mo rodan, &quot;oxe hini ka alang rodan ta cbeyo, pneyah ta alang Trowan meyah theroy alang hini, yaani wada niqan mmsepac kmxalan hari knkawas ka nniqan ta hini&quot; di mesa. Mdromoc bale qmeepah ka seediq alang nami hini, ado bgorah ka dheran hini, kika mhoma ani maano we malo kanna, so ka paye mdengo, wano yami hini ka meyah paye tbola ma, niqan baso, maco, bonga, sari, srqemo, sama, ricah, brkawe, bloqon, cado, tlahi, malo bale ka hnreyan na kanna. Kiya, saya de ani ima meyah kmbarox dheran ma phmaon daha beloh, tomato, ocik, sama ma ocya, brigon daha ma pryoxon daha pila. Kika kndodon ego ka seediq pneyah ociicin meyah meniq alang nami hini saya di. Alang gaga pckaon dgiyaq ka alang nami, oxe alang cbeyo hayan, bboyo qhoni harong kanna, kika keson daha &quot;alang bboyo qhoni harong&quot; ka alang hini. Qhoni harong niqan daha klegan, kingal we harong bale, kingal ge harong trabos, qhoni harong bale keson malo ba sptaho poniq, qhoni harong trabos we malo ba saangal eroc sapah, prading meyah theroy hini ka rodan ta cbeyo we, harong trabos ka wada malo ba spheyo sapah, yaani wada mkere ba ka qhoni trabos nii ma msderox dori. Niqan yayong paro ka berah alang nami, mesa ka bobo mo rodan, &quot;cbeyo mosa ko maho yayong klaali, paanon mo broro ka ppheyan mo saon mo maho siyo yayong, mhedo ko maho de paanon mo broro dongan, saon mo mhido ngangoc sapah. Rbagan de mosa nami lmangoy yayong, mosa nami qmerac qcorox, karang ma bolong yayong dori. Neton so qmoyox paro de so ba oxe heya deno, madis rnecox ma mrmosaq ka qsiya yayong, mapa btonox ma qhoni paro, daon na mnais kanna ka qnpahan seediq ma hako, so ba smiico.&quot; Koxon riyong saan rmigo seediq pneyah icin ka alang dgiyaq saya, ye niqan nanaq knmalo na Gaya ka&quot;seediq tnposo Taywang&quot;hini, niqan bgihor malo ba sknexan ma qsiya malo ba mahon dori. Saya, ga nami kmbeyax smlohe kari nami nanaq ma, smlohe ndaan rodan nami cbeyo, so ka tminon pala, kmeeki ma mooyas oyas Seediq, niqan bale rilih daha kanna. Poso bale we malo lnglongan kanna ka seediq alang dgiyaq.</FORM>
    </S>
</TEXT>