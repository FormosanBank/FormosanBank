<?xml version="1.0" ?>
<TEXT id="Wiki_Seediq_Oda_Kuxun_Mu_Moda" xml:lang="pwn" source="Paiwan Wikipedia, article: Oda_Kuxun_Mu_Moda" copyright="CC BY-SA" citation="Oda_Kuxun_Mu_Moda. (2024, December 07). In Wikipedia [Paiwan]. https://pwn.wikipedia.org/wiki/Oda_Kuxun_Mu_Moda" BibTeX_citation="@misc{Wiki_pwn_Oda_Kuxun_Mu_Moda, title = Oda_Kuxun_Mu_Moda, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Oda_Kuxun_Mu_Moda} }">
    <S id="0">
        <FORM kindOf="original">= Oda Kuxun Mu Moda = Mesa ka bubu mu "ini ba gdema klaali ka Sabung mu nii, egu ba ka kuxul na moda, ini ku na pnllungi ani maanu. "So ka qmita nanaq patis ma trebi, cmebu tennaw. So ka kmeeki ma tminun pala. So ka smgaalu swai na mqedin ma swai na rseno, smkesik sapah ma smino uuqan tnsapah duri, mosa naq skadi dangi tthiqan na ", kuxul mu ba moda ka kanna ooda nii. Kika mprengo ku so oda kuxul mu moda hini saya hayan. Tgkingal kuxul mu oda we kika"qmita patis", ani maanu ka ga spatis truma patis hiya pgkela ita seediq, smkuxul ku sluhe egu pnatis, klaun mu ka ndaan nseediq duri, qnita mu we patis tmgesa yaku "huwa mesa ka oda qmeepah ? ", kika maha niqan so ririh na qnpahan. "Shuwa ta muudus bobo dheran ma gmaalu quri seediq mqrinuc seediq ?", kika maha malu ba ka kndusan ta bobo dheran. Wada egu ba ka qntaan mu patis di ma, kika egu nanaq ka wada mu klaun ddaun duri di. Kika mosa ku kmbarux egu hari patis qtaaun mu klaali, ani so knuwan niqan ka ali mu de smkuxul ku mangal patis ma qtaun mu. Tgdaha kuxul mu oda we kiya ka "kmeeki ma tminun pala", sapah pyasan mu, niqan mptgesa yami laqi muuyas ka"kmeeki ma tminun pala", kmeeki nami keeki rudan cbeyo, so ka siyo siyo siyo…ma oh~nay oh~nay, yaku ge Sabung Pawan, tminun nami egu pala slmeyun nami lubuy pila, lubuy patis, bunuh ma lukus duri, ndaan rudan ta cbeyo ka oda nii, niqan ba ririh na.Tdhuun riyung seediq alang icin ka tninun nami pala. Kndalax hini mkela ku egu ndaan rudan cbeyo, mkela ku kmeeki ma tminun pala duri, kiya smkuxul ku kmeeki ma tminun pala. Tgteru kuxul mu moda oda we kika"smkesik sapah ma smino uuqun tnsapah", yaku ka pusu ba qbsuran laqi mqedin tnsapah mu, bubu mu, peeyah ku naq slaqi tgsaan ku na"huwa mesa kmaro sapah ma smino qyqeyaq", kika maha malu ba nniqan ka sapah kesun kuna. Asi ku ka dmayo kmaro sapah klaai, blequn mu smkesik kanna ka dheran, kragun mu ka tqiyan, hprayan, tloongan dadan ma dangi nami meyah theyaq sapah, dheran nganguc ma uyung we ssikun mu klaali duri. Blequn mu smino kanna ka pngerah ma hpuyan ppuqan, kika kndudul tmdahu ba ka tama mu, kika smkuxul ku oda "smkesik dheran ma smino ppuqan tnsapah mu". blequn mu smkesik klaali ka sapah mu truma, ini mu bale pniqi ssudu. Saya ga ku muuyas sapah pyasan ckceka, ani egu ka pyasun mu patis, mntena u naq hiya ini qtqeran, smkuxul ku ba qmita patis ma, suupu ku kmeeki thiqan mu muuyas ma, tminun nami duri. Asi ka qulung daun ka smkesik ma kmaro nniqan duri. Kika ani ima qmita yaku ge sgaalu ku daha bale, kesun ku daha tmdahu rmengo kini "kiya si laqi muuyas bale", ani knuwan uxe knpriyux ka oda mu so nii.</FORM>
        <FORM kindOf="standard">= Oda Koxon Mo Moda = Mesa ka bobo mo "ini ba gdema klaali ka Sabong mo nii, ego ba ka koxol na moda, ini ko na pnllongi ani maano. "So ka qmita nanaq patis ma trebi, cmebo tennaw. So ka kmeeki ma tminon pala. So ka smgaalo swai na mqedin ma swai na rseno, smkesik sapah ma smino ooqan tnsapah dori, mosa naq skadi dangi tthiqan na ", koxol mo ba moda ka kanna ooda nii. Kika mprengo ko so oda koxol mo moda hini saya hayan. Tgkingal koxol mo oda we kika"qmita patis", ani maano ka ga spatis troma patis hiya pgkela ita seediq, smkoxol ko slohe ego pnatis, klaon mo ka ndaan nseediq dori, qnita mo we patis tmgesa yako "howa mesa ka oda qmeepah ? ", kika maha niqan so ririh na qnpahan. "Showa ta moodos bobo dheran ma gmaalo qori seediq mqrinoc seediq ?", kika maha malo ba ka kndosan ta bobo dheran. Wada ego ba ka qntaan mo patis di ma, kika ego nanaq ka wada mo klaon ddaon dori di. Kika mosa ko kmbarox ego hari patis qtaaon mo klaali, ani so knowan niqan ka ali mo de smkoxol ko mangal patis ma qtaon mo. Tgdaha koxol mo oda we kiya ka "kmeeki ma tminon pala", sapah pyasan mo, niqan mptgesa yami laqi mooyas ka"kmeeki ma tminon pala", kmeeki nami keeki rodan cbeyo, so ka siyo siyo siyo…ma oh~nay oh~nay, yako ge Sabong Pawan, tminon nami ego pala slmeyon nami loboy pila, loboy patis, bonoh ma lokos dori, ndaan rodan ta cbeyo ka oda nii, niqan ba ririh na.Tdhoon riyong seediq alang icin ka tninon nami pala. Kndalax hini mkela ko ego ndaan rodan cbeyo, mkela ko kmeeki ma tminon pala dori, kiya smkoxol ko kmeeki ma tminon pala. Tgtero koxol mo moda oda we kika"smkesik sapah ma smino ooqon tnsapah", yako ka poso ba qbsoran laqi mqedin tnsapah mo, bobo mo, peeyah ko naq slaqi tgsaan ko na"howa mesa kmaro sapah ma smino qyqeyaq", kika maha malo ba nniqan ka sapah keson kona. Asi ko ka dmayo kmaro sapah klaai, bleqon mo smkesik kanna ka dheran, kragon mo ka tqiyan, hprayan, tloongan dadan ma dangi nami meyah theyaq sapah, dheran ngangoc ma oyong we ssikon mo klaali dori. Bleqon mo smino kanna ka pngerah ma hpoyan ppoqan, kika kndodol tmdaho ba ka tama mo, kika smkoxol ko oda "smkesik dheran ma smino ppoqan tnsapah mo". bleqon mo smkesik klaali ka sapah mo troma, ini mo bale pniqi ssodo. Saya ga ko mooyas sapah pyasan ckceka, ani ego ka pyason mo patis, mntena o naq hiya ini qtqeran, smkoxol ko ba qmita patis ma, soopo ko kmeeki thiqan mo mooyas ma, tminon nami dori. Asi ka qolong daon ka smkesik ma kmaro nniqan dori. Kika ani ima qmita yako ge sgaalo ko daha bale, keson ko daha tmdaho rmengo kini "kiya si laqi mooyas bale", ani knowan oxe knpriyox ka oda mo so nii.</FORM>
    </S>
</TEXT>