<?xml version="1.0" ?>
<TEXT id="Wiki_Seediq_Ndaan_ka_kumay_mi_qrijiq" xml:lang="trv" source="Seediq Wikipedia, article: Ndaan_ka_kumay_mi_qrijiq" copyright="CC BY-SA" citation="Ndaan_ka_kumay_mi_qrijiq. (2025, May 05). In Wikipedia [Seediq]. https://trv.wikipedia.org/wiki/Ndaan_ka_kumay_mi_qrijiq" BibTeX_citation="@misc{Wiki_trv_Ndaan_ka_kumay_mi_qrijiq, title = Ndaan_ka_kumay_mi_qrijiq, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Ndaan_ka_kumay_mi_qrijiq} }">
    <S id="0">
        <FORM kindOf="original">== Ndaan ka kumay mi qrijiq == Sbiyaw u niqan qrijiq mapa samac mdmngu,yasa malu balay sknxang ka samac wawa,babaw wada sknxang kumay do,manu so kiya do asi snnugul qrijiq ni ka heyya da. kman do,heyya nana ka mtaqi siyaw dasil btunux,pklu balay wawa malah puniq sayda.asiluh miya ka kinag hnng,mbahang ka haeyya u hnng kumay. kla wawa kumay knttu miying skngxang ka samac mi snuun qrijiq. meysu ka qrijiq da,soni ka lnglungan qrijiq :&quot;Ah！Waha muya da! hemuya ka sayang da?&quot;kiya na niqan kingal bhniq yayu ka qrijiq. mtkla ka qrijiq wawa！wa sapah ruma ka qrijiq,smdaling ka kumay sayda,kumay ka pawa murung qrijiq jida do,qmraq ka puniq qmada kumay,smaruk ka ubal kumay wawa,yasa knttu mangal puniq ka qrijiq wawa,babaw wada ungan ka puniq da,misu ka qrijiq dungan,soni ka lnglungan qrijiq :&quot;nasi saw ungan puniq da,Asi ka qmraq yaku da.&quot; wa heyni sayda,blbil yayu ka qrijiq do,wa kumay nbahang hnng blbil yayu sayda,tmalang ka kumay da,malu ba qrijiq han,kika nii ka ini pahung kla kumay wawa,meysu balay hnng mangal yayu ka kumay. == Pnyahan pnatas ==</FORM>
        <FORM kindOf="standard">== Ndaan ka komay mi qrijiq == Sbiyaw o niqan qrijiq mapa samac mdmngo,yasa malo balay sknxang ka samac wawa,babaw wada sknxang komay do,mano so kiya do asi snnogol qrijiq ni ka heyya da. kman do,heyya nana ka mtaqi siyaw dasil btonox,pklo balay wawa malah poniq sayda.asiloh miya ka kinag hnng,mbahang ka haeyya o hnng komay. kla wawa komay kntto miying skngxang ka samac mi snoon qrijiq. meyso ka qrijiq da,soni ka lnglongan qrijiq :&quot;Ah！Waha moya da! hemoya ka sayang da?&quot;kiya na niqan kingal bhniq yayo ka qrijiq. mtkla ka qrijiq wawa！wa sapah roma ka qrijiq,smdaling ka komay sayda,komay ka pawa morong qrijiq jida do,qmraq ka poniq qmada komay,smarok ka obal komay wawa,yasa kntto mangal poniq ka qrijiq wawa,babaw wada ongan ka poniq da,miso ka qrijiq dongan,soni ka lnglongan qrijiq :&quot;nasi saw ongan poniq da,Asi ka qmraq yako da.&quot; wa heyni sayda,blbil yayo ka qrijiq do,wa komay nbahang hnng blbil yayo sayda,tmalang ka komay da,malo ba qrijiq han,kika nii ka ini pahong kla komay wawa,meyso balay hnng mangal yayo ka komay. == Pnyahan pnatas ==</FORM>
    </S>
</TEXT>