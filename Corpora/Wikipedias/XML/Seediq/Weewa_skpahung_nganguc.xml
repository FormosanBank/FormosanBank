<?xml version="1.0" ?>
<TEXT id="Wiki_Seediq_Weewa_skpahung_nganguc" xml:lang="pwn" source="Paiwan Wikipedia, article: Weewa_skpahung_nganguc" copyright="CC BY-SA" citation="Weewa_skpahung_nganguc. (2024, December 07). In Wikipedia [Paiwan]. https://pwn.wikipedia.org/wiki/Weewa_skpahung_nganguc" BibTeX_citation="@misc{Wiki_pwn_Weewa_skpahung_nganguc, title = Weewa_skpahung_nganguc, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Weewa_skpahung_nganguc} }">
    <S id="0">
        <FORM kindOf="original">= Weewa skpahung nganguc = Cbeyo gaya rudan ini mhemuc qmerac weewa. Netun skpahung ka weewa maha mseyang riyung ka tnalaung. asi ta spooda gaya msterung weewa seediq, ma smipaq babuy puqun siyang ka tnsapah weewa. Skpahung ka weewa, uka kari kiya, seediq ini peekan siyang tnsapah pggayung paru riyung ka kiya. Weewa wada so skpahung nganguc nii na, puqun daha siyang ka tnsapah niya, ma ptulun daha puto ka snuunux na weewa duri; dungus na nii ge, asi ini mhemuc musa klaalang mkkesa mesa. Kndalax ciida, ini mmhemuc ka riso ma weewa di. Spooda daha gaya ka moda msterung nii di. Psterung daha ka laqi cbeyo, saan daha smrai, smruwa ka rudan daha di ge, kika pstrengun daha, so nii ka gaya tngsaan na rudan cbeyo. Netun ini pstrengi ka weewa skpahung nganguc nii, smiling weewa ka tama bubu na weewa, "Ima bale ka rseno kiya?" mesa smiling tama bubu daha, ma weewa nii, ini ba ptgesa ngayan na riso kiya. So nii ka weewa ini bale seeliq ngayan na riso kiya ma, ini mmhemuc rmengo ani mmaanu duri. Duma weewa ssiqa na ka ndaan so nii, msiqa qmita seediq tnalang, musa naq mssnegun ka riso duri, msuupu mdaadis musa lmiqu, mssnegun mdaadis musa cghuur, uka dqeras daha qmita seediq tnalang peni.</FORM>
        <FORM kindOf="standard">= Weewa skpahong ngangoc = Cbeyo gaya rodan ini mhemoc qmerac weewa. Neton skpahong ka weewa maha mseyang riyong ka tnalaong. asi ta spooda gaya msterong weewa seediq, ma smipaq baboy poqon siyang ka tnsapah weewa. Skpahong ka weewa, oka kari kiya, seediq ini peekan siyang tnsapah pggayong paro riyong ka kiya. Weewa wada so skpahong ngangoc nii na, poqon daha siyang ka tnsapah niya, ma ptolon daha poto ka snoonox na weewa dori; dongos na nii ge, asi ini mhemoc mosa klaalang mkkesa mesa. Kndalax ciida, ini mmhemoc ka riso ma weewa di. Spooda daha gaya ka moda msterong nii di. Psterong daha ka laqi cbeyo, saan daha smrai, smrowa ka rodan daha di ge, kika pstrengon daha, so nii ka gaya tngsaan na rodan cbeyo. Neton ini pstrengi ka weewa skpahong ngangoc nii, smiling weewa ka tama bobo na weewa, "Ima bale ka rseno kiya?" mesa smiling tama bobo daha, ma weewa nii, ini ba ptgesa ngayan na riso kiya. So nii ka weewa ini bale seeliq ngayan na riso kiya ma, ini mmhemoc rmengo ani mmaano dori. Doma weewa ssiqa na ka ndaan so nii, msiqa qmita seediq tnalang, mosa naq mssnegon ka riso dori, msoopo mdaadis mosa lmiqo, mssnegon mdaadis mosa cghoor, oka dqeras daha qmita seediq tnalang peni.</FORM>
    </S>
</TEXT>