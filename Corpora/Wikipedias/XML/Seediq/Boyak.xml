<?xml version="1.0" ?>
<TEXT id="Wiki_Seediq_Boyak" xml:lang="trv" source="Seediq Wikipedia, article: Boyak" copyright="CC BY-SA" citation="Boyak. (2025, May 05). In Wikipedia [Seediq]. https://trv.wikipedia.org/wiki/Boyak" BibTeX_citation="@misc{Wiki_trv_Boyak, title = Boyak, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Boyak} }">
    <S id="0">
        <FORM kindOf="original">== Boyak == Boyak nii we camac boro lmiqu, mntena ba babuy tnbugan sapap hnyegan na ma mqalux duri, paru de niqan waqic ka balas na, ririh so babuy lmiqu uxe tnbugan seediq.Ani maanu puqul na ka boyak nii, mekan waso ma gamil grgirin; mekan lmlamu hei qhuni saadux mnhrehur dheran ma qbuwe; mekan lexi bbtakan ini pntena klegan; mekan munang ma bicur boyak. Dnungusan phuling Yami Seediq, mosa lmiqu de boyak nii ka ddngusun miyan mosa phuling, ye ado ka shiyun ma msiyang. Cmcamac klaun rudan miyan ga lmiqu Taiwang hini we yaani sume ka paru bale, ani si ini riyung nteni ka sume ma ini hari kmkeli mangal. Maha knpruwan rqenux ka paru ba bobo na sume nii, ani si asi ka mosa ddgiyaq paru theya niqan rqenux, ini eniq lmiqu daling. Meniq ka boyaq nii dige asi eniq kssiyo lmiqu neepah nami ma egu bale duri, kiya ka ddungusan miyan de mosa lmiqu. Huwa ka so miric, pada, rqebux ma kana so qqbheni paru hari we, ngalun miyan kana ka kiya duri. Aangal camac nSeediq Egu klegan ka aangal miyan camac yami Seediq, cbeyo bale hayan we phlingun miyan ma scebu nami budi, kiya duri we paha miyan tlenga, snuyuk snyukan ware nuqah ka stlenga daha ciida. Bobo na niqan miyan halung, qnawan tlenga ma qapi xiluy de kiya si paru ba dnyagan na mosa miyan lmiqu. Ini pntena ka qqerac miyan camac, qolic ma qbheni. Tlngaun ka camac, uxe duri we phulingun ma scebu halung; qpiyun qapi btunux ma qapi xiluy ka qlqolic; drangun ka qqbeni. Dmoi halung mosa mgcebu rapic ge hndure hari ka kiya di, bale ba we ini nami kesa ptcamac ka cmebu rapic nii yami Seediq. Lubuy tabuk Kana kklegan miyan ptcamac yami Seediq nii we, wano ba tmlenga ka niqan gaya dmoi lubuy tabuk, lubuy tabuk nii ge snais daha benac pada. Utux nbale seediq mosa tmlenga ka lubuy tabuk nii, truma na lubuy tabuk nii we ga daha pqpahan ludux muhing boyak, klabi narac doriq boyaq niqan ubal, ludux narac birac boyak ma puting ngungu boyak niqan ubal. Gaya lubuy tabuk Knkingl seediq mosa lmiqu we niqan lubuy nii kana, niqan naq kari na ka knkingal lubuy nii duri, netun so lubuy mntena pnyahan na de mntena ka kari na kiya, uxe de ini pntena ka kari daha. Mosa lmiqu ma mpaha tgplaale ba tlenga ali ciida de, asi ka psaun bobo ttlngaan ka lubuy nii ma srengo hii ka kari na. Pteumal pptasun 臺北市立动物园Snluan qcinuh:Zh-hant snrnuwan Toda Walis,Pawan Nawi,Pering Tado ma Uka Siyac Dakis Pawan smnnetur</FORM>
        <FORM kindOf="standard">== Boyak == Boyak nii we camac boro lmiqo, mntena ba baboy tnbogan sapap hnyegan na ma mqalox dori, paro de niqan waqic ka balas na, ririh so baboy lmiqo oxe tnbogan seediq.Ani maano poqol na ka boyak nii, mekan waso ma gamil grgirin; mekan lmlamo hei qhoni saadox mnhrehor dheran ma qbowe; mekan lexi bbtakan ini pntena klegan; mekan monang ma bicor boyak. Dnongosan pholing Yami Seediq, mosa lmiqo de boyak nii ka ddngoson miyan mosa pholing, ye ado ka shiyon ma msiyang. Cmcamac klaon rodan miyan ga lmiqo Taiwang hini we yaani some ka paro bale, ani si ini riyong nteni ka some ma ini hari kmkeli mangal. Maha knprowan rqenox ka paro ba bobo na some nii, ani si asi ka mosa ddgiyaq paro theya niqan rqenox, ini eniq lmiqo daling. Meniq ka boyaq nii dige asi eniq kssiyo lmiqo neepah nami ma ego bale dori, kiya ka ddongosan miyan de mosa lmiqo. Howa ka so miric, pada, rqebox ma kana so qqbheni paro hari we, ngalon miyan kana ka kiya dori. Aangal camac nSeediq Ego klegan ka aangal miyan camac yami Seediq, cbeyo bale hayan we phlingon miyan ma scebo nami bodi, kiya dori we paha miyan tlenga, snoyok snyokan ware noqah ka stlenga daha ciida. Bobo na niqan miyan halong, qnawan tlenga ma qapi xiloy de kiya si paro ba dnyagan na mosa miyan lmiqo. Ini pntena ka qqerac miyan camac, qolic ma qbheni. Tlngaon ka camac, oxe dori we pholingon ma scebo halong; qpiyon qapi btonox ma qapi xiloy ka qlqolic; drangon ka qqbeni. Dmoi halong mosa mgcebo rapic ge hndore hari ka kiya di, bale ba we ini nami kesa ptcamac ka cmebo rapic nii yami Seediq. Loboy tabok Kana kklegan miyan ptcamac yami Seediq nii we, wano ba tmlenga ka niqan gaya dmoi loboy tabok, loboy tabok nii ge snais daha benac pada. Utox nbale seediq mosa tmlenga ka loboy tabok nii, troma na loboy tabok nii we ga daha pqpahan lodox mohing boyak, klabi narac doriq boyaq niqan obal, lodox narac birac boyak ma poting ngongo boyak niqan obal. Gaya loboy tabok Knkingl seediq mosa lmiqo we niqan loboy nii kana, niqan naq kari na ka knkingal loboy nii dori, neton so loboy mntena pnyahan na de mntena ka kari na kiya, oxe de ini pntena ka kari daha. Mosa lmiqo ma mpaha tgplaale ba tlenga ali ciida de, asi ka psaon bobo ttlngaan ka loboy nii ma srengo hii ka kari na. Pteomal pptason 臺北市立动物园Snloan qcinoh:Zh-hant snrnowan Toda Walis,Pawan Nawi,Pering Tado ma Uka Siyac Dakis Pawan smnnetor</FORM>
    </S>
</TEXT>