<?xml version="1.0" ?>
<TEXT id="Wiki_Seediq_Cudu_gamil" xml:lang="trv" source="Seediq Wikipedia, article: Cudu_gamil" copyright="CC BY-SA" citation="Cudu_gamil. (2025, May 05). In Wikipedia [Seediq]. https://trv.wikipedia.org/wiki/Cudu_gamil" BibTeX_citation="@misc{Wiki_trv_Cudu_gamil, title = Cudu_gamil, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Cudu_gamil} }">
    <S id="0">
        <FORM kindOf="original">= Cudu gamil/ Cudu wamil/ Sudu gamil = Meniq ka cudu gamil nii we wahil ka bubu na. Mosa ta cmcudu dige mangal wahil na tnreus dheran ma, wahil na gaga rmawiq qhuni baro. Egu kana lmiqu kssiyo alang, hmeru so kbkubuy ma bbuyu. Wahil cudu nngalan ta de, pntnaun qhuni smburux ka qtehur na ma, asi skiti ka rqeling na, qndisan na we tai naq kuxul dmoi txtaxa. Cmcudu nii ge mosa cmcudu pswayan yayung ma, ruru niqan qcurux, ini osa yayung paru. Migin rcilung na hari ma, stemaq bobo btunux siyo na ka cudu ndesan ta, tmemaq hii ma rreun qsiya. Rreun su qsiay ciida ka cudu tnmaqan su de, asi qbhege ka qsiya denu, betaq ini hari kbhege rnreyan qsiya de, sqada qsiya hii kana cudu tnemaq di. Daha ma, anaq teru seediq ka tmemaq cudu. Madis kadi mosa kmadi qcurux qnluli tgrahuc na kana seediq snuupu mosa cmcudu. Tena kddamac ciida ka qcurux cncduwan di, leexan riyung kdiyun; mesa ka kari rudan &quot;Rmabang beyax na ka gamil cudu ma, wahil na tnreus dheran&quot; mesa, kiya kesun daha cudu gamil.</FORM>
        <FORM kindOf="standard">= Codo gamil/ Codo wamil/ Sodo gamil = Meniq ka codo gamil nii we wahil ka bobo na. Mosa ta cmcodo dige mangal wahil na tnreos dheran ma, wahil na gaga rmawiq qhoni baro. Ego kana lmiqo kssiyo alang, hmero so kbkoboy ma bboyo. Wahil codo nngalan ta de, pntnaon qhoni smborox ka qtehor na ma, asi skiti ka rqeling na, qndisan na we tai naq koxol dmoi txtaxa. Cmcodo nii ge mosa cmcodo pswayan yayong ma, roro niqan qcorox, ini osa yayong paro. Migin rcilong na hari ma, stemaq bobo btonox siyo na ka codo ndesan ta, tmemaq hii ma rreon qsiya. Rreon so qsiay ciida ka codo tnmaqan so de, asi qbhege ka qsiya deno, betaq ini hari kbhege rnreyan qsiya de, sqada qsiya hii kana codo tnemaq di. Daha ma, anaq tero seediq ka tmemaq codo. Madis kadi mosa kmadi qcorox qnloli tgrahoc na kana seediq snoopo mosa cmcodo. Tena kddamac ciida ka qcorox cncdowan di, leexan riyong kdiyon; mesa ka kari rodan &quot;Rmabang beyax na ka gamil codo ma, wahil na tnreos dheran&quot; mesa, kiya keson daha codo gamil.</FORM>
    </S>
</TEXT>