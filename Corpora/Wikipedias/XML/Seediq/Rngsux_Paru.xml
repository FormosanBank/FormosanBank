<?xml version="1.0" ?>
<TEXT id="Wiki_Seediq_Rngsux_Paru" xml:lang="pwn" source="Paiwan Wikipedia, article: Rngsux_Paru" copyright="CC BY-SA" citation="Rngsux_Paru. (2024, December 07). In Wikipedia [Paiwan]. https://pwn.wikipedia.org/wiki/Rngsux_Paru" BibTeX_citation="@misc{Wiki_pwn_Rngsux_Paru, title = Rngsux_Paru, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Rngsux_Paru} }">
    <S id="0">
        <FORM kindOf="original">== Rngsux Paru == Seuxal balay bsiyaq bi qmuyux paru ni mrana paru ka gsilung bitaq wada bungun gsilung ka ppngpung dgiyaq. Kiya ni kana seejiq o qduriq musa mssli ququy dgiyaq Klbiyun. Mssli empprngaw ka dhiya﹐spuhay ta ka gsilung nii, kiya do mha meelih ka qsiya da, mkksa. Kiya do ngalun dha ka 2 hiyi tghmut bi risaw ni wauwa. psaun dha bluhing ka 2 hiyi nii wada dha psaun gsilung. Embrinah miyah dxgal ka dhiya, ida ini keelih ni rinah mrana ka qsiya. Kiya do dseejiq ga, marah duri empprngaw "aji wah" braha ta gmaaw 1 mkla bi tmsamat ni ini smhmut malu bi risaw, 1 wauwa mkla bi tminun ni seejiq bi wauwa ka psaaw ta, mkksa. Kiya do wada dha psaun gsilung ka 2 hiyi nii﹐mowsa kmaraw sudu gaga smpuy pusu gsilung hiya. Yasa gaga htngayan sudu ka elug uuda gsilung. Ungat ka sudu niya do wada asi ksa "Wax" mtrawah ka gsilung ni paah siida wada meelih uri da. Wada msa "Wax" mhgut ka gsilung do kika hmici gmqguq,gmeayug dxgal ni maadgiyaq ni ayug﹐rklu ni yayung da. Miyah sapah duri ka dhiya ni taan dha ka rpun aji uri o sapah dha o nii htngyan qsurux kana. Kiya do sqada dha ka qsurux ni ida ki napa dha ka uqun mnsngari o psaun dha ruwan rpun ni bunga napa dha o saan dha rmbung ptangug. Lala ka tangug wahir dha do prnaun dha mhuma. Pnaah saw nii lala bi ka gnhiyi bunga dha do niqan ka uqun dha, ini keuray da.</FORM>
        <FORM kindOf="standard">== Rngsox Paro == Seoxal balay bsiyaq bi qmoyox paro ni mrana paro ka gsilong bitaq wada bongon gsilong ka ppngpong dgiyaq. Kiya ni kana seejiq o qdoriq mosa mssli qoqoy dgiyaq Klbiyon. Mssli empprngaw ka dhiya﹐spohay ta ka gsilong nii, kiya do mha meelih ka qsiya da, mkksa. Kiya do ngalon dha ka 2 hiyi tghmot bi risaw ni waowa. psaon dha blohing ka 2 hiyi nii wada dha psaon gsilong. Embrinah miyah dxgal ka dhiya, ida ini keelih ni rinah mrana ka qsiya. Kiya do dseejiq ga, marah dori empprngaw "aji wah" braha ta gmaaw 1 mkla bi tmsamat ni ini smhmot malo bi risaw, 1 waowa mkla bi tminon ni seejiq bi waowa ka psaaw ta, mkksa. Kiya do wada dha psaon gsilong ka 2 hiyi nii﹐mowsa kmaraw sodo gaga smpoy poso gsilong hiya. Yasa gaga htngayan sodo ka elog ooda gsilong. Ungat ka sodo niya do wada asi ksa "Wax" mtrawah ka gsilong ni paah siida wada meelih ori da. Wada msa "Wax" mhgot ka gsilong do kika hmici gmqgoq,gmeayog dxgal ni maadgiyaq ni ayog﹐rklo ni yayong da. Miyah sapah dori ka dhiya ni taan dha ka rpon aji ori o sapah dha o nii htngyan qsorox kana. Kiya do sqada dha ka qsorox ni ida ki napa dha ka oqon mnsngari o psaon dha rowan rpon ni bonga napa dha o saan dha rmbong ptangog. Lala ka tangog wahir dha do prnaon dha mhoma. Pnaah saw nii lala bi ka gnhiyi bonga dha do niqan ka oqon dha, ini keoray da.</FORM>
    </S>
</TEXT>