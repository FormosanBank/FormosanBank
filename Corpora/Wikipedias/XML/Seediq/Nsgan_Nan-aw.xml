<?xml version="1.0" ?>
<TEXT id="Wiki_Seediq_Nsgan_Nan-aw" xml:lang="trv" source="Seediq Wikipedia, article: Nsgan_Nan-aw" copyright="CC BY-SA" citation="Nsgan_Nan-aw. (2025, May 05). In Wikipedia [Seediq]. https://trv.wikipedia.org/wiki/Nsgan_Nan-aw" BibTeX_citation="@misc{Wiki_trv_Nsgan_Nan-aw, title = Nsgan_Nan-aw, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nsgan_Nan-aw} }">
    <S id="0">
        <FORM kindOf="original">Nsgan Nan-aw(kari Atayal:Kbbu),kingal nsgan klwaan nyusan I-ran Tay-wang.Nniqan na o tgtruma bi nyusan I-ran. Tgdaya o smdalih nsgan Dung-san. Plutut nsgan Su-aw ka ri nklaan hidaw tgdaya. Nklaan hidaw tgtruma o smdalih gsilung Paru. Smdalih nsgan Bsuring nyusan Skangki ka tgtruma da. Gtgut na ryaxan hidaw tgtruma do nsgan Hu-pin nyusan Tay-cung kida. Mssiyaw nsgan Ta-tung ka ryaxan hidaw ni ryaxan hidaw tgdaya da. Nsgan nii o kika sun tgparu bi knlbangan ,blbilaq bi knhbragan ,hghaw bi sjiqan qpahan bnkgan nyusan I-ran. Kska knkana bnkug tgtru qqpahan klwaan ta paah bukuy smpug knhghgan na hjiqun o tgrima ka hiya. Knlbangan na da o tgmaspat paah brah smpug kida. Nsgan nii o tgkingal nsgan seejiq Tnpusu nyusan I-ran.( kingal duri o kika sun nsgan Ta-tung kida) Kska alang hini o seejiq Bgala ka pusu bi. Endaan Sbiyaw Rajing bi niqan hangan dxgal Nan-aw ka pnatas o Klaan Cin Jyacin maxam rima hngkawas siida. Ya sun nii mniq tgtruma Su-aw kika sun tmngahan Ta Nan-aw da. Ta-cen tgkingal hngkawas (maxal mngari kbkuy maxal dha hngkawas) ryuxan dha Nan-aw da. Cawhu empitu hngkawas (maxal mngari kbkuy mtrul dha hngkawas) maa alang tgbaraw hari do kika sun alang Nan-aw da. Manu dxgal ngahan Nan-aw nii do srngaw dha bi da. Knlwaan Klwaan Cin geayus kska &quot;dgiyaq bukuy &quot;siida, ida bsiyaq jiyax bi klgan knlangan alang. Pnhugan trilan ka Taywang do ma ungat thulang kmlawa ka Nan-aw msa ka dduma seejiq Yurup ni kmmiyah kmrmux powsa alang klwaun ka dhiya. Manu kika niqan ka tnegjiyalan Ta Nan-aw da. Nhdaan bi Klaan Cin siida, mtbiyax bi muda uuda mrmux dgiyaq rmimu seejid Tnpusu. Tungci maxal tru hngkawas (maxal maspat kbkuy empitu spat hngkawas) siida, kmrmux tgdaya yayung Nan-aw ka mrata Cin. Dmakar ka seejiq Bgala Nan-aw ni asi angal tunux. Kwangsiu maxal mataru hngkawas (maxal maspat kbkuy mngari kmxalan hngkawas)smkagul mrata miyah kmrmux ka thulang paru Ryumincwan. Psqama alang ni rmingat kana uuqun. Klwaan Nihung Tacen mataru hngkawas (maxal mngari kbkuy maxal empitu hngkawas) psbgurah phiyug qpahan sbiq Nan-aw ka ntysan I-ran. Nniqan qpahan sbiq nii o Ransu alang Ta Nan-aw. Tacen mngari hngkawas (maxal mngari kbkuy empusal hngkawas) phiyug uuda nyusan nsgan alang ni kika ryuxun alang seejiq tnpusu nyusan Su-aw Taypaq Cow da. Bukuy tnegjiyalan do, phyugan ka nsgan Nan-aw nyusan Taypaq da. Klwaan Cikuku mtrul mngari hngkawas (maxal mngari kbkuy mrimal hngkawas) wada ryuxun nyusan I-ran ka kangki na da. Bnkgan alang · Alang Tung-yey:Alang Tungg-aw ,tgbaraw alang Tung-aw(Gukutsu, Rekinos),tgtruma alang Tung-aw( Tapijaxan) ·Alang Pi-hu:Pi-hu(Piahau),Lu-pi(Lopoy),Alang Kanctow ·Alang Nan-aw:qpuruh Nan-aw( Kubabo, Ngongo, Kilumoan) ·Alang Cing-yey:Cing-yey(Lyohen,Lopoy) · Alang Cing-yang:Cing-yang(Kinyan),Cung-yey(Rekinos) · Alang U-ta:U-ta(Buta),Nan-si(Nankei),Hng-san-cay,Lu-ci-yey-hu(Lukiyof),kaw-hung(Go-on),Cang-swey-in,kwang-ing · Alang Aw-hwah:Aw-hwah( Kumuyao,Babokaikai )Kuhung,Hanpn( Blihun) Tgdha Alang bnkgan Saw nii ka bnkgan alang Tung-aw( Tung-yey),alang Nan-aw (Nanaw,Pihu,Cingyey,Cingyang,Uta),alang Aw-hwa(Aw-hwa) Alang Tung-aw Nniqan na tgdaya nsgan Nan-aw. Ya sun kdhaan kmlawa ka Klmukan ni seejiq tnpusu, manu Tay mngari elug paru Su-Hwa ka geayus. Ryaxan hidaw sysiyaw dgiyaq o nsgan Nan-aw alang Tung-Yey kiya. Nklaan hidaw sysiyaw gsilung do kika sun alang Tung-aw nsgan Su-aw kida.Maxal mngari kbkuy maxal tru hngkawas pnhiyug na o bukung alang Kukucu Hayung Pata. Splawa Iyow ka sexual han. Yasaa kska dgiyaq Tung-aw o mhhru bi spriq sapuh Iyow niqan bi ngahan. Kiya ka kiya ni rinah ungat hari ka Iyow n ani plwanan dha Towpiyu ka sayang da. Alang Nan-aw Nii tgska bi nsgan Nan-aw. Kika sun tgska bi ni pspuan bi sjiqun nsgan hini. Nniqan qpahan nsgan o mniq alang Nan-aw kiya. Ya sun kdhaan kmlawa ka Klmukan ni seejiq tnpusu, manu Tay mngari elug paru Su-Hwa ka geayus. Ryaxan hidaw sysiyaw dgiyaq o bkgan Nan-aw, pi-hu, Cing-yey, Cing-yang, U-ta rima elealang. Nklaan hidaw sysiyaw gsilung o bkgan nsgan Su-aw alang Caw-yang ni alang Nan-cyang dha nii. Empitu elealang nii o kika sun alang Ta Nan- aw. Pusu bi meeniq hini o dNan-aw seejiq Bgala. Alang Aw-hwa Mniq tgtruma nsgan Nan-aw ni peayus yayung Hu-pin dha alang Knlibu nsgan Bsuring nyusan Karingku. Bnkgan alang hini o alng Aw-hwa. Pusu bi sdseejiq na o pnaah mkMuyaw, mkPapukaykay, mkPapuriaw, mkRiyowh, ni Trukan thlij mseupu hini. Pspuan seejiq Pusu meeniq nsgan Nan-aw hini o seejiq Bgala. Kari dha o kari Bgala. Pnspuan sjiqun lqian, embbrax, drudan o 18,84 tnegkbkyan, 71.8 tnegkbkyan, 10.8 tnegkbkyan ka knhbragan na psbkug.Ida sun knlangan rdrudan kida. Kska nyusan o nsgan nii ka hhbaraw bi lqian, hghaw bi rdrudan ni knkana klwaan do tghbaraw bi lqian ni tgdha hghaw knhbragan rdrudan kida.Psdkaan nsgan kana klwaan do tgtru ka knhbragan na lqian ni tgspat knhghgan sjiqun kida. Rabang dxgal niqan hangan ·Langu Utux ·Llingay hmnru tndgxal alang Nan-aw ·Sngayan mneudus gsilung Kwang-ing ·Tglaq alang Aw-hwa ·Langu Cweyhung:langu ttama 1,840 tnxalun ka knpraan na. Kika sun tgparu bi langu dgiyaq Tay-wang ·Ulay msriyu Tung-aw ·Elug sbiyaw Nan-aw ·Llingay kmlawa karang ubal Nang-si Nan-aw · Saan rmigaw sdmatan Sayun:mniq siyaw elug klwaan Tay-wang tgmngari, · Kska na o niqan tuki Sa-yun phyugan klwaan Nihung siida. · Tglaq Ku-ing)(Tglaq kwang-ing ·Qmpahan Nan-aw ·Elug ksaan nKlwaan Caw-yang Seejiq niqan ngahan Sa-yung Hayun沙韻·哈勇 Yu ta cing游大慶 Ring cing tai林慶台 Iri Kawru以莉·高露 ((Snakun:Truku))</FORM>
        <FORM kindOf="standard">Nsgan Nan-aw(kari Atayal:Kbbo),kingal nsgan klwaan nyosan I-ran Tay-wang.Nniqan na o tgtroma bi nyosan I-ran. Tgdaya o smdalih nsgan Dong-san. Plotot nsgan So-aw ka ri nklaan hidaw tgdaya. Nklaan hidaw tgtroma o smdalih gsilong Paro. Smdalih nsgan Bsoring nyosan Skangki ka tgtroma da. Gtgot na ryaxan hidaw tgtroma do nsgan Ho-pin nyosan Tay-cong kida. Mssiyaw nsgan Ta-tong ka ryaxan hidaw ni ryaxan hidaw tgdaya da. Nsgan nii o kika son tgparo bi knlbangan ,blbilaq bi knhbragan ,hghaw bi sjiqan qpahan bnkgan nyosan I-ran. Kska knkana bnkog tgtro qqpahan klwaan ta paah bokoy smpog knhghgan na hjiqon o tgrima ka hiya. Knlbangan na da o tgmaspat paah brah smpog kida. Nsgan nii o tgkingal nsgan seejiq Tnposo nyosan I-ran.( kingal dori o kika son nsgan Ta-tong kida) Kska alang hini o seejiq Bgala ka poso bi. Endaan Sbiyaw Rajing bi niqan hangan dxgal Nan-aw ka pnatas o Klaan Cin Jyacin maxam rima hngkawas siida. Ya son nii mniq tgtroma So-aw kika son tmngahan Ta Nan-aw da. Ta-cen tgkingal hngkawas (maxal mngari kbkoy maxal dha hngkawas) ryoxan dha Nan-aw da. Cawho empito hngkawas (maxal mngari kbkoy mtrol dha hngkawas) maa alang tgbaraw hari do kika son alang Nan-aw da. Mano dxgal ngahan Nan-aw nii do srngaw dha bi da. Knlwaan Klwaan Cin geayos kska &quot;dgiyaq bokoy &quot;siida, ida bsiyaq jiyax bi klgan knlangan alang. Pnhogan trilan ka Taywang do ma ongat tholang kmlawa ka Nan-aw msa ka ddoma seejiq Yorop ni kmmiyah kmrmox powsa alang klwaon ka dhiya. Mano kika niqan ka tnegjiyalan Ta Nan-aw da. Nhdaan bi Klaan Cin siida, mtbiyax bi moda ooda mrmox dgiyaq rmimo seejid Tnposo. Tongci maxal tro hngkawas (maxal maspat kbkoy empito spat hngkawas) siida, kmrmox tgdaya yayong Nan-aw ka mrata Cin. Dmakar ka seejiq Bgala Nan-aw ni asi angal tonox. Kwangsio maxal mataro hngkawas (maxal maspat kbkoy mngari kmxalan hngkawas)smkagol mrata miyah kmrmox ka tholang paro Ryomincwan. Psqama alang ni rmingat kana ooqon. Klwaan Nihong Tacen mataro hngkawas (maxal mngari kbkoy maxal empito hngkawas) psbgorah phiyog qpahan sbiq Nan-aw ka ntysan I-ran. Nniqan qpahan sbiq nii o Ranso alang Ta Nan-aw. Tacen mngari hngkawas (maxal mngari kbkoy emposal hngkawas) phiyog ooda nyosan nsgan alang ni kika ryoxon alang seejiq tnposo nyosan So-aw Taypaq Cow da. Bokoy tnegjiyalan do, phyogan ka nsgan Nan-aw nyosan Taypaq da. Klwaan Cikoko mtrol mngari hngkawas (maxal mngari kbkoy mrimal hngkawas) wada ryoxon nyosan I-ran ka kangki na da. Bnkgan alang · Alang Tong-yey:Alang Tongg-aw ,tgbaraw alang Tong-aw(Gokotso, Rekinos),tgtroma alang Tong-aw( Tapijaxan) ·Alang Pi-ho:Pi-ho(Piahao),Lo-pi(Lopoy),Alang Kanctow ·Alang Nan-aw:qporoh Nan-aw( Kobabo, Ngongo, Kilomoan) ·Alang Cing-yey:Cing-yey(Lyohen,Lopoy) · Alang Cing-yang:Cing-yang(Kinyan),Cong-yey(Rekinos) · Alang U-ta:U-ta(Bota),Nan-si(Nankei),Hng-san-cay,Lo-ci-yey-ho(Lokiyof),kaw-hong(Go-on),Cang-swey-in,kwang-ing · Alang Aw-hwah:Aw-hwah( Komoyao,Babokaikai )Kohong,Hanpn( Blihon) Tgdha Alang bnkgan Saw nii ka bnkgan alang Tong-aw( Tong-yey),alang Nan-aw (Nanaw,Piho,Cingyey,Cingyang,Uta),alang Aw-hwa(Aw-hwa) Alang Tong-aw Nniqan na tgdaya nsgan Nan-aw. Ya son kdhaan kmlawa ka Klmokan ni seejiq tnposo, mano Tay mngari elog paro So-Hwa ka geayos. Ryaxan hidaw sysiyaw dgiyaq o nsgan Nan-aw alang Tong-Yey kiya. Nklaan hidaw sysiyaw gsilong do kika son alang Tong-aw nsgan So-aw kida.Maxal mngari kbkoy maxal tro hngkawas pnhiyog na o bokong alang Kokoco Hayong Pata. Splawa Iyow ka sexoal han. Yasaa kska dgiyaq Tong-aw o mhhro bi spriq sapoh Iyow niqan bi ngahan. Kiya ka kiya ni rinah ongat hari ka Iyow n ani plwanan dha Towpiyo ka sayang da. Alang Nan-aw Nii tgska bi nsgan Nan-aw. Kika son tgska bi ni pspoan bi sjiqon nsgan hini. Nniqan qpahan nsgan o mniq alang Nan-aw kiya. Ya son kdhaan kmlawa ka Klmokan ni seejiq tnposo, mano Tay mngari elog paro So-Hwa ka geayos. Ryaxan hidaw sysiyaw dgiyaq o bkgan Nan-aw, pi-ho, Cing-yey, Cing-yang, U-ta rima elealang. Nklaan hidaw sysiyaw gsilong o bkgan nsgan So-aw alang Caw-yang ni alang Nan-cyang dha nii. Empito elealang nii o kika son alang Ta Nan- aw. Poso bi meeniq hini o dNan-aw seejiq Bgala. Alang Aw-hwa Mniq tgtroma nsgan Nan-aw ni peayos yayong Ho-pin dha alang Knlibo nsgan Bsoring nyosan Karingko. Bnkgan alang hini o alng Aw-hwa. Poso bi sdseejiq na o pnaah mkMoyaw, mkPapokaykay, mkPaporiaw, mkRiyowh, ni Trokan thlij mseopo hini. Pspoan seejiq Poso meeniq nsgan Nan-aw hini o seejiq Bgala. Kari dha o kari Bgala. Pnspoan sjiqon lqian, embbrax, drodan o 18,84 tnegkbkyan, 71.8 tnegkbkyan, 10.8 tnegkbkyan ka knhbragan na psbkog.Ida son knlangan rdrodan kida. Kska nyosan o nsgan nii ka hhbaraw bi lqian, hghaw bi rdrodan ni knkana klwaan do tghbaraw bi lqian ni tgdha hghaw knhbragan rdrodan kida.Psdkaan nsgan kana klwaan do tgtro ka knhbragan na lqian ni tgspat knhghgan sjiqon kida. Rabang dxgal niqan hangan ·Lango Utox ·Llingay hmnro tndgxal alang Nan-aw ·Sngayan mneodos gsilong Kwang-ing ·Tglaq alang Aw-hwa ·Lango Cweyhong:lango ttama 1,840 tnxalon ka knpraan na. Kika son tgparo bi lango dgiyaq Tay-wang ·Ulay msriyo Tong-aw ·Elog sbiyaw Nan-aw ·Llingay kmlawa karang obal Nang-si Nan-aw · Saan rmigaw sdmatan Sayon:mniq siyaw elog klwaan Tay-wang tgmngari, · Kska na o niqan toki Sa-yon phyogan klwaan Nihong siida. · Tglaq Ko-ing)(Tglaq kwang-ing ·Qmpahan Nan-aw ·Elog ksaan nKlwaan Caw-yang Seejiq niqan ngahan Sa-yong Hayon沙韻·哈勇 Yo ta cing游大慶 Ring cing tai林慶台 Iri Kawro以莉·高露 ((Snakon:Troko))</FORM>
    </S>
</TEXT>