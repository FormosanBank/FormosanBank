<?xml version="1.0" ?>
<TEXT id="Wiki_Seediq_Mangal_tunux_pais_ka_Rangk_mnswayi" xml:lang="pwn" source="Paiwan Wikipedia, article: Mangal_tunux_pais_ka_Rangk_mnswayi" copyright="CC BY-SA" citation="Mangal_tunux_pais_ka_Rangk_mnswayi. (2024, December 07). In Wikipedia [Paiwan]. https://pwn.wikipedia.org/wiki/Mangal_tunux_pais_ka_Rangk_mnswayi" BibTeX_citation="@misc{Wiki_pwn_Mangal_tunux_pais_ka_Rangk_mnswayi, title = Mangal_tunux_pais_ka_Rangk_mnswayi, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Mangal_tunux_pais_ka_Rangk_mnswayi} }">
    <S id="0">
        <FORM kindOf="original">== Mangal tunux pais ka Rangk mnswayi == Seuxal balay o niqan dha hiyi mnswayi kiya o Yawi Rangk ni Sili Rangk, tgswayi Sili o mgseesu bi lnglungan na,tgqbsuran Yawi o mmnang bi hnigan na ni smkuxul dmuuy smbrangan,kmbrgan ka smbrangan na o miisug kana ka seejiq,yaasa knhungul na o tntama hma ka rngji asi na tdhai. Niqan kingal jiyal, Yawi nii ga miyah breenux mkaraw sapah ttama dnamyx tmaga pais alang seejiq Kbaran Kariwan hiya,miyah pnaah qmpahan ka seejiq do o qtaan dha ga dnamux sapah ka kingal paru bi seejiq dmuuy smbrangan,mskluwi mjiras mlawa ni dmuuy pucing kana miyah smtrung hyaan gaga dnamux ka seejiq alang,kiya ka kiya ni ini bi kiisug mknhuway mkan lumak na,mnhdu do o psaun na ruwan towkan ka puqan na, rqagan rngagan na ka seejiq gaga miyah smtarang hyaan,hmuya! Mkmphuqil namu knan! Iyah! Yahi mangal ka tunux mu. Tqqar hmgluq pucing musa mkan hyaan kana ka seejiq,yaasa taabalan ka hiyi Yawi wada ka pucing dha o "sas"sdhriq mhnang,ini ana angal cicih luqih ka hiyi na, 50 hiyi ka mniyah mkan hyaan o wada na phqili kana. Nasi mu dsun kaqna ka tunux pais nii o mha msriqu balay ki da msa lmnglung ni kiya do 5 tunux thlowlang ka dsun na da. Saw nii ka qbsuran aji hmut knspraan na musa Mdkrang,ida mu rngagun kkmalu na, ini qbsiyaq do musa mdkrang ka qbsuran Yawi o musa tghuy hyaan ka swayi na Sili uri,dha pgdadak qhuni.qtaan qbsuran ka hbaraw seejiq ni swayi na qtaan na ka dha hiyi mqpah dxgal,qbsuran na musa mhraw seejiq,duriq kana kq seejiq,ini angal ana kingal tunux pais,swayi na o musa mhraw dha hiyi o mangal kingal tunux pais. Mseupu dhuq sapah ka dha hiyi nii,kiya do ksyukaw ta smbrangan su hug?sun na smiling ka qbsuran na,mhlis hyaan ka qbsuran na ni rngagan na"saw isu nii ni! Mhuya msa dmuuy smbrangan mu hug ?" Embahang ka swain a do asi angal tunux pais paah towkan na lhugun sida qhuni baraw, aji hmut siqa na ka qbsuran na ni ini na sblaqi qmita ka swayi na ni sgealu na balay paqah siida. Niqan kingal jiyax smtrung thowlang Amis alang Ckasuan ka Yawi,babaw na kingal idas do strung ta alang Pupu hug?sun dha, "Iq wa"msa smiyuk dyaan ka Yawi nii. Rmngaw duri ka thowlang alang"dhuq ku alang do o emptqrngul ku bukuy alang ni babaw kingal idas qmnita su qrngul ka iyah alang Pupu da sun na", dhuq ida saw rnngaw dha, mnduwa bi musa ni dhuq alang ka Yawi, siida swayi na dhuq uri qtaan na tgbrah ka thowlang alang do bsus bqtan na smbrangan msaang ka thowlang lungu na phqilun ka Sili swayi na do asi gmhtur ka Yawi ni ngali na tunux thowlang da, kiya ka kiya ni tunux nii o asi saw smiisug tmhma,wada dha qdeanun siyaw elug da. Dhuq sapah ka dhiya do 2 tleengan qtaan ka nii ruwan sapah,ida bi niqan snaw ka ni miyah mangal kuyuh ta msa lmnglung, nii kmrut siyang ka kuyuh na o trpi na ka dha baga na ni blbili paah truma srkaw snaw phqil na, wada asi kungat saang na da. Babaw na nii do o sayi smtrung mangal ka swayi su kuyuh, ngalan na kuyuh na.</FORM>
        <FORM kindOf="standard">== Mangal tonox pais ka Rangk mnswayi == Seoxal balay o niqan dha hiyi mnswayi kiya o Yawi Rangk ni Sili Rangk, tgswayi Sili o mgseeso bi lnglongan na,tgqbsoran Yawi o mmnang bi hnigan na ni smkoxol dmooy smbrangan,kmbrgan ka smbrangan na o miisog kana ka seejiq,yaasa knhongol na o tntama hma ka rngji asi na tdhai. Niqan kingal jiyal, Yawi nii ga miyah breenox mkaraw sapah ttama dnamyx tmaga pais alang seejiq Kbaran Kariwan hiya,miyah pnaah qmpahan ka seejiq do o qtaan dha ga dnamox sapah ka kingal paro bi seejiq dmooy smbrangan,msklowi mjiras mlawa ni dmooy pocing kana miyah smtrong hyaan gaga dnamox ka seejiq alang,kiya ka kiya ni ini bi kiisog mknhoway mkan lomak na,mnhdo do o psaon na rowan towkan ka poqan na, rqagan rngagan na ka seejiq gaga miyah smtarang hyaan,hmoya! Mkmphoqil namo knan! Iyah! Yahi mangal ka tonox mo. Tqqar hmgloq pocing mosa mkan hyaan kana ka seejiq,yaasa taabalan ka hiyi Yawi wada ka pocing dha o "sas"sdhriq mhnang,ini ana angal cicih loqih ka hiyi na, 50 hiyi ka mniyah mkan hyaan o wada na phqili kana. Nasi mo dson kaqna ka tonox pais nii o mha msriqo balay ki da msa lmnglong ni kiya do 5 tonox thlowlang ka dson na da. Saw nii ka qbsoran aji hmot knspraan na mosa Mdkrang,ida mo rngagon kkmalo na, ini qbsiyaq do mosa mdkrang ka qbsoran Yawi o mosa tghoy hyaan ka swayi na Sili ori,dha pgdadak qhoni.qtaan qbsoran ka hbaraw seejiq ni swayi na qtaan na ka dha hiyi mqpah dxgal,qbsoran na mosa mhraw seejiq,doriq kana kq seejiq,ini angal ana kingal tonox pais,swayi na o mosa mhraw dha hiyi o mangal kingal tonox pais. Mseopo dhoq sapah ka dha hiyi nii,kiya do ksyokaw ta smbrangan so hog?son na smiling ka qbsoran na,mhlis hyaan ka qbsoran na ni rngagan na"saw iso nii ni! Mhoya msa dmooy smbrangan mo hog ?" Embahang ka swain a do asi angal tonox pais paah towkan na lhogon sida qhoni baraw, aji hmot siqa na ka qbsoran na ni ini na sblaqi qmita ka swayi na ni sgealo na balay paqah siida. Niqan kingal jiyax smtrong thowlang Amis alang Ckasoan ka Yawi,babaw na kingal idas do strong ta alang Popo hog?son dha, "Iq wa"msa smiyok dyaan ka Yawi nii. Rmngaw dori ka thowlang alang"dhoq ko alang do o emptqrngol ko bokoy alang ni babaw kingal idas qmnita so qrngol ka iyah alang Popo da son na", dhoq ida saw rnngaw dha, mndowa bi mosa ni dhoq alang ka Yawi, siida swayi na dhoq ori qtaan na tgbrah ka thowlang alang do bsos bqtan na smbrangan msaang ka thowlang longo na phqilon ka Sili swayi na do asi gmhtor ka Yawi ni ngali na tonox thowlang da, kiya ka kiya ni tonox nii o asi saw smiisog tmhma,wada dha qdeanon siyaw elog da. Dhoq sapah ka dhiya do 2 tleengan qtaan ka nii rowan sapah,ida bi niqan snaw ka ni miyah mangal koyoh ta msa lmnglong, nii kmrot siyang ka koyoh na o trpi na ka dha baga na ni blbili paah troma srkaw snaw phqil na, wada asi kongat saang na da. Babaw na nii do o sayi smtrong mangal ka swayi so koyoh, ngalan na koyoh na.</FORM>
    </S>
</TEXT>