<?xml version="1.0" ?>
<TEXT id="Wiki_Seediq_Brisan" xml:lang="pwn" source="Paiwan Wikipedia, article: Brisan" copyright="CC BY-SA" citation="Brisan. (2024, December 07). In Wikipedia [Paiwan]. https://pwn.wikipedia.org/wiki/Brisan" BibTeX_citation="@misc{Wiki_pwn_Brisan, title = Brisan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Brisan} }">
    <S id="0">
        <FORM kindOf="original">Sbiyaw mniq ska dgiyaq ka rudan Truku hlmaun dha hlama blbul ka brisan nii, ini kdka hlama blbul snalu masu suyang bi uqun. Kiya ka kiya ni sayang do pusu bi piyahan pila pkrana bi kndsan seejiq dxgal Kingmung ka sinaw snalu brisan, niqan bi hangan kana mtqir klwaan, mkray bi briganuri ni mnihur bi mahun. Ini kla mimah ka seejiq o ana kingal bi pratu mahan bilaq do o mtakur ka seejiq mnimah na da. Truku ka mniq dgiya siida o phmaun dha llingay sapah ni qmpahan. kingal hngkawas o pxal bi kmtuy, mhada do ssaun dha kmtuy ni pswilun dha sbsuk rpun sbghuran pdngu,asi ka tknun ni buwax na do hlmaun hlama blbul,ida suyang bi knux na sbbrisan balay. Mdka bi hlama blbul masu suyang bi knux na ni malu bi uqun uri.</FORM>
        <FORM kindOf="standard">Sbiyaw mniq ska dgiyaq ka rodan Troko hlmaon dha hlama blbol ka brisan nii, ini kdka hlama blbol snalo maso soyang bi oqon. Kiya ka kiya ni sayang do poso bi piyahan pila pkrana bi kndsan seejiq dxgal Kingmong ka sinaw snalo brisan, niqan bi hangan kana mtqir klwaan, mkray bi briganori ni mnihor bi mahon. Ini kla mimah ka seejiq o ana kingal bi prato mahan bilaq do o mtakor ka seejiq mnimah na da. Troko ka mniq dgiya siida o phmaon dha llingay sapah ni qmpahan. kingal hngkawas o pxal bi kmtoy, mhada do ssaon dha kmtoy ni pswilon dha sbsok rpon sbghoran pdngo,asi ka tknon ni bowax na do hlmaon hlama blbol,ida soyang bi knox na sbbrisan balay. Mdka bi hlama blbol maso soyang bi knox na ni malo bi oqon ori.</FORM>
    </S>
</TEXT>