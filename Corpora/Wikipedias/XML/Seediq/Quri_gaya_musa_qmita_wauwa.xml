<?xml version="1.0" ?>
<TEXT id="Wiki_Seediq_Quri_gaya_musa_qmita_wauwa" xml:lang="pwn" source="Paiwan Wikipedia, article: Quri_gaya_musa_qmita_wauwa" copyright="CC BY-SA" citation="Quri_gaya_musa_qmita_wauwa. (2024, December 07). In Wikipedia [Paiwan]. https://pwn.wikipedia.org/wiki/Quri_gaya_musa_qmita_wauwa" BibTeX_citation="@misc{Wiki_pwn_Quri_gaya_musa_qmita_wauwa, title = Quri_gaya_musa_qmita_wauwa, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Quri_gaya_musa_qmita_wauwa} }">
    <S id="0">
        <FORM kindOf="original">Quri gaya musa qmita wauwa 提親的規則 Nasi qmita naqih spi ka brah mmowsa qmita wauwa o asi ka psaun bukuy hari jiyax ka musa qmita wauwa, madas kingal mkla bi rmngaw radan alang. Dhuq sapah wauwa ka dhiya do rudan alang ga asi psleexan bi rmngaw quri rudan wauwa ka pusu na seiyah nami sayang, saw nii rmbaqan kari na rmngaw,"bhangaw kari o niqan suyang bi ghak krig ka sapah namu, bqani nami haya ghak nii saun name prana, huya msa ka lnglung su hug?"(nii o rmibaq kari ngalaw mu ka wauwa su empaaina mu) Nasi ungat kari n aka rudan wauwa ga smruwa ka lnglungan na empbkal, kiya ka kiya ni nasi niqan kari na,asi bruinah miyah sapah ka rudan risaw. Ini qbsiyaq musa qmita duri tama risaw, saw nii mtbbrih musa qmita wauwa o bitaq mn12, nasi ida ini sruwa do kika hana malax ka dhiya ni musa miying kingal wauwa duri. Manu saw kiya do asi ka tqlahang balay gmaaw ka emptqnay musa qmita wauwa, (1) musa emptqnay o gmaaw mkla bi rmngaw rudan (2) asi ka qmita spi aji uri o psisil mn 3 (3) kika muda pnsrhuqan kari da 才有女方同意的結果 Malu ka pnrngagan dha do muda psrahuq kari ni muda empprngaw quri msdangi, gnqbubur, mgay jiyax quri sapah wauwa, babaw na muda msdangi o bitaq bi 3 hngkawas do muda mstrung, kiya ka kiya ni bsiyaq balay o 5 hngkawas. Jiyax psdngian o muda psdhug rmbug qsiya baga ka risaw ni wauwa, duri ni mgay kingal mneudus babuy prngat peekan na rudan wauwa muda mqaras pnsrahuq kari ni msdangi ka risaw. Pnsrahuq kari do miyah smjiyax sapah wauwa 30 jiyax aji uri o 50 jiyax dmayaw sapah wauwa ka risaw. Embbgay qngqaya ni prajin g embbkal Spdakar bi rudan ka mgkala kari ka risaw ni wauwa brah ini pstrung na, psramal qngqaya mstrung siida, nasi ini kla mseusa tminun ka wauwa o asi na ka qhduun bi smluhay mkla tminun qabang ni lukus ka 5 hngkawas nii. Jiyax pstrngan siida musa pgkla dlutut na ka risaw, ssramal dha hlama, duri ni miyah mdayaw gmdara babuy uqun pntrian. Miyah sapah risaw kana ka dlutut wauwa ni risaw, mtqiri tluung ka dlutut wauwa psramal masug siyang pntrian, sapah wauwa o playun dha pgkla ka eiyah ka dlutut dha, kika klaun risaw mha piya ka psrmalun nasug, muda masug siida ini bi tduwa srhuqan ana kingal ka nasug, mdka bi knlala ka siyang kingal ensugan,nasi niqan ka srhuqan dga, paru bi psrbangun mkeekan bitaq bi ini pggaluk ka pngluban dha. Duri o masug siyang siida asi ka sngkkingal qmada quri kingal ensgan,. psiyuk kingal mneudus babuy ka wauwa giqan na risaw, tai saw mha niqan nasug dha musa sapah ka dhiya uri.</FORM>
        <FORM kindOf="standard">Qori gaya mosa qmita waowa 提親的規則 Nasi qmita naqih spi ka brah mmowsa qmita waowa o asi ka psaon bokoy hari jiyax ka mosa qmita waowa, madas kingal mkla bi rmngaw radan alang. Dhoq sapah waowa ka dhiya do rodan alang ga asi psleexan bi rmngaw qori rodan waowa ka poso na seiyah nami sayang, saw nii rmbaqan kari na rmngaw,"bhangaw kari o niqan soyang bi ghak krig ka sapah namo, bqani nami haya ghak nii saon name prana, hoya msa ka lnglong so hog?"(nii o rmibaq kari ngalaw mo ka waowa so empaaina mo) Nasi ongat kari n aka rodan waowa ga smrowa ka lnglongan na empbkal, kiya ka kiya ni nasi niqan kari na,asi broinah miyah sapah ka rodan risaw. Ini qbsiyaq mosa qmita dori tama risaw, saw nii mtbbrih mosa qmita waowa o bitaq mn12, nasi ida ini srowa do kika hana malax ka dhiya ni mosa miying kingal waowa dori. Mano saw kiya do asi ka tqlahang balay gmaaw ka emptqnay mosa qmita waowa, (1) mosa emptqnay o gmaaw mkla bi rmngaw rodan (2) asi ka qmita spi aji ori o psisil mn 3 (3) kika moda pnsrhoqan kari da 才有女方同意的結果 Malo ka pnrngagan dha do moda psrahoq kari ni moda empprngaw qori msdangi, gnqbobor, mgay jiyax qori sapah waowa, babaw na moda msdangi o bitaq bi 3 hngkawas do moda mstrong, kiya ka kiya ni bsiyaq balay o 5 hngkawas. Jiyax psdngian o moda psdhog rmbog qsiya baga ka risaw ni waowa, dori ni mgay kingal mneodos baboy prngat peekan na rodan waowa moda mqaras pnsrahoq kari ni msdangi ka risaw. Pnsrahoq kari do miyah smjiyax sapah waowa 30 jiyax aji ori o 50 jiyax dmayaw sapah waowa ka risaw. Embbgay qngqaya ni prajin g embbkal Spdakar bi rodan ka mgkala kari ka risaw ni waowa brah ini pstrong na, psramal qngqaya mstrong siida, nasi ini kla mseosa tminon ka waowa o asi na ka qhdoon bi smlohay mkla tminon qabang ni lokos ka 5 hngkawas nii. Jiyax pstrngan siida mosa pgkla dlotot na ka risaw, ssramal dha hlama, dori ni miyah mdayaw gmdara baboy oqon pntrian. Miyah sapah risaw kana ka dlotot waowa ni risaw, mtqiri tloong ka dlotot waowa psramal masog siyang pntrian, sapah waowa o playon dha pgkla ka eiyah ka dlotot dha, kika klaon risaw mha piya ka psrmalon nasog, moda masog siida ini bi tdowa srhoqan ana kingal ka nasog, mdka bi knlala ka siyang kingal ensogan,nasi niqan ka srhoqan dga, paro bi psrbangon mkeekan bitaq bi ini pggalok ka pngloban dha. Dori o masog siyang siida asi ka sngkkingal qmada qori kingal ensgan,. psiyok kingal mneodos baboy ka waowa giqan na risaw, tai saw mha niqan nasog dha mosa sapah ka dhiya ori.</FORM>
    </S>
</TEXT>