<?xml version="1.0" ?>
<TEXT id="Wiki_Seediq_Qowsun" xml:lang="pwn" source="Paiwan Wikipedia, article: Qowsun" copyright="CC BY-SA" citation="Qowsun. (2024, November 18). In Wikipedia [Paiwan]. https://pwn.wikipedia.org/wiki/Qowsun" BibTeX_citation="@misc{Wiki_pwn_Qowsun, title = Qowsun, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Qowsun} }">
    <S id="0">
        <FORM> Qucun Qucun Qowsun Mndakil alang dgiyaq lqlaqi o qulung mnkan embhgay, ciway ni mnihur hari uqun , &quot;qowsun&quot; ksun sejiqun alang. Qowsun Taywan nii ga, ida hiya ka pusu bi dmatun nhapuy tnpusu seejiq. Gaga knciway hmuma seejiq tnpusu alang dgiyaq. Kiya ni paah slaqi ciway qulung mnkan &quot;qowsun&quot; kana ka tnpusu seejiq. Sbiyaw balay han o sdamac dha mkan idaw masu, mkan bunga dnii ka rudan ta mniq alang dgiyaq. Yasa ini saw sayang egu klgan uuqun ka damac da. Stmuun dha cimu mkan ka qowsun nii. Maka bukuy hari do paah bi niqan ka Cyangyow do rbgun dha Cyangyow ni dmatun dha idaw mkan uri da. Manu ka sayang do rbgun dha Cu ni &quot;kac kac&quot; msa hnang na skanan, kingal nanaq hngak na saw bi qnmasan uqun.</FORM>
    </S>
</TEXT>
