<?xml version="1.0" ?>
<TEXT id="Wiki_Seediq_Rseno_ma_sino" xml:lang="trv" source="Seediq Wikipedia, article: Rseno_ma_sino" copyright="CC BY-SA" citation="Rseno_ma_sino. (2025, May 05). In Wikipedia [Seediq]. https://trv.wikipedia.org/wiki/Rseno_ma_sino" BibTeX_citation="@misc{Wiki_trv_Rseno_ma_sino, title = Rseno_ma_sino, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Rseno_ma_sino} }">
    <S id="0">
        <FORM kindOf="original">= Rseno ma sino = Rseno uxe mnuuyas paru, mnangal mqedin di, mngangah hari ka qedin na duri. Bsukan klaali, so kiya ka qedin na bsukan klaali duri. Teru laqi daha di, daha laqi rseno, kingal ka laqi mqedin. Ini ba alix skadi sino, mbserux meepah, uncuun musa meepah skadi pila mahun na sino. Dyagun mege pila sehu ka laqi daha. Egu ba huling dngaun daha, ini bleyaq dmanga laqi. Gaga muudus ka bubu na rudan na, uka ka pila mahun na sino, mesa pila bubu na, uka pila bege na heya ka bubu na, mkuni mseyang bubu na, paru kana ka kari na smmeriq mseyang bubu na, so snbbirac seediq ssiyo sapah na. Bsiyaq knkawas nmahan na sino, mnarux tunux na lhebun na ma rumun na, mkure riyung ka hei na, ye mnarux ka hei na di, ini usa pqita ising, mangal btunux sbeebu naq tunux na, ma rkebun na. sdara ka tunux na ma quwaq na. Desun daha sapah ising di, peruq ka rkebun na di, kiya sdara quwaq na. Mkteru niqun na sapah ising, wada naqah di, wada gedang di. Hbaro ba seediq wada huqil desun sino seediq alang miyan, daha-teru idas, wada 5 hari seediq wada gedang desun sino. uxe malu knduusan seediq egu mahun sino saya.</FORM>
        <FORM kindOf="standard">= Rseno ma sino = Rseno oxe mnooyas paro, mnangal mqedin di, mngangah hari ka qedin na dori. Bsokan klaali, so kiya ka qedin na bsokan klaali dori. Tero laqi daha di, daha laqi rseno, kingal ka laqi mqedin. Ini ba alix skadi sino, mbserox meepah, oncoon mosa meepah skadi pila mahon na sino. Dyagon mege pila seho ka laqi daha. Ego ba holing dngaon daha, ini bleyaq dmanga laqi. Gaga moodos ka bobo na rodan na, oka ka pila mahon na sino, mesa pila bobo na, oka pila bege na heya ka bobo na, mkoni mseyang bobo na, paro kana ka kari na smmeriq mseyang bobo na, so snbbirac seediq ssiyo sapah na. Bsiyaq knkawas nmahan na sino, mnarox tonox na lhebon na ma romon na, mkore riyong ka hei na, ye mnarox ka hei na di, ini osa pqita ising, mangal btonox sbeebo naq tonox na, ma rkebon na. sdara ka tonox na ma qowaq na. Deson daha sapah ising di, peroq ka rkebon na di, kiya sdara qowaq na. Mktero niqon na sapah ising, wada naqah di, wada gedang di. Hbaro ba seediq wada hoqil deson sino seediq alang miyan, daha-tero idas, wada 5 hari seediq wada gedang deson sino. oxe malo kndoosan seediq ego mahon sino saya.</FORM>
    </S>
</TEXT>