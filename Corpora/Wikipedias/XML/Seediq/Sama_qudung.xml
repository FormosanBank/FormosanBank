<?xml version="1.0" ?>
<TEXT id="Wiki_Seediq_Sama_qudung" xml:lang="trv" source="Seediq Wikipedia, article: Sama_qudung" copyright="CC BY-SA" citation="Sama_qudung. (2025, May 05). In Wikipedia [Seediq]. https://trv.wikipedia.org/wiki/Sama_qudung" BibTeX_citation="@misc{Wiki_trv_Sama_qudung, title = Sama_qudung, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Sama_qudung} }">
    <S id="0">
        <FORM kindOf="original">= Sama qudung = Uuqun sejiqun alang &quot;sama qudung&quot; ksun ga, ida mnhru nanaq, uxay pnhuma. Smkila ni qtaan ana inu ka sama qudung. Nspriq ka sama qudung, yabi hari 30~120 cm ka knparu hnygan na. Rbagan do tmphpah embhgay ciway phpah, yabi 4~10 hari pphpah gaga mseupu, saw bi bubung qnpringan qtaan. Tmghiyi mpajiq mquru, mhada do mkliyuc ka rakaw na da. Smnru ka kari o ida tduwa uqun kana ka hiyi na ni wasaw na msa. Ita Seejiq o ida wana wasaw na ka sqtun ta, shapuy qsiya ni mahun ka bgu na, uqun ka wasaw na, ida ini kuxi mkan ka tnghiyi na. Pnmaxan mhapuy idaw rumu masu ka sama qudung o, ida kuxul bi mkan sejiqun alang, msaas ni mpajiq qtaan, malu bi qtaan ka lhang na. Kingal uri o gmaxun dha mhapuy mdngu qsurux puyaw ka sama qudung, ida malu bi mahun ka bgu na, malu bi skanan ka wasaw sama na.</FORM>
        <FORM kindOf="standard">= Sama qodong = Uoqon sejiqon alang &quot;sama qodong&quot; kson ga, ida mnhro nanaq, oxay pnhoma. Smkila ni qtaan ana ino ka sama qodong. Nspriq ka sama qodong, yabi hari 30~120 cm ka knparo hnygan na. Rbagan do tmphpah embhgay ciway phpah, yabi 4~10 hari pphpah gaga mseopo, saw bi bobong qnpringan qtaan. Tmghiyi mpajiq mqoro, mhada do mkliyoc ka rakaw na da. Smnro ka kari o ida tdowa oqon kana ka hiyi na ni wasaw na msa. Ita Seejiq o ida wana wasaw na ka sqton ta, shapoy qsiya ni mahon ka bgo na, oqon ka wasaw na, ida ini koxi mkan ka tnghiyi na. Pnmaxan mhapoy idaw romo maso ka sama qodong o, ida koxol bi mkan sejiqon alang, msaas ni mpajiq qtaan, malo bi qtaan ka lhang na. Kingal ori o gmaxon dha mhapoy mdngo qsorox poyaw ka sama qodong, ida malo bi mahon ka bgo na, malo bi skanan ka wasaw sama na.</FORM>
    </S>
</TEXT>