<?xml version="1.0" ?>
<TEXT id="Wiki_Seediq_Sudu_rbu" xml:lang="trv" source="Seediq Wikipedia, article: Sudu_rbu" copyright="CC BY-SA" citation="Sudu_rbu. (2025, May 05). In Wikipedia [Seediq]. https://trv.wikipedia.org/wiki/Sudu_rbu" BibTeX_citation="@misc{Wiki_trv_Sudu_rbu, title = Sudu_rbu, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Sudu_rbu} }">
    <S id="0">
        <FORM kindOf="original">= Cudu rebu/ Cudu rbu/ Sudu rbu = Cudu rebu nii ge qhuni bubu na, mbhege ka bukuy waso na, hmeru so krruru ma kyyayung, egu kana kssiyo ruru, ayu ma yayung alang, ini slhelah skdiyun. Smcudu de asi angal mreemux kingal tnpusu, iya angal qtehur na, gimi so knbaka naq qnthuran na peni. Gimi so gaga sclingan qsiya ma, skadi btunux paru so sapo ssiyo na, so malu stemaq bubu cudu rebu nii peni. Kiya de asi spui tmemaq kana bubu na, cida na ma waso na, tnmaqan na de sqada rcilung qsiya. Sqada qsiya ka cudu rebu tnmaqan de, so rebu mbbuwa ka qsiya ruru denu, egu bale ka buwa na, kiya kesun daha cudu rebu. Asi ka uka riyung skdiyal cuda gamal de, mangal cudu rebu nii scudu daha qcurux ka rudan ta cbeyo. Bale ba we, ini kbeyax ccduun qcurux ka cudu rebu nii, kika asi naq egu ba ka ccnduwan ma, asi naq mbeyax kmadi ma dmayo qmquli ka seediq mosa cmcudu.</FORM>
        <FORM kindOf="standard">= Codo rebo/ Codo rbo/ Sodo rbo = Codo rebo nii ge qhoni bobo na, mbhege ka bokoy waso na, hmero so krroro ma kyyayong, ego kana kssiyo roro, ayo ma yayong alang, ini slhelah skdiyon. Smcodo de asi angal mreemox kingal tnposo, iya angal qtehor na, gimi so knbaka naq qnthoran na peni. Gimi so gaga sclingan qsiya ma, skadi btonox paro so sapo ssiyo na, so malo stemaq bobo codo rebo nii peni. Kiya de asi spoi tmemaq kana bobo na, cida na ma waso na, tnmaqan na de sqada rcilong qsiya. Sqada qsiya ka codo rebo tnmaqan de, so rebo mbbowa ka qsiya roro deno, ego bale ka bowa na, kiya keson daha codo rebo. Asi ka oka riyong skdiyal coda gamal de, mangal codo rebo nii scodo daha qcorox ka rodan ta cbeyo. Bale ba we, ini kbeyax ccdoon qcorox ka codo rebo nii, kika asi naq ego ba ka ccndowan ma, asi naq mbeyax kmadi ma dmayo qmqoli ka seediq mosa cmcodo.</FORM>
    </S>
</TEXT>