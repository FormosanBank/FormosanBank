<?xml version="1.0" ?>
<TEXT id="Wiki_Seediq_Sero" xml:lang="pwn" source="Paiwan Wikipedia, article: Sero" copyright="CC BY-SA" citation="Sero. (2024, December 07). In Wikipedia [Paiwan]. https://pwn.wikipedia.org/wiki/Sero" BibTeX_citation="@misc{Wiki_pwn_Sero, title = Sero, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Sero} }">
    <S id="0">
        <FORM kindOf="original">= Sero = Sero nii ge qhuni mkere, mnhrehur waso na so mpmisan de mqrehaq ka rehaq qhuni na ma,kawas kawas na mqrehaq texal. Mheru so lmiqu llebu ka sero nii we ini kbbaro ma rqeling hari ka bubu na duri, netun hmeru so bbuyu paru dige bbaro ma qtehur ka bubu na denu. Ooda nsero Ngalan mpskere rako ware ka waso sero nii. Cbeyo we asi ka tminun naq pala ka mqedil miyan yami Seediq, uka kesun iyu mpsrako ware ka cbeyo ma, asi ka migin nanaq ka ppsrako daha ware, kika waso sero nii ge ngalan daha pskere rako ware. Mosa lmamu waso na ma stmaqun daha tmeetu, spuun daha rmebu waso na tnteyan ma beyuq waso na ka ware, ani naq teru hari patis hido rnbegan de phdagan daha di. Mdengu de pheun ma phdagan daha dungal, netun daha haun krebu yqeyaq mqalux ka ware pnheyan kii de, kiya ka ware daha qalux denu. Ado ka qhuni mkere ka sero nii, mosa lmiqu ka rseno miyan yami Seediq de, ngalan daha bheniq tlenga pada ma, ani naq bheniq tlenga miric ka sero nii. Ado mkere ka qhuni sero nii, ngalan daha qhuni mtahu ka sero nii de bsiyaq ka bagah na, kuxul lmungu pure ido yami Seediq. Pteumal pptasun Tado Walis,Pawan Nawi,Siyac Nabu ma Tiwas Pawan ka smneeru steran Dakis Pawan</FORM>
        <FORM kindOf="standard">= Sero = Sero nii ge qhoni mkere, mnhrehor waso na so mpmisan de mqrehaq ka rehaq qhoni na ma,kawas kawas na mqrehaq texal. Mhero so lmiqo llebo ka sero nii we ini kbbaro ma rqeling hari ka bobo na dori, neton hmero so bboyo paro dige bbaro ma qtehor ka bobo na deno. Ooda nsero Ngalan mpskere rako ware ka waso sero nii. Cbeyo we asi ka tminon naq pala ka mqedil miyan yami Seediq, oka keson iyo mpsrako ware ka cbeyo ma, asi ka migin nanaq ka ppsrako daha ware, kika waso sero nii ge ngalan daha pskere rako ware. Mosa lmamo waso na ma stmaqon daha tmeeto, spoon daha rmebo waso na tnteyan ma beyoq waso na ka ware, ani naq tero hari patis hido rnbegan de phdagan daha di. Mdengo de pheon ma phdagan daha dongal, neton daha haon krebo yqeyaq mqalox ka ware pnheyan kii de, kiya ka ware daha qalox deno. Ado ka qhoni mkere ka sero nii, mosa lmiqo ka rseno miyan yami Seediq de, ngalan daha bheniq tlenga pada ma, ani naq bheniq tlenga miric ka sero nii. Ado mkere ka qhoni sero nii, ngalan daha qhoni mtaho ka sero nii de bsiyaq ka bagah na, koxol lmongo pore ido yami Seediq. Pteomal pptason Tado Walis,Pawan Nawi,Siyac Nabo ma Tiwas Pawan ka smneero steran Dakis Pawan</FORM>
    </S>
</TEXT>