<?xml version="1.0" ?>
<TEXT id="Wiki_Seediq_Raus" xml:lang="pwn" source="Paiwan Wikipedia, article: Raus" copyright="CC BY-SA" citation="Raus. (2024, November 18). In Wikipedia [Paiwan]. https://pwn.wikipedia.org/wiki/Raus" BibTeX_citation="@misc{Wiki_pwn_Raus, title = Raus, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Raus} }">
    <S id="0">
        <FORM> Raus Laus nii, syeming nade Cyclobalanopsis glauca(Thunb.)Oerst. Hyegan nad qhuni mgsama, cida na hani hmneru ma, waso na niqan so uban. Hei na mgtumun ma mgucuqi, niqan uban duri. Laus nii, ani inu egu riyung ga qtaan mdakil alang nseediq hiya. laus nii paru de niqan yuheyux na ki saadux qhuni na, ki ka Kuhur riyung seediq ka qhuni na. anu malu ngalan sapah eruc ma, mosa tmlenga de malu slmeyun bhenaq duri. kiya ka qhuni malu ka Laus nii mesa seediq. Niqan kesun quyux sdaun, dungus nade quyux mphepah laus mesa. Ciida de qmita mkhana qhuni laus kiya sriyan daha ptukuy macu hari di mesa. Laus nii malu daha slumeyung ani mmaanu ka qhuni na. misan de ado qhuni saadux ka Raus nii, ki malu slmaqun ini seelaq qhuni mesa, duma naq niqan so ooda daha pcumux puniq de malu ka raus duri. Mosa tmlenga de malu slmeyun daha bhenaq duri, anu qhuni saadux ini hari scruhuq ki kuhun daha. Uxe gino bala seediq smkuhur Raus nii. Hei na qhuni na duri kuhur riyung rapic, brihuc, boyak ma qoric dunii. Kuhur daha mekan ka cida waso na ma hei na qhuni duri. Pnyahan pnataas(</FORM>
    </S>
</TEXT>
