<?xml version="1.0" ?>
<TEXT id="Wiki_Seediq_Sapah_pyasan" xml:lang="pwn" source="Paiwan Wikipedia, article: Sapah_pyasan" copyright="CC BY-SA" citation="Sapah_pyasan. (2024, December 07). In Wikipedia [Paiwan]. https://pwn.wikipedia.org/wiki/Sapah_pyasan" BibTeX_citation="@misc{Wiki_pwn_Sapah_pyasan, title = Sapah_pyasan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Sapah_pyasan} }">
    <S id="0">
        <FORM kindOf="original">Sapah pyasan ge ssaan muuyus laqi muuyas ka kiya ma. Sapah pyasan nii we ga dgiyaq baro duma, duma we ga ssiyo rcilung ma ga alang breenux paru, ani inu asi ka qulung niqan sapah pyasan ka saya. Sapah pyasan we, niqan egu bale sslhayan ma tthiqan laqi muuyas duri. Egu klegan qhuni ma phepah ga daha phmaan ngerac sapah pyasan hii, so ka tqilung, qulic, dara ma raus peni, malu bale qtaan, malu bale sknxan ka hengac na duri. Kiya, kuxun riyung yyahun muuyas laqi ma yahan tmalang riso ka ttlaman ngerac sapah pyasan, yahan daha mkkesa seediq alang klaali duri. Sapah pyasan we, niqan mpqlahang, mptgesa, laqi muuyas, mpkaro ooda ma mppure ppuqun duri. Egu klegan ka seediq mptgesa sapah pyasan, niqan ka Seediq Bale, Bunun, Plmakan, kihilang ma Telu duri, dheya we mdrumuc bale tmgesa ma gmaalu bale kana laqi muuyas hini. Saya, egu riyung sslhayun ka sapah pyasan, so ka slluhe matis patis, slluhe muuyas uyas ma kmeeki, slluhe gaya ooda sapah pyasan, kika mkela eluw kari kesun " Pnseediq ma pnooda ". Kingal duri we, uxe wao nii ka sslhayun laqi muuyas say, slluhe kari ta nanaq Seediq ma Gaya rudan ta cbeyo. Yaku we malu bale ka utux mu, mdudul sapah miyan pyasan we, mbeyax ba kmdakan ttgesa kari Seediq, rngagun nami na klaali, mesa kini " Malu ba qbhangun ka hengak kari rudan Seediq Bale, knbeyax ma iya ba qtqeran slluhe namu. Yaani gaga truma hii ka knkela rdrudan ta cbeyo " mesa. Kika saya de ani naq sapah pyasan ga alang dgiyaq baro, ani naq sapah pyasan ga alang breenux paru, qulung daha pniqan ka ssaan slluhe kari Seediq Bale, kari Bunun ma kari Tayan; niqan ka slhayan kari Plmukan ma kari Kihilang duri. Kiya, yaku saya we kuxun mu bale ka sapah pyasan mu, spruun mu ka mdudul mu sapah pyasan ma, kana mptgesa. Mqaras ku bale theyaq laqi muuyas mosa sapah pyasan klaali.</FORM>
        <FORM kindOf="standard">Sapah pyasan ge ssaan mooyos laqi mooyas ka kiya ma. Sapah pyasan nii we ga dgiyaq baro doma, doma we ga ssiyo rcilong ma ga alang breenox paro, ani ino asi ka qolong niqan sapah pyasan ka saya. Sapah pyasan we, niqan ego bale sslhayan ma tthiqan laqi mooyas dori. Ego klegan qhoni ma phepah ga daha phmaan ngerac sapah pyasan hii, so ka tqilong, qolic, dara ma raos peni, malo bale qtaan, malo bale sknxan ka hengac na dori. Kiya, koxon riyong yyahon mooyas laqi ma yahan tmalang riso ka ttlaman ngerac sapah pyasan, yahan daha mkkesa seediq alang klaali dori. Sapah pyasan we, niqan mpqlahang, mptgesa, laqi mooyas, mpkaro ooda ma mppore ppoqon dori. Ego klegan ka seediq mptgesa sapah pyasan, niqan ka Seediq Bale, Bonon, Plmakan, kihilang ma Telo dori, dheya we mdromoc bale tmgesa ma gmaalo bale kana laqi mooyas hini. Saya, ego riyong sslhayon ka sapah pyasan, so ka sllohe matis patis, sllohe mooyas oyas ma kmeeki, sllohe gaya ooda sapah pyasan, kika mkela elow kari keson " Pnseediq ma pnooda ". Kingal dori we, oxe wao nii ka sslhayon laqi mooyas say, sllohe kari ta nanaq Seediq ma Gaya rodan ta cbeyo. Yako we malo bale ka otox mo, mdodol sapah miyan pyasan we, mbeyax ba kmdakan ttgesa kari Seediq, rngagon nami na klaali, mesa kini " Malo ba qbhangon ka hengak kari rodan Seediq Bale, knbeyax ma iya ba qtqeran sllohe namo. Yaani gaga troma hii ka knkela rdrodan ta cbeyo " mesa. Kika saya de ani naq sapah pyasan ga alang dgiyaq baro, ani naq sapah pyasan ga alang breenox paro, qolong daha pniqan ka ssaan sllohe kari Seediq Bale, kari Bonon ma kari Tayan; niqan ka slhayan kari Plmokan ma kari Kihilang dori. Kiya, yako saya we koxon mo bale ka sapah pyasan mo, sproon mo ka mdodol mo sapah pyasan ma, kana mptgesa. Mqaras ko bale theyaq laqi mooyas mosa sapah pyasan klaali.</FORM>
    </S>
</TEXT>