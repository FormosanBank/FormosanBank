<?xml version="1.0" ?>
<TEXT id="Wiki_Seediq_Snbuyas_(Ameba)" xml:lang="pwn" source="Paiwan Wikipedia, article: Snbuyas_(Ameba)" copyright="CC BY-SA" citation="Snbuyas_(Ameba). (2024, December 07). In Wikipedia [Paiwan]. https://pwn.wikipedia.org/wiki/Snbuyas_(Ameba)" BibTeX_citation="@misc{Wiki_pwn_Snbuyas_(Ameba), title = Snbuyas_(Ameba), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Snbuyas_(Ameba)} }">
    <S id="0">
        <FORM kindOf="original">= Snbuyas (Ameba) 急性腸胃炎 = Ddilan stliyus ma narux punu ka kesun na mnarux nbuyas nii, meru nii mnoda niqan stliyus ka uuqun ma qsiya wada srtiqun kika kana mrutiq na pngerah ma sara pnuqan peni. So nii ka knnarux na: So sceecu ma mkpberih, hmilic nbuyas ma mlabu nbuyus ma geri. Hrinas mnarux nbuyas ge, mttilux hei duma ma geri qntiyan ma sdara daha ka skenux ma mhuriq seedan ka kntiyan na duri. Hmuwa mooda pkmalu: Tg.kingal. Asi ka ini ekan: So ali mnnarux sngayan ciida we, ali kingal dehuk hari ali daha, asi ka malix mekan, sngayun tikuh ka iraq daha ka rkebun, malu hari di ge, tduwa meka tikuh uqun ma ini hari ekan ssiyang peni, so ka; Malu mimah begu gmegang ma mekan ido rumu han. Tg.daha. Ini mmhemuc meka iyu ma iyu ini psgeri. Tg.Teru. Knteetu suango pimah qsiya: Ado pbeerih ma geri nii ge maha uka hari qsiya ka hei ta, kii asi ka knteetu suango mimah qsiya. Tg.Sepac. Malu prading mekan de, ini keeguw mekan so ssama ma asi hmanguc qsiya ka uuqun duri. So ka; Pang bhege (tusu) daha ka ido rumu peni, ini ekan eguw ssama daha ka miruku ma mssiyang na uuqun. Kdrumuc trima baga, psraman daha cpilan ka sapah pprayan. Skeruc uuqun: Kingal we kmeruc meluq ppuqun, kingal we mkayak mhada na ddamac peni, mtluhe naq sdheriq ka nniqan ta ma niqan kesun "wesensikuan"de kii ka kesun sbaangan ta ka mnarux snbuyas nii denun. Netun pberih ma ini alix geri ma mdengu kana ka pdahung quwaq, so ebun ka doriq, mdengun ka qraqil ma duma naq we msdara ma mhuriq qntiyan duri de asi ka nhari mosa pqita ising spuhan. Pnyahan pnatas Tseeru na mptgesa Aking Puhuk ka pnatis nii.</FORM>
        <FORM kindOf="standard">= Snboyas (Ameba) 急性腸胃炎 = Ddilan stliyos ma narox pono ka keson na mnarox nboyas nii, mero nii mnoda niqan stliyos ka ooqon ma qsiya wada srtiqon kika kana mrotiq na pngerah ma sara pnoqan peni. So nii ka knnarox na: So sceeco ma mkpberih, hmilic nboyas ma mlabo nboyos ma geri. Hrinas mnarox nboyas ge, mttilox hei doma ma geri qntiyan ma sdara daha ka skenox ma mhoriq seedan ka kntiyan na dori. Hmowa mooda pkmalo: Tg.kingal. Asi ka ini ekan: So ali mnnarox sngayan ciida we, ali kingal dehok hari ali daha, asi ka malix mekan, sngayon tikoh ka iraq daha ka rkebon, malo hari di ge, tdowa meka tikoh oqon ma ini hari ekan ssiyang peni, so ka; Malo mimah bego gmegang ma mekan ido romo han. Tg.daha. Ini mmhemoc meka iyo ma iyo ini psgeri. Tg.Tero. Knteeto soango pimah qsiya: Ado pbeerih ma geri nii ge maha oka hari qsiya ka hei ta, kii asi ka knteeto soango mimah qsiya. Tg.Sepac. Malo prading mekan de, ini keegow mekan so ssama ma asi hmangoc qsiya ka ooqon dori. So ka; Pang bhege (toso) daha ka ido romo peni, ini ekan egow ssama daha ka miroko ma mssiyang na ooqon. Kdromoc trima baga, psraman daha cpilan ka sapah pprayan. Skeroc ooqon: Kingal we kmeroc meloq ppoqon, kingal we mkayak mhada na ddamac peni, mtlohe naq sdheriq ka nniqan ta ma niqan keson "wesensikoan"de kii ka keson sbaangan ta ka mnarox snboyas nii denon. Neton pberih ma ini alix geri ma mdengo kana ka pdahong qowaq, so ebon ka doriq, mdengon ka qraqil ma doma naq we msdara ma mhoriq qntiyan dori de asi ka nhari mosa pqita ising spohan. Pnyahan pnatas Tseero na mptgesa Aking Pohok ka pnatis nii.</FORM>
    </S>
</TEXT>