<?xml version="1.0" ?>
<TEXT id="Wiki_Seediq_Nsgan_B-su-ring" xml:lang="trv" source="Seediq Wikipedia, article: Nsgan_B-su-ring" copyright="CC BY-SA" citation="Nsgan_B-su-ring. (2025, May 05). In Wikipedia [Seediq]. https://trv.wikipedia.org/wiki/Nsgan_B-su-ring" BibTeX_citation="@misc{Wiki_trv_Nsgan_B-su-ring, title = Nsgan_B-su-ring, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nsgan_B-su-ring} }">
    <S id="0">
        <FORM kindOf="original">= Nsgan B-su-ring = Nsgan B-suring (kari Truku), ga mniq tgdaya nyusan Hua-lien Tay-wang, tgdaya o mseayus yayung Hu-ping ni nsgan Nan-aw nyusan Yi-ran, iyax nklaan hidaw tgdaya dalih gsilung paru, iyax nklaan hidaw tghunat o mlutut nsgan Sing-cen, alang paru Hua-lien, nsgan Ci-an, nsgan Sow-hung. Ryaxan hidaw o mlutut nsgan Hu-ping Alang paru Tay-cung, nsgan Ji-ay nyusan Nan-tu. Tghunat o mlutut nsgan Wang-rung. Tgparu bi knlbangan dxgal nsgan Tay-wang ni tghbaraw bi knlala seejiq nsgan mqqdgiyaq. Knlbangan kana dxgal nsgan o 1.642 km pnsrurul, nniqan snpuan kana dxgal nyusan o yaa 35%, tg3 qpahan tgparu bi knlbangan kana mtqiri klwaan. Hmbragan seejiq o 1.6 kbuhug ni 4 idas 2020 hngkawas o hmrinas nsgan Sing-yi nyusan Nan-tu maa tglala bi hmragan seejiq nsgan mqqdgiyaq kana mtqiri Klwaan. Kana dxgal hiya o tggaaw klgan seejiq Truku kana. Kana dxgal o 99% ddgiyaq ni blbilaq dgiyaq dxgal kana, wana dalih hari 1% o dxgal breenux gntuan yayung Mn-tu-du ni yayung Hu-ping, ska dseejiq nsgan o ga mkghak mniq saw hini. Hniygan dxgal gnhrahan yayung ka Saan rmigaw qmita nkana Truku nKlwaan ni tg8 elug paru Cung-hun muda mhagat lmihug o kika niqan bi hangan kana dalih thiyaq. Endaan Nniqan knxalan Cing ka Bsuring o mgquri dxgal Liensyang klwaan Taitung, nniqan knlwaan Nihung siida o &quot;dxgal mrangi seejiq&quot;sun, sbiq nyusan Yenhay ni nyusan Hualienkang klwaan qpahan mrangi seejiq, babaw prajing tmgjiyal, nklwaan nsgan Singceng. 1946 hngkawas mtbiyax prana pgdkaun nniqan klgan seejiq quri seejiq tnpusu ni dmayaw nniqan seejiq mqddgiyaq quri kklwaan pkrsung tnunan alang seejiq mqdgiyaq ni uuda mdudul do pryuxan na &quot;nsgan&quot;, muda qmpah kmlawa nanak ni pkrana nniqan uuda kmlawa, phiyug pusu klwaan nsgan &quot;Usering&quot; kiya ka ga mniq Bsuring sayang uri, tgplalay bi smmalu hangan nsgan han o &quot;nsgan Sering&quot;, kiya ni yasa mddka hangan &quot;Sering&quot; Taipei, kiya ni speangal na elug kari saw nii knsyangan llingay htngyan mgppajiq kana qqhuni msleexan qtaan ddgiyaq mttasaw bi qqsiya ni prihan na elug kari hangan nsgan &quot;nsgan Bsuring&quot;sayang da. Sayang o niqan uuda empriyux tmhangan nsgan Truku, mmlutut babaw nsgan Arisan nyusan Cyayi, nsgan Santimen nyusan Pingtung, nsgan Namasya Alang paru Kawsyung, tg4 smbbrih thnganun hangan rudan nsgan seejiq tnpusu. Dxgal Ga mniq baang Dgiyaq paru ka nsgan Bsu-ring, dgiyaq msququ dxgal, sgpurug knbragan ddgiyaq knppriyux ka krkarat na uri. Smka dxgal o ga pyugan Saan rmigaw qmita nkana Truku nKlwaan. Saan rmigaw qmita nkana Truku nKlwaan o mniq ska na hi ka seejiq o Seejiq Tnpusu Truku Tay-wang ka pusu bi. Qmpah Saan rmigaw qmitankana Truku nKlwaan. o mrana paru bi. Pusu bi muda dxgal nsgan ka sbiq yayung o yayung Hu-ping, yayung Mn-tudu , yayung Pra-tan,ni yayung B-tu-lan, Quri dgiyaq o dgiyaq Ba-tu Tow-puk, , Dgiyaq paru, dgiyaq Kl-bi-yun, dgiyaq ungat ngahan, ququ dgiyaq B-bu-raw ka mniq nsgan nii. Paah 2014 hngkawas nsgan Kwi-san nyusan Taw-yeyn knpriyux nsgan Kwi-san Alang paru Taw-yeyn do maa nsgan tghbaraw bi seejiq kana klwaan, sayang o tg6 paru nsgan knhbragan seejiq kana klwaan, mniq kana klwaan quri kana klwaan qpahan nyusan ka hnbragan seejiq o tg17 hangan. Ptyusan nniqan qqpahan euda Bnkgan truma nii ka &quot;alang&quot;nPtyusan nniqan qqpahan euda yasa ska alang o yaa bi niqan piya alang. Ska ga ska psnkraya o ptnhangan kari Truku. Alang Hu-ping Alang Kn-li-bu (Knlibu) Alang Gu-kut (Gukut) Alang Qn-ra-gan (Qnragan) Alang T-ki-jig Alang D-ga-rung (Dgarung) Alang Ta-ci-ri (Tkijig) Alang Bs-ngan Alang Qr-gi (Qrgi) Alang Bs-ngan (Bsngan/Truku) Alang Min-ru (Tnbrahan : alang Tatung : Skadang, alang Tari : Huhus) Alang Bsu-ring AlangTpu-qu (Tpuqu) Alang Bsu-ring (Bsuring) Alang Ku-lu (Kulu) Alang Dow-ras (Dowras) Alang Qow-gan Alang Qow-gan (Qowgan) Alang D-riq (Driq) Alang D-ji-ma (Djima) Alang B-ta-kan (Btakan) ALang Smu-dal (Smudal) Alang K-ra-ga (Kraga) Alang Pra-tan (Pratan) Alang l-ba-san (lbasan) Alang T-qi-an Ru-ngay (Tqian Rungay) Alang K-du-san Alang K-du-san (Kdusan) Alan Sa-kura Alang Pa-jiq (Pajiq/Sakura) Alang Bi-kaw (Bikaw) Alang Dow-mung Alang I-buh (Ibuh) Alang Dow-mung(Dowmung ) Alang T-mu-nan : Ga mniq dudux tghunat bi nsgan Bsuring, msdalih silung Riyi ni mslutut nsgan Sowfung. Alang Mi-ya-wan (Miyawan) Alang T-mu-nan (Tmunan) Alang B-ra-naw (Branaw) Qqpah pnyahan Kana dgxal nsgan B-su-ring o lala bi ddgiyaq ni qqtaan hnyigan snbragan yayung, kiya ni qpahan pnyahan ska nsgan o mgquri tg3 tnunan pnyahan qpahan rmigaw qqtaan ka pusu bi lala qpahun. Sgpurug ta snpgan klwaan nyusan Hualien o Saan rmigaw qmita nkana Truku nklwaan ni tg8 sspgan elug Tai dxgal rwaan qqtaan o kngkingal idas ka snpuan hmbragan miyah rmigaw seejiq o 30~40 maxal kbuhug, mmadas bbrihun ddnuuy o aji hmut knlala ni iya sblaqi qmita. Duri ni mgbbrah na hi o quri bbrihun isil ngangut na o mggbrah bi embbiyax uri. Yasa pyahan bi smmalu btunux tari, ska nsgan tg2 qpahan pnyahan o pnyahan pnrana smmalu qpras ni qpahan smlaan Huping ka pusu bi. Quri tg1 qpahan pnyahan pnurug snpgan qpahan pusu mspug nyusan Hualien o pusu pnyahan qnpahan dxgal o bunga ni baun, bitaq thici bi 2014 hngkawas yaa bi niqan 30.73 knlbangab kungcing dxgal ka hnmaan baun, knlala hnmaan na o yaa bi 7.3 % knlala kana nyusan. Duri ni hnmaan dxgal bunga o 24.92 kungcing yaa bi 13 % qqpah pnyahan knlala kana nyusan, duri ni niqan bilaq bi dxgal hmaan sqmu, kiya ni bilaq bi pnyahan na kiya. Pusu pnyahan patas ((Snakun:Truku))</FORM>
        <FORM kindOf="standard">= Nsgan B-so-ring = Nsgan B-soring (kari Troko), ga mniq tgdaya nyosan Hoa-lien Tay-wang, tgdaya o mseayos yayong Ho-ping ni nsgan Nan-aw nyosan Yi-ran, iyax nklaan hidaw tgdaya dalih gsilong paro, iyax nklaan hidaw tghonat o mlotot nsgan Sing-cen, alang paro Hoa-lien, nsgan Ci-an, nsgan Sow-hong. Ryaxan hidaw o mlotot nsgan Ho-ping Alang paro Tay-cong, nsgan Ji-ay nyosan Nan-to. Tghonat o mlotot nsgan Wang-rong. Tgparo bi knlbangan dxgal nsgan Tay-wang ni tghbaraw bi knlala seejiq nsgan mqqdgiyaq. Knlbangan kana dxgal nsgan o 1.642 km pnsrorol, nniqan snpoan kana dxgal nyosan o yaa 35%, tg3 qpahan tgparo bi knlbangan kana mtqiri klwaan. Hmbragan seejiq o 1.6 kbohog ni 4 idas 2020 hngkawas o hmrinas nsgan Sing-yi nyosan Nan-to maa tglala bi hmragan seejiq nsgan mqqdgiyaq kana mtqiri Klwaan. Kana dxgal hiya o tggaaw klgan seejiq Troko kana. Kana dxgal o 99% ddgiyaq ni blbilaq dgiyaq dxgal kana, wana dalih hari 1% o dxgal breenox gntoan yayong Mn-to-do ni yayong Ho-ping, ska dseejiq nsgan o ga mkghak mniq saw hini. Hniygan dxgal gnhrahan yayong ka Saan rmigaw qmita nkana Troko nKlwaan ni tg8 elog paro Cong-hon moda mhagat lmihog o kika niqan bi hangan kana dalih thiyaq. Endaan Nniqan knxalan Cing ka Bsoring o mgqori dxgal Liensyang klwaan Taitong, nniqan knlwaan Nihong siida o &quot;dxgal mrangi seejiq&quot;son, sbiq nyosan Yenhay ni nyosan Hoalienkang klwaan qpahan mrangi seejiq, babaw prajing tmgjiyal, nklwaan nsgan Singceng. 1946 hngkawas mtbiyax prana pgdkaon nniqan klgan seejiq qori seejiq tnposo ni dmayaw nniqan seejiq mqddgiyaq qori kklwaan pkrsong tnonan alang seejiq mqdgiyaq ni ooda mdodol do pryoxan na &quot;nsgan&quot;, moda qmpah kmlawa nanak ni pkrana nniqan ooda kmlawa, phiyog poso klwaan nsgan &quot;Usering&quot; kiya ka ga mniq Bsoring sayang ori, tgplalay bi smmalo hangan nsgan han o &quot;nsgan Sering&quot;, kiya ni yasa mddka hangan &quot;Sering&quot; Taipei, kiya ni speangal na elog kari saw nii knsyangan llingay htngyan mgppajiq kana qqhoni msleexan qtaan ddgiyaq mttasaw bi qqsiya ni prihan na elog kari hangan nsgan &quot;nsgan Bsoring&quot;sayang da. Sayang o niqan ooda empriyox tmhangan nsgan Troko, mmlotot babaw nsgan Arisan nyosan Cyayi, nsgan Santimen nyosan Pingtong, nsgan Namasya Alang paro Kawsyong, tg4 smbbrih thnganon hangan rodan nsgan seejiq tnposo. Dxgal Ga mniq baang Dgiyaq paro ka nsgan Bso-ring, dgiyaq msqoqo dxgal, sgporog knbragan ddgiyaq knppriyox ka krkarat na ori. Smka dxgal o ga pyogan Saan rmigaw qmita nkana Troko nKlwaan. Saan rmigaw qmita nkana Troko nKlwaan o mniq ska na hi ka seejiq o Seejiq Tnposo Troko Tay-wang ka poso bi. Qmpah Saan rmigaw qmitankana Troko nKlwaan. o mrana paro bi. Poso bi moda dxgal nsgan ka sbiq yayong o yayong Ho-ping, yayong Mn-todo , yayong Pra-tan,ni yayong B-to-lan, Qori dgiyaq o dgiyaq Ba-to Tow-pok, , Dgiyaq paro, dgiyaq Kl-bi-yon, dgiyaq ongat ngahan, qoqo dgiyaq B-bo-raw ka mniq nsgan nii. Paah 2014 hngkawas nsgan Kwi-san nyosan Taw-yeyn knpriyox nsgan Kwi-san Alang paro Taw-yeyn do maa nsgan tghbaraw bi seejiq kana klwaan, sayang o tg6 paro nsgan knhbragan seejiq kana klwaan, mniq kana klwaan qori kana klwaan qpahan nyosan ka hnbragan seejiq o tg17 hangan. Ptyosan nniqan qqpahan eoda Bnkgan troma nii ka &quot;alang&quot;nPtyosan nniqan qqpahan eoda yasa ska alang o yaa bi niqan piya alang. Ska ga ska psnkraya o ptnhangan kari Troko. Alang Ho-ping Alang Kn-li-bo (Knlibo) Alang Go-kot (Gokot) Alang Qn-ra-gan (Qnragan) Alang T-ki-jig Alang D-ga-rong (Dgarong) Alang Ta-ci-ri (Tkijig) Alang Bs-ngan Alang Qr-gi (Qrgi) Alang Bs-ngan (Bsngan/Troko) Alang Min-ro (Tnbrahan : alang Tatong : Skadang, alang Tari : Hohos) Alang Bso-ring AlangTpo-qo (Tpoqo) Alang Bso-ring (Bsoring) Alang Ko-lo (Kolo) Alang Dow-ras (Dowras) Alang Qow-gan Alang Qow-gan (Qowgan) Alang D-riq (Driq) Alang D-ji-ma (Djima) Alang B-ta-kan (Btakan) ALang Smo-dal (Smodal) Alang K-ra-ga (Kraga) Alang Pra-tan (Pratan) Alang l-ba-san (lbasan) Alang T-qi-an Ro-ngay (Tqian Rongay) Alang K-do-san Alang K-do-san (Kdosan) Alan Sa-kora Alang Pa-jiq (Pajiq/Sakora) Alang Bi-kaw (Bikaw) Alang Dow-mong Alang I-boh (Iboh) Alang Dow-mong(Dowmong ) Alang T-mo-nan : Ga mniq dodox tghonat bi nsgan Bsoring, msdalih silong Riyi ni mslotot nsgan Sowfong. Alang Mi-ya-wan (Miyawan) Alang T-mo-nan (Tmonan) Alang B-ra-naw (Branaw) Qqpah pnyahan Kana dgxal nsgan B-so-ring o lala bi ddgiyaq ni qqtaan hnyigan snbragan yayong, kiya ni qpahan pnyahan ska nsgan o mgqori tg3 tnonan pnyahan qpahan rmigaw qqtaan ka poso bi lala qpahon. Sgporog ta snpgan klwaan nyosan Hoalien o Saan rmigaw qmita nkana Troko nklwaan ni tg8 sspgan elog Tai dxgal rwaan qqtaan o kngkingal idas ka snpoan hmbragan miyah rmigaw seejiq o 30~40 maxal kbohog, mmadas bbrihon ddnooy o aji hmot knlala ni iya sblaqi qmita. Dori ni mgbbrah na hi o qori bbrihon isil ngangot na o mggbrah bi embbiyax ori. Yasa pyahan bi smmalo btonox tari, ska nsgan tg2 qpahan pnyahan o pnyahan pnrana smmalo qpras ni qpahan smlaan Hoping ka poso bi. Qori tg1 qpahan pnyahan pnorog snpgan qpahan poso mspog nyosan Hoalien o poso pnyahan qnpahan dxgal o bonga ni baon, bitaq thici bi 2014 hngkawas yaa bi niqan 30.73 knlbangab kongcing dxgal ka hnmaan baon, knlala hnmaan na o yaa bi 7.3 % knlala kana nyosan. Dori ni hnmaan dxgal bonga o 24.92 kongcing yaa bi 13 % qqpah pnyahan knlala kana nyosan, dori ni niqan bilaq bi dxgal hmaan sqmo, kiya ni bilaq bi pnyahan na kiya. Poso pnyahan patas ((Snakon:Troko))</FORM>
    </S>
</TEXT>