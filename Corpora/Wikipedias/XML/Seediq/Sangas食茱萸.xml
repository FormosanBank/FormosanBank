<?xml version="1.0" ?>
<TEXT id="Wiki_Seediq_Sangas食茱萸" xml:lang="pwn" source="Paiwan Wikipedia, article: Sangas食茱萸" copyright="CC BY-SA" citation="Sangas食茱萸. (2024, November 18). In Wikipedia [Paiwan]. https://pwn.wikipedia.org/wiki/Sangas食茱萸" BibTeX_citation="@misc{Wiki_pwn_Sangas食茱萸, title = Sangas食茱萸, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Sangas食茱萸} }">
    <S id="0">
        <FORM>Niqan dha tnhnganan Tmukan ka sangas nii, tukingal u sangas mbanah, yasa mbanah ka rabu wasaw na, tudha u ini hayi qmqah qqbhni,yasa niqan pakaw kana pusu mi wasaw na ka sangas ,nasi ini qrahang ka sediq u pngalan na luqih da. Ngalan biyoq waru mkan traway ka wasaw na, phpah ciida na dmudul ttraway mi wewaru mi sqsaqic miyah hmuuc biyoq na; mtumun hari ka hiyi na, mhdadu ciida u niqan mqalux buuc ka ruwan na, uxay wana qqbhni ka mkan sangas nii, babaw pdngaan ciida u tduwa ngalan ucik makan da. Saw balay kiya nanaq sknxan ka wasaw brayaw, cbiyaw bay ha u stmuwan mi prnaxal dha ccamac mi ssukay mkan ha, cndulay hari da u psqrung dha abura mi smuwan dha sinaw uri ka wamil mi pusu na, uxay uri u lmlamu ka pprmaxal dha mkan cndulay hari da , so prmaxldha tohu mi cnyusan dha balung mi prmaxal dha sunguc mi psqrung dha teypura...dnii, knmalu bey uqun mi hmici malu bey sknxan quwaq uri ka sangas nii. : : . : , . , , , . </FORM>
    </S>
</TEXT>
