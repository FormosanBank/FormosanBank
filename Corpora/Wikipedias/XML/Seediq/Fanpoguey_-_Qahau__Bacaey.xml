<?xml version="1.0" ?>
<TEXT id="Wiki_Seediq_Fanpoguey_-_Qahau__Bacaey" xml:lang="pwn" source="Paiwan Wikipedia, article: Fanpoguey_-_Qahau__Bacaey" copyright="CC BY-SA" citation="Fanpoguey_-_Qahau__Bacaey. (2024, December 07). In Wikipedia [Paiwan]. https://pwn.wikipedia.org/wiki/Fanpoguey_-_Qahau__Bacaey" BibTeX_citation="@misc{Wiki_pwn_Fanpoguey_-_Qahau__Bacaey, title = Fanpoguey_-_Qahau__Bacaey, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Fanpoguey_-_Qahau__Bacaey} }">
    <S id="0">
        <FORM kindOf="original">= Fanpoguey - Qahau / Bacaey = Qridil sluhay mhuni kana ka Fanpoguey nii, dha ita sediq pa ini kou bay pndna ka hnyuwan nganguc, kiya ka kiya mi mbiyax balay Fa-li ka dhiya, mtduwa ddiyun na skaya, ppriyux hiyi mi meiyax mangal qqiya dnii euda na. Niqan truma nii Fa-su na ka kluwan sediq Qahau: Skaya: uqiyan dha bukuy ka wasaw blbun skaya, uxay uri u knlutuc ma kingal qpuruh msqlalu puniq cubu. Mliing mksa: spoda na mliing truma dxral ini biyaw ddaan na. Muda iyax: wana niqan tipiq bay iyax qnabil kiya tduwa daun niya da. Doriq ngiyaw: kriyun na naq ka doriq na, pryuxun doriq ngiyaw spoda na tuura qmita mkuung kman, kiya ka doriq niya mrdax uri. Ini pwowuy: pnhmaan na hiyi qhuni psaan na mehe, nasi niqan umowuy ka sediq u sqapah baraw hiya ka bawa na, nasi uxay Fanpoguey hiya nanaq miyah mangal sngyusan ida ini pngali. Ppriyux hiyi: ppriyux mnuudus musa umowuy uuqun sapah eceicil sediq, turu papak kuray babuy mi ngiyaw ka pstnay rmngaw; tduwa dha msspriyux ka dha qqiya, enbahang enca rmngaw ka sqiqun, mnngal qcurux miyah sapah ka sediq, bukuy wada na psaan mhuni umowuy ka Fanpoguuy nii, wana naq kingal utuwan btunux msngari hiya.</FORM>
        <FORM kindOf="standard">= Fanpogoey - Qahao / Bacaey = Qridil slohay mhoni kana ka Fanpogoey nii, dha ita sediq pa ini koo bay pndna ka hnyowan ngangoc, kiya ka kiya mi mbiyax balay Fa-li ka dhiya, mtdowa ddiyon na skaya, ppriyox hiyi mi meiyax mangal qqiya dnii eoda na. Niqan troma nii Fa-so na ka klowan sediq Qahao: Skaya: oqiyan dha bokoy ka wasaw blbon skaya, oxay ori o knlotoc ma kingal qporoh msqlalo poniq cobo. Mliing mksa: spoda na mliing troma dxral ini biyaw ddaan na. Moda iyax: wana niqan tipiq bay iyax qnabil kiya tdowa daon niya da. Doriq ngiyaw: kriyon na naq ka doriq na, pryoxon doriq ngiyaw spoda na toora qmita mkoong kman, kiya ka doriq niya mrdax ori. Ini pwowoy: pnhmaan na hiyi qhoni psaan na mehe, nasi niqan omowoy ka sediq o sqapah baraw hiya ka bawa na, nasi oxay Fanpogoey hiya nanaq miyah mangal sngyosan ida ini pngali. Ppriyox hiyi: ppriyox mnoodos mosa omowoy ooqon sapah eceicil sediq, toro papak koray baboy mi ngiyaw ka pstnay rmngaw; tdowa dha msspriyox ka dha qqiya, enbahang enca rmngaw ka sqiqon, mnngal qcorox miyah sapah ka sediq, bokoy wada na psaan mhoni omowoy ka Fanpogooy nii, wana naq kingal otowan btonox msngari hiya.</FORM>
    </S>
</TEXT>