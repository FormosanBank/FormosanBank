<?xml version="1.0" ?>
<TEXT id="Wiki_Seediq_Mhuni" xml:lang="pwn" source="Paiwan Wikipedia, article: Mhuni" copyright="CC BY-SA" citation="Mhuni. (2024, November 18). In Wikipedia [Paiwan]. https://pwn.wikipedia.org/wiki/Mhuni" BibTeX_citation="@misc{Wiki_pwn_Mhuni, title = Mhuni, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Mhuni} }">
    <S id="0">
        <FORM>Mhuni Mhuni o pruway muda ungat brihan quri sjiqun, Wana mhuni kingal bi nii ka naqih utux sun Truku sbiyaw. Niqan biyax na rmuba seejiq,pknarux seejiq ni phuqil seejiq. Pnaah kingal tmbgan kingal qbhni ka biyax nan ii, mdka qbhni utux msa ka patas Nihung, qmita qbhni nii la seejiq do ida emphuqil kida, manu saw kiya do riqu bi seejiq alang ni luwaqun dha paah alang, sneuhir bi kari ka mhuni nii, kiya o nasi qmita kingal seejiq bi laqi kuyuh, &quot;tayal bi qnseejiqan n aka laqi kuyuh nii&quot;msa dga, dhuq sapah ka laqi su do asi knarux da. Duri o niqan napa su mkleelug strung mhuni siida, asi nngani ni biqi cicih, ini si haya do rbaun sun a da.ida mha niqan ka euda su smtrung, Nasi su saw nii mnarux su o asi su ka musa miying rahuq hi kingal duri mhuni miyah smapuh sunan, kika mha malu kaq mnarux su da.Kiya ka kiya ni nasi phuqil seejiq alang ga lulut tnsapah nii ga smiyuk phuqil kana ruwan sapah mhuni, kndsan laqi laqi na uri o aji empeemalu ka kndsan dha uri, yaasa pnhqilan dh aka utux na o ida maah smiyuk dhyaan. pnyahan kari Iyang aying,Iyang Taying 2005</FORM>
    </S>
</TEXT>
