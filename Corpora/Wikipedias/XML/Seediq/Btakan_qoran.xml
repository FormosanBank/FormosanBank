<?xml version="1.0" ?>
<TEXT id="Wiki_Seediq_Btakan_qoran" xml:lang="trv" source="Seediq Wikipedia, article: Btakan_qoran" copyright="CC BY-SA" citation="Btakan_qoran. (2025, May 05). In Wikipedia [Seediq]. https://trv.wikipedia.org/wiki/Btakan_qoran" BibTeX_citation="@misc{Wiki_trv_Btakan_qoran, title = Btakan_qoran, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Btakan_qoran} }">
    <S id="0">
        <FORM kindOf="original">= Btakan qoran = Btakan qoran nii ge, mthiti hari klaun ita Seediq mesa kari rudan. Rmabang qnthuran ma qndisan na btakan qoran nii daka btakan bale, puqun ka lexi na ma, dngeun ma qmasun daha duri. Lekuh bbulan qsiya rudan ta cbeyo ka btakan qoran nii, sbruxun daha ma teru kulo ka btakan na, niqan naq sepac kulo duri. Smburux ciida we, pniqun quwaq icil ma pniqun kulo plabu na ka tgiicil ma, dngeun hayan. Mdengu dige peeyah quwaq na meruq plabu kulo na, krngiyun ka puting na ma, seegul wahu ppheyan ahing. Ani naq mndengu ka btakan qoran nii we chedin hari saapa, kika mqedil du we, daha kulo ma teru kulo bbulan daha qsiya ka dheya, asi ka rseno mheyan bbulan sepac kulo. Ado uka liwas ka cbeyo, spheyan dehuk sapah ka qsiya de, asi phyegi siyo hprayan, stkuhun hmeruy ribo ma sepih de pure ido ma so smsama. Ngalun daha eruc kadu rodux duri ka btakan qoran nii, ssalu daha hako dhequ ddaan seediq duri. Hndure hari ka slabu daha cmaki ka waso na duri.</FORM>
        <FORM kindOf="standard">= Btakan qoran = Btakan qoran nii ge, mthiti hari klaon ita Seediq mesa kari rodan. Rmabang qnthoran ma qndisan na btakan qoran nii daka btakan bale, poqon ka lexi na ma, dngeon ma qmason daha dori. Lekoh bbolan qsiya rodan ta cbeyo ka btakan qoran nii, sbroxon daha ma tero kolo ka btakan na, niqan naq sepac kolo dori. Smborox ciida we, pniqon qowaq icil ma pniqon kolo plabo na ka tgiicil ma, dngeon hayan. Mdengo dige peeyah qowaq na meroq plabo kolo na, krngiyon ka poting na ma, seegol waho ppheyan ahing. Ani naq mndengo ka btakan qoran nii we chedin hari saapa, kika mqedil do we, daha kolo ma tero kolo bbolan daha qsiya ka dheya, asi ka rseno mheyan bbolan sepac kolo. Ado oka liwas ka cbeyo, spheyan dehok sapah ka qsiya de, asi phyegi siyo hprayan, stkohon hmeroy ribo ma sepih de pore ido ma so smsama. Ngalon daha eroc kado rodox dori ka btakan qoran nii, ssalo daha hako dheqo ddaan seediq dori. Hndore hari ka slabo daha cmaki ka waso na dori.</FORM>
    </S>
</TEXT>