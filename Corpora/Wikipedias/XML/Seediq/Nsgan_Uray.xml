<?xml version="1.0" ?>
<TEXT id="Wiki_Seediq_Nsgan_Uray" xml:lang="trv" source="Seediq Wikipedia, article: Nsgan_Uray" copyright="CC BY-SA" citation="Nsgan_Uray. (2025, May 05). In Wikipedia [Seediq]. https://trv.wikipedia.org/wiki/Nsgan_Uray" BibTeX_citation="@misc{Wiki_trv_Nsgan_Uray, title = Nsgan_Uray, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nsgan_Uray} }">
    <S id="0">
        <FORM kindOf="original">Nsgan U-ray o kingal alang nsgan nyusan Bgurah Tayhuk Klwaan Cykuku. Lala bi dgiyaq ka kska na. Tgparu bi alang ni tghghaw bi knhbragan hiyi kska nyusan Bgurah Tayhuk ka hiya. Tgtruma bi knlwaan Bgurah Tayhuk. Siyaw tgdaya na o nsgan Sintien, nsgan Scan ni nsgan Pinlin. Gtgut na nklaan hidaw o nsgan Ciyawsi nyusan Iran, nsgan Yuansan ni nsgan Tatung. Gtgut na mquri ryaxan hidaw tgtruma do nsgan Husing nyusan Towing. Siyaw na ryaxan hidaw do nsgan Sansya. Murug&quot;Gaya kklawa alang&quot;o alang seejiq Tnpusu ka nsgan Uray nii. Niqan ttmaan na seejiq gaya nkana ka alang nii. Ini hari kndka ttmaan na saw ka dduma nnsgan kska nyusan Bgurah Tayhuk. Niqan biyax na pndka saw nsgan kklawa hiya nanak. Tduwa nanak muda uuda kklawa hiya nanak ka qphan nsgan Uray. Aji sun snkgulan qpahan nyusan Bgurah Tayhuk ka hiya. Pnhyugan qmprigan ddmririh nsgan Uray nii kika sun empsalu gaya uuda kkalaw dhiya nanak. Yahan dha rmigaw quri nsgan Uray o ida ulay ni phpah snegil ka niqan bi hangan. Nsgan Uray uri o kika sun tgdaya bi alang dgiyaq seejiq Tnpusu. Pusu bi meeniq hini o seejiq Bgala. &quot;Uray&quot;hangan alang nii o kika pusu bi pnaah kari Bgala &quot;Ulay&quot;. Pusu bi o qlhangi ka mcilux bi qsiya&quot;Kiluh-ulay&quot;. Klwaan Cin ni Nihung siida, splawa dha &quot;Citsban&quot;. Pnltudan Endaan Klwaan Cin Citsban&quot;sun dha tmngahan ka seejiq embgala Uray. Pusu bi pnyahan na o yaasa nii meeniq tgtruma Cits. Pnrgan pnatas Ryaw sow-cen quri saw endaan dha thjilan o niqan tru klgan qpuruh ka alang Cits: mkrimawan, mktarowran, mkcyakun. Pusu bi niqan dha o nsgan Uray Husan alang. Duri ni paah mggarang. Jiyax klwaan Nihung Mincs empusal maspat hngkawas (Maxal maspat kbkuy mngari kmxalan rima hngkawas) hana mangal Taywan siida ka Nihung. Patas pnatas qpahan mrata ddxgal ka &quot;Nyusan dxgal seejiq Tnpusu Taywan&quot;o spatas na kska ga niqan maspat klgan qpuruh ka sdseejiq Cits. Kika sun mkHuknts, mkNats, mkTase, mktanri, mkCyacin, mkNeybansan, mkbaybansan, ni mkRinbanyin. Tmngahun dha kska ngangut Maray paru maspat qqpuruh. Minc mtrul hngkawas (Maxal maspat kbkuy mngari kmxalan empitu hngkawas) ixun saw ssiling kkla srmalan ssalu elug tdruy qrngal paah Tayhuk mquri Iran, snkagul dmqqruy musa kska Uray. Qhduan dha qmuruy do sbay msalu Hnsancran ka &quot;Patas qnuruy alang seejiq Tnpusu&quot;. Kska hini o smnru niqan spat qpuruh ka hini: mkウライ,mkラガー,mkHunsan ni mkRinbanyin. Bukuy do wada bkgun kska alang seejiq Tnpusu klwaun nsgan Buncin nyusan Tayhuk. Jiyax bukuy tnegjiyalan Babaw ini baka tmgjiyal ka Nihung do(1945 hngkawas) wada pryuxun nsgan Uray nyusan Tayhuk da. (Ini hari pndka geayus na dha nsgan Bunsancun) Empusal kbkuy maxal hngkawas maxal dha idas empusal rima jiyax, wada kmpryuxun hangan Bgurah Tayhuk maa Csyas ka nyusan Tayhuk. Siida o wada asi pryuxi nsgan Uray klwaun nyusan Bgurah Tayhuk. Wada maaeungat ka nniqan na ka maa kingal qpahan nsgan biyax kklawa nanak ni ttmaan knkana qmpringan kklawa nanak. Empusal kbkuy maxal spat hngkawas maxal dha idas empusal rima jiyax, pspuan smalu ka &quot;Gaya pnhyugan alang&quot;ni bqanun haya ka biyax kklawa nanak alang seejiq Tnpusu Csyas. Manu Uray duri o wada ryuxun niqan biyax na qmpringan kklawa nanak alang ka ttmaan seejiq gaya nkana da. Kika sun kska nyusan Bgurah Tayhuk wana hiya ka alang tduwa gmaaw Bukubg qpahan nsgan ni dmririh seejiq alang. Pnegdxgal Tgtruma bi nyusan Bgurah Tayhuk ka nsgan Uray. Dxgal na o kika sun alang kmpriyux btunux Tgtru Ciya. Kska kndux tntunan mkray lblak btuunx o pspilan tntunan mndngu ayug saw hlpis tntunan lmu bnaqig. Pteura hnigan ayug balay bi lqian siida. Lala bi eyaayug ni dowras ni tglaq. Mquri nklaan hidaw tgdaya o dgiyaq Hunru, dgiyaq Rowhun , ni dgiyaq Tatung pgeayus dha nsgan Pinlin ni nsgan Scan. Tgdaya do dgiyaq Tatung ni dgiyaq Smin pgeayus dha nsgan Sintien kida. Ryaxan hidaw tgdaya do dgiyaq Kapaw, dgiyaq Lpey, ni dgiyaq Peycatien mgtgut dha nsgan Sansiya.Ryaxan hidaw tgtruma do dgiyaq Peycatien , dgiyaq Rupey, dgiyaq Rara, dgiyaq Taman, dgiyaq Papukuru mssiyaw nsgan Husing nyusan Towying. Nklaan hidaw tgtruma do dgiyaq Papukuru, dgiyaq Ciran, dgiyaq Cientumu, dgiyaq Ai, dgiyaq Hungru tgaaw ddgiyaq nSyeysan ka dhiya ni peayus dha nsgan Ciyawsi, nsgan Yuansan, nsgan Sansing ni nsgan Tatung nyusan Iran. Eleelug yayung Eleelug yayung nsgan Uray o yayungnNanse kana. Pusu bi hnraan yayung Nanse o paah langu Sownrow kska dgiyaq Ciran ni dgiyaq Cientowmu pusu bi tudu ddgiyaq Seyisan. Knbrgaan na ka yayung Nanse o spatul fima M. Ssbiq na yyayung o yayung Happen, yayung Ciakown, yayung Tarunan, yayung Neytung, yayung Tunghu, yayung Ciyaciyuriaw ni yayung Uray (Hrpasan Yinseyn). Qpahan ni pnspuan seejiq Ana ya llabang balay ka dxgal Uray, ya sun hghaw bi ka sjiqun ni rima bi saw sbiq elealang. Hangan elealang hini o paah hnang kari Bgala ni hlun kari Cikuku da: Alang Cungci: Cungci, Cyacyuryaw, Cnkung, yeynti Alang Uray: eleelug Uray, Yiyaw, Siruan, Raka Alang Sinsiyen: Nasyaw Alang Siyawi: Siyawi, Tunghu Alang Husan: Tunru, Hapun, Husan, Ma-an Rgagan Ssaan rmigaw ka alang Uray o lala balay. Rahuq saw llingay ida nkiya ni saw ka kndsan sjiqun o kika pusu bi kingal yahan dha bi qqmita uri. Ttmayan aji hmut knhbragan dmrigaw paah alang paru Tayhuk, manu wada sqian smmalu phiyug ka spsapah ulay Uray. Saw ka ida mneeniq hiya ka ddtnulay o aji mtdka ka knsuyang dha uri. Saw ka kkmalu ngahan rudan ensniyaw ulayo asi ka kdhgun ka uuda kklawa. Saw ka brax knkxalun o kika wada psswilun pqqtaun bi knkla kndsan seejiq Tnpusu ni rruciq nyahan rmigaw o kika miyah mspung ida ini kntuku knkal na kmlawa ka alang. Knkla kndsan seejiq emgala Uray o kika alang yahan mssli seejiq Tnpusu Bgala. Manu lala bi sapah ni qqtaan o ida niqan ka pspingan knkla kndsan seejiq Tnpusu. Saw sysiyaw elug o niqan gmquri ssnalu pnurug dha hnigan seejiq Tnpusu. Qqrasun Hrpasan Yunseyn uri o tmeaguh seejiq Tnpusu dmhaw kdjiyax. Htngayan hnang qqaras ni hhbaraw bi sjiqun ka kska hrpasan hini. Madas qapur sjiqun ni &quot;knlala pila&quot;endhiya nanak ka qmpringan empsbarig. Ulay Krnaan ulay Uray o ida bi paah Klwaan Nihung siida. Maxal mngari kbkuy tru hngkawas siida, mdudul Snkn Tanyingcin hmlay ayug yayung Nansi ni smalu trmaan ulay dmqeepah qpahan uuda seejiq Tnpusu Uray. Duri nii saw ka empdayaw qmpringan mrata &quot;Qmpringan Kykuyuh Gmealu Klwaan Sbiqan Taywang&quot;paah Klwaan Nihung siida ida qmeepah quri ulay uri da. Hnuya niqan bi ngahan ka Uray o ida aji hjiqun ka ulay. Yaasa hlayan ka ulay do wada pgkala bi qqpah rrmigaw alang nii. Mkeleelug ta o ida ta qtaun ka sbrigan ulayaji uri o sbrigan tduwa trmaan ulay. Dduma sbrigan uqan samat o smbrig trmaan ulay uri da. Tglaq Uray ni Hrpasan Yunsyen Tglaq Uray o tglaq Yunseyn uri. Kika pusu bi yahan qmita sjiqun rmigaw uri. Rahuq niqan bi ngahan ka tglaq nii, baraw na hiya Hrpasan qqrasun Yunseyn pusu niqan bi ngahan ssaan. Hrpasan Yunseyn o hrpasan kska rnaaw phyugan ayug babaw tglaq. Kska na hiya o niqan uqan, ksan ssagan qqhuni ni duri o niqan buan buji, buan bali drsiq, tpaqan trmaan saw ka bgurah qngqaya knxalan sayang. Kmgus bi hhbaraw sjiqun rmigaw miyah mtmay. Gbiyuk rgagan seejiq Paah Uray bitaq ayug yayung Nansi o niqan rbuq ayug ni dowras. Paah Klwaan Nihung siida tndhuun dha gbiyuk rrigaw seejiq tgsuyang bi msa. Elug smudal Uray Seejiq embgala o kika sun tgplealay bi meeniq alang Uray hini. Bbrigan rudan elelelug Uray hini snlaan dha bngbang pgklaan o mdka kana ka hnigan dha. Tai saw mtdka kana ka qtaan. Hpuhan smsamat ni snlaan smeusa o niqan saw ini pndka qtaan ka eleelug smudal. Qulug dhuq ka jiyax yahan ptrima ulay ni qqmita snegil sdseejiq kana ka elug. Knux uuqun sqmu ulay, hiyi samat, basaw hluyuq syangcang, balung rudux ulay, tutu hlama, ni idaw bsiyaw o sknxan bi kana. ((Snakun:Truku))</FORM>
        <FORM kindOf="standard">Nsgan U-ray o kingal alang nsgan nyosan Bgorah Tayhok Klwaan Cykoko. Lala bi dgiyaq ka kska na. Tgparo bi alang ni tghghaw bi knhbragan hiyi kska nyosan Bgorah Tayhok ka hiya. Tgtroma bi knlwaan Bgorah Tayhok. Siyaw tgdaya na o nsgan Sintien, nsgan Scan ni nsgan Pinlin. Gtgot na nklaan hidaw o nsgan Ciyawsi nyosan Iran, nsgan Yoansan ni nsgan Tatong. Gtgot na mqori ryaxan hidaw tgtroma do nsgan Hosing nyosan Towing. Siyaw na ryaxan hidaw do nsgan Sansya. Morog&quot;Gaya kklawa alang&quot;o alang seejiq Tnposo ka nsgan Uray nii. Niqan ttmaan na seejiq gaya nkana ka alang nii. Ini hari kndka ttmaan na saw ka ddoma nnsgan kska nyosan Bgorah Tayhok. Niqan biyax na pndka saw nsgan kklawa hiya nanak. Tdowa nanak moda ooda kklawa hiya nanak ka qphan nsgan Uray. Aji son snkgolan qpahan nyosan Bgorah Tayhok ka hiya. Pnhyogan qmprigan ddmririh nsgan Uray nii kika son empsalo gaya ooda kkalaw dhiya nanak. Yahan dha rmigaw qori nsgan Uray o ida olay ni phpah snegil ka niqan bi hangan. Nsgan Uray ori o kika son tgdaya bi alang dgiyaq seejiq Tnposo. Poso bi meeniq hini o seejiq Bgala. &quot;Uray&quot;hangan alang nii o kika poso bi pnaah kari Bgala &quot;Ulay&quot;. Poso bi o qlhangi ka mcilox bi qsiya&quot;Kiloh-olay&quot;. Klwaan Cin ni Nihong siida, splawa dha &quot;Citsban&quot;. Pnltodan Endaan Klwaan Cin Citsban&quot;son dha tmngahan ka seejiq embgala Uray. Poso bi pnyahan na o yaasa nii meeniq tgtroma Cits. Pnrgan pnatas Ryaw sow-cen qori saw endaan dha thjilan o niqan tro klgan qporoh ka alang Cits: mkrimawan, mktarowran, mkcyakon. Poso bi niqan dha o nsgan Uray Hosan alang. Dori ni paah mggarang. Jiyax klwaan Nihong Mincs emposal maspat hngkawas (Maxal maspat kbkoy mngari kmxalan rima hngkawas) hana mangal Taywan siida ka Nihong. Patas pnatas qpahan mrata ddxgal ka &quot;Nyosan dxgal seejiq Tnposo Taywan&quot;o spatas na kska ga niqan maspat klgan qporoh ka sdseejiq Cits. Kika son mkHoknts, mkNats, mkTase, mktanri, mkCyacin, mkNeybansan, mkbaybansan, ni mkRinbanyin. Tmngahon dha kska ngangot Maray paro maspat qqporoh. Minc mtrol hngkawas (Maxal maspat kbkoy mngari kmxalan empito hngkawas) ixon saw ssiling kkla srmalan ssalo elog tdroy qrngal paah Tayhok mqori Iran, snkagol dmqqroy mosa kska Uray. Qhdoan dha qmoroy do sbay msalo Hnsancran ka &quot;Patas qnoroy alang seejiq Tnposo&quot;. Kska hini o smnro niqan spat qporoh ka hini: mkウライ,mkラガー,mkHonsan ni mkRinbanyin. Bokoy do wada bkgon kska alang seejiq Tnposo klwaon nsgan Boncin nyosan Tayhok. Jiyax bokoy tnegjiyalan Babaw ini baka tmgjiyal ka Nihong do(1945 hngkawas) wada pryoxon nsgan Uray nyosan Tayhok da. (Ini hari pndka geayos na dha nsgan Bonsancon) Emposal kbkoy maxal hngkawas maxal dha idas emposal rima jiyax, wada kmpryoxon hangan Bgorah Tayhok maa Csyas ka nyosan Tayhok. Siida o wada asi pryoxi nsgan Uray klwaon nyosan Bgorah Tayhok. Wada maaeongat ka nniqan na ka maa kingal qpahan nsgan biyax kklawa nanak ni ttmaan knkana qmpringan kklawa nanak. Emposal kbkoy maxal spat hngkawas maxal dha idas emposal rima jiyax, pspoan smalo ka &quot;Gaya pnhyogan alang&quot;ni bqanon haya ka biyax kklawa nanak alang seejiq Tnposo Csyas. Mano Uray dori o wada ryoxon niqan biyax na qmpringan kklawa nanak alang ka ttmaan seejiq gaya nkana da. Kika son kska nyosan Bgorah Tayhok wana hiya ka alang tdowa gmaaw Bokobg qpahan nsgan ni dmririh seejiq alang. Pnegdxgal Tgtroma bi nyosan Bgorah Tayhok ka nsgan Uray. Dxgal na o kika son alang kmpriyox btonox Tgtro Ciya. Kska kndox tntonan mkray lblak btoonx o pspilan tntonan mndngo ayog saw hlpis tntonan lmo bnaqig. Pteora hnigan ayog balay bi lqian siida. Lala bi eyaayog ni dowras ni tglaq. Mqori nklaan hidaw tgdaya o dgiyaq Honro, dgiyaq Rowhon , ni dgiyaq Tatong pgeayos dha nsgan Pinlin ni nsgan Scan. Tgdaya do dgiyaq Tatong ni dgiyaq Smin pgeayos dha nsgan Sintien kida. Ryaxan hidaw tgdaya do dgiyaq Kapaw, dgiyaq Lpey, ni dgiyaq Peycatien mgtgot dha nsgan Sansiya.Ryaxan hidaw tgtroma do dgiyaq Peycatien , dgiyaq Ropey, dgiyaq Rara, dgiyaq Taman, dgiyaq Papokoro mssiyaw nsgan Hosing nyosan Towying. Nklaan hidaw tgtroma do dgiyaq Papokoro, dgiyaq Ciran, dgiyaq Cientomo, dgiyaq Ai, dgiyaq Hongro tgaaw ddgiyaq nSyeysan ka dhiya ni peayos dha nsgan Ciyawsi, nsgan Yoansan, nsgan Sansing ni nsgan Tatong nyosan Iran. Eleelog yayong Eleelog yayong nsgan Uray o yayongnNanse kana. Poso bi hnraan yayong Nanse o paah lango Sownrow kska dgiyaq Ciran ni dgiyaq Cientowmo poso bi todo ddgiyaq Seyisan. Knbrgaan na ka yayong Nanse o spatol fima M. Ssbiq na yyayong o yayong Happen, yayong Ciakown, yayong Taronan, yayong Neytong, yayong Tongho, yayong Ciyaciyoriaw ni yayong Uray (Hrpasan Yinseyn). Qpahan ni pnspoan seejiq Ana ya llabang balay ka dxgal Uray, ya son hghaw bi ka sjiqon ni rima bi saw sbiq elealang. Hangan elealang hini o paah hnang kari Bgala ni hlon kari Cikoko da: Alang Congci: Congci, Cyacyoryaw, Cnkong, yeynti Alang Uray: eleelog Uray, Yiyaw, Siroan, Raka Alang Sinsiyen: Nasyaw Alang Siyawi: Siyawi, Tongho Alang Hosan: Tonro, Hapon, Hosan, Ma-an Rgagan Ssaan rmigaw ka alang Uray o lala balay. Rahoq saw llingay ida nkiya ni saw ka kndsan sjiqon o kika poso bi kingal yahan dha bi qqmita ori. Ttmayan aji hmot knhbragan dmrigaw paah alang paro Tayhok, mano wada sqian smmalo phiyog ka spsapah olay Uray. Saw ka ida mneeniq hiya ka ddtnolay o aji mtdka ka knsoyang dha ori. Saw ka kkmalo ngahan rodan ensniyaw olayo asi ka kdhgon ka ooda kklawa. Saw ka brax knkxalon o kika wada psswilon pqqtaon bi knkla kndsan seejiq Tnposo ni rrociq nyahan rmigaw o kika miyah mspong ida ini kntoko knkal na kmlawa ka alang. Knkla kndsan seejiq emgala Uray o kika alang yahan mssli seejiq Tnposo Bgala. Mano lala bi sapah ni qqtaan o ida niqan ka pspingan knkla kndsan seejiq Tnposo. Saw sysiyaw elog o niqan gmqori ssnalo pnorog dha hnigan seejiq Tnposo. Qqrason Hrpasan Yonseyn ori o tmeagoh seejiq Tnposo dmhaw kdjiyax. Htngayan hnang qqaras ni hhbaraw bi sjiqon ka kska hrpasan hini. Madas qapor sjiqon ni &quot;knlala pila&quot;endhiya nanak ka qmpringan empsbarig. Ulay Krnaan olay Uray o ida bi paah Klwaan Nihong siida. Maxal mngari kbkoy tro hngkawas siida, mdodol Snkn Tanyingcin hmlay ayog yayong Nansi ni smalo trmaan olay dmqeepah qpahan ooda seejiq Tnposo Uray. Dori nii saw ka empdayaw qmpringan mrata &quot;Qmpringan Kykoyoh Gmealo Klwaan Sbiqan Taywang&quot;paah Klwaan Nihong siida ida qmeepah qori olay ori da. Hnoya niqan bi ngahan ka Uray o ida aji hjiqon ka olay. Yaasa hlayan ka olay do wada pgkala bi qqpah rrmigaw alang nii. Mkeleelog ta o ida ta qtaon ka sbrigan olayaji ori o sbrigan tdowa trmaan olay. Ddoma sbrigan oqan samat o smbrig trmaan olay ori da. Tglaq Uray ni Hrpasan Yonsyen Tglaq Uray o tglaq Yonseyn ori. Kika poso bi yahan qmita sjiqon rmigaw ori. Rahoq niqan bi ngahan ka tglaq nii, baraw na hiya Hrpasan qqrason Yonseyn poso niqan bi ngahan ssaan. Hrpasan Yonseyn o hrpasan kska rnaaw phyogan ayog babaw tglaq. Kska na hiya o niqan oqan, ksan ssagan qqhoni ni dori o niqan boan boji, boan bali drsiq, tpaqan trmaan saw ka bgorah qngqaya knxalan sayang. Kmgos bi hhbaraw sjiqon rmigaw miyah mtmay. Gbiyok rgagan seejiq Paah Uray bitaq ayog yayong Nansi o niqan rboq ayog ni dowras. Paah Klwaan Nihong siida tndhoon dha gbiyok rrigaw seejiq tgsoyang bi msa. Elog smodal Uray Seejiq embgala o kika son tgplealay bi meeniq alang Uray hini. Bbrigan rodan elelelog Uray hini snlaan dha bngbang pgklaan o mdka kana ka hnigan dha. Tai saw mtdka kana ka qtaan. Hpohan smsamat ni snlaan smeosa o niqan saw ini pndka qtaan ka eleelog smodal. Qolog dhoq ka jiyax yahan ptrima olay ni qqmita snegil sdseejiq kana ka elog. Knox ooqon sqmo olay, hiyi samat, basaw hloyoq syangcang, balong rodox olay, toto hlama, ni idaw bsiyaw o sknxan bi kana. ((Snakon:Troko))</FORM>
    </S>
</TEXT>