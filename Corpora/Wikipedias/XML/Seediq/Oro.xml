<?xml version="1.0" ?>
<TEXT id="Wiki_Seediq_Oro" xml:lang="trv" source="Seediq Wikipedia, article: Oro" copyright="CC BY-SA" citation="Oro. (2025, May 05). In Wikipedia [Seediq]. https://trv.wikipedia.org/wiki/Oro" BibTeX_citation="@misc{Wiki_trv_Oro, title = Oro, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Oro} }">
    <S id="0">
        <FORM kindOf="original">= Oro/ Oraw/ Owraw = Oro nii we kingal klegan btakan ka heya duri, ani so btakan bale qtaun ge uxe btakan bale ka heya, ini pntena qnthuran bubu daha ma, rmabang bbaro kulo na ka oro nii. Ado malu riyung doosun ka benac rehaq na oro ma, leexan pglahang dmaus ma ini kela msetuq. So kiya de saangal daha benac rehaq oro nii tminun btuku ka rudan ta cbeyo, kika prnaun daha mhuma kssiyo alang ka oro nii. Glahang ka benac rehaq na btakan we malu naq stinun duri, kika malu riyung stinun kobu qcurux paru ka oro nii, paru naq kobu ge ani tuya, kuluk mosa pkobu hiya. Ani kobu bolung duri ge tninun daha oro, asi ba ka uka oro de saangal daha btakan bale tminun denu. Kana rawa psaun lukus, rawa qcurux, gepuk hndayu ma lmlamu rawa so ppsaan qyqeya tminun peni, oro nii ka pglayun daha migin. Paru ba dnyagan na ita Seediq ka oro nii.</FORM>
        <FORM kindOf="standard">= Oro/ Oraw/ Owraw = Oro nii we kingal klegan btakan ka heya dori, ani so btakan bale qtaon ge oxe btakan bale ka heya, ini pntena qnthoran bobo daha ma, rmabang bbaro kolo na ka oro nii. Ado malo riyong dooson ka benac rehaq na oro ma, leexan pglahang dmaos ma ini kela msetoq. So kiya de saangal daha benac rehaq oro nii tminon btoko ka rodan ta cbeyo, kika prnaon daha mhoma kssiyo alang ka oro nii. Glahang ka benac rehaq na btakan we malo naq stinon dori, kika malo riyong stinon kobo qcorox paro ka oro nii, paro naq kobo ge ani toya, kolok mosa pkobo hiya. Ani kobo bolong dori ge tninon daha oro, asi ba ka oka oro de saangal daha btakan bale tminon deno. Kana rawa psaon lokos, rawa qcorox, gepok hndayo ma lmlamo rawa so ppsaan qyqeya tminon peni, oro nii ka pglayon daha migin. Paro ba dnyagan na ita Seediq ka oro nii.</FORM>
    </S>
</TEXT>