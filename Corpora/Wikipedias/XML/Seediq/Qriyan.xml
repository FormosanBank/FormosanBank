<?xml version="1.0" ?>
<TEXT id="Wiki_Seediq_Qriyan" xml:lang="pwn" source="Paiwan Wikipedia, article: Qriyan" copyright="CC BY-SA" citation="Qriyan. (2024, December 07). In Wikipedia [Paiwan]. https://pwn.wikipedia.org/wiki/Qriyan" BibTeX_citation="@misc{Wiki_pwn_Qriyan, title = Qriyan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Qriyan} }">
    <S id="0">
        <FORM kindOf="original">= Qriyan/ Cangi/ Sangi = Qriyan nii ge mntena cangi puqul, hnyegan daha ini pntena. Msderux ma, uxe duri we msbheniq hari qtaun ka hei cangi ma, mtumun ka hei qriyan ma bale niqan nduyung so qqriyan. Ani si qriyan nii ka ngalan daha bbulan qsiya ka rudan ta cbeyo, ani dehuk hndure hari dungal we ga ta dooyun nana. Uka bakic ka cbeyo, qriyan nii nirih daha bakic ka rudan ta cbeyo. Qriyan sslmeun bbulan nii we asi ka gmao paru na, kika mphepah ka bubu qriyan nii de, pskryaanun daha rima hari ka hei na pnlaale smpuga, tapun daha kana ka mnthiti mphepah. Mdudul paru ka hei na de, krngiyun trteru ba ka kingal pusu qriyan nii ma, bale paru ba ka hei na denu. Mhada ka qriyan nii dige, sqitun daha ka nduyung na ma, dungeun daha. Mdengun de ngalun daha ka buuc na skuun daha, qriyan mrengah kii ka bbulan daha qsiya, meniq ka rehak snkuwan di we kii ka pprana daha bobo. Skruwa daha so nii kana pnhgalan ka rudan ta cbeyo, rmangi rehak na.</FORM>
        <FORM kindOf="standard">= Qriyan/ Cangi/ Sangi = Qriyan nii ge mntena cangi poqol, hnyegan daha ini pntena. Msderox ma, oxe dori we msbheniq hari qtaon ka hei cangi ma, mtomon ka hei qriyan ma bale niqan ndoyong so qqriyan. Ani si qriyan nii ka ngalan daha bbolan qsiya ka rodan ta cbeyo, ani dehok hndore hari dongal we ga ta dooyon nana. Uka bakic ka cbeyo, qriyan nii nirih daha bakic ka rodan ta cbeyo. Qriyan sslmeon bbolan nii we asi ka gmao paro na, kika mphepah ka bobo qriyan nii de, pskryaanon daha rima hari ka hei na pnlaale smpoga, tapon daha kana ka mnthiti mphepah. Mdodol paro ka hei na de, krngiyon trtero ba ka kingal poso qriyan nii ma, bale paro ba ka hei na deno. Mhada ka qriyan nii dige, sqiton daha ka ndoyong na ma, dongeon daha. Mdengon de ngalon daha ka booc na skoon daha, qriyan mrengah kii ka bbolan daha qsiya, meniq ka rehak snkowan di we kii ka pprana daha bobo. Skrowa daha so nii kana pnhgalan ka rodan ta cbeyo, rmangi rehak na.</FORM>
    </S>
</TEXT>