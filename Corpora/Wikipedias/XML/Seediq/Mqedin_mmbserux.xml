<?xml version="1.0" ?>
<TEXT id="Wiki_Seediq_Mqedin_mmbserux" xml:lang="trv" source="Seediq Wikipedia, article: Mqedin_mmbserux" copyright="CC BY-SA" citation="Mqedin_mmbserux. (2025, May 05). In Wikipedia [Seediq]. https://trv.wikipedia.org/wiki/Mqedin_mmbserux" BibTeX_citation="@misc{Wiki_trv_Mqedin_mmbserux, title = Mqedin_mmbserux, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Mqedin_mmbserux} }">
    <S id="0">
        <FORM kindOf="original">= Mqedin mmbserux = Niqan kingan kari rudan cubeyo. Kari nii rumengo dungus phuma macu cubeyo. Mesa ka kari rudan: &quot;niqan kingal mqedin cbeyo, yaani mngangah hari. Wada ini thei Gaya pure macu cubeyo. Kiya ka paru riyung ka bqerus seediq meepah dehuk saya mesa.&quot; Kari hunity rudan. Niqan kingan kari rudan cubeyo. Dungus na de ga rmengo&quot;phuma macu&quot; cubeyo. Mesa kari kiya&quot;ini asi phuma egu riyung macu cbeyo. Anu ini pure egu macu stexan ka ciida han. Mangan bale kinganl demu na de knbaka pure ma mekan kana tnsapah denu mesa. Malux ini pntena saya di? Mesa ka kari rudan:&quot; niqan kingal mqedin cbeyo, yaani mngangah hari. Wada ini thei Gaya pure macu cubeyo. Pure kingal bale demu mgedin seediq ma, ye lmngelun mesa asi ta pure egu hari, kisi ini kntetu pure ma, maha busiyaq puqun mesa lmngelung.&quot; Ki wada na asi purai egu ka macu stexan di. Mbuwa ciida pnhrayan na &quot;Buroq! Buroq ! Si&quot; ka hnpurayan na, wada asi smnegun ssiyo supeh cuwaq ngaguc ka macu hnpure na. Skului ka mqedin nii. Asi na hai rmawah ka gemuk na supeh kiya.&quot;Pi! Pi! Pi! Si&quot; ka qbheni puruc kndalax supeh truma wada skiya ngangac hiya. Knbukuy qmita ka kinghal macu si, mesa rmengo:&quot;ma su mqedin mngangah! So ni su sumelaq pure macu, maha namu tmering ma thido hido bobo dheran, maha namu qnbqerus phuma macu.mesa&quot; Mhedu rmengo kari ka puruc de wada kibale Utux skiya ngaguc dehuk ini qtai. yaani sepac ma rima hari pnhumaan daha de ini kuure kana ka tnsapah si. Kiya ka blequn daha riyung qmlahan pnhumaan daha macu cubeyo. Paru hari macu se, blequn daha qmita ma ini daha bale susai pstaling rengedi si, ki ka gganun daha cida na, icu daha peyah staling bobo bubu macu hiya ka kuy ma lungedi. Blequn daha bale qmita si.Bale bale ka cbeyo si. Ki ka duma mqedin se, mosa gnbaruy qhuing seediq ma psaun daha tunux daha si, anu ado so niqan quhin ka tunux daha de, mrukerak riyung ka tunux daha, kiya ka ini kchungi lmgeluy bubu macu, ini sleun qmlahan macu denu mesa. So kiya bale ka seediq cbeyo qmlahan pnhumaan daha. Saya de, niqan ka kesun daha puruc mukan duri, paru hari ka hei na ma ini hari pntena ka puruc bale. Ini beyo bale mekan heya, kiya ini daha phniqi ka pnhumaan na seediq. Egu riyung bale ka pruc mukan saya. Ini na bale lngii ka pnhumaan daha. Kiya uka hari seediq phuma macu saya. Kingan duri de, phuma paye ka seediq saya di, glahan ma gehety pnhumaan daha, egu ka kikai doun daha dmayo meepah duri. Ini seelaq ali ma ini gmtange bqerus qqeepah seediq duri. Kika kndalax phuma paye ciida de, kndudun ini phuma macu ka seediq saya di. Ani si kesun ta kari rudan cbeyo nii, malu ka dsdesun ta saya ma lngagun ta laqi saya ka dungus na duri. Anu dngus na nii duri, ga lmengo laqi ta&quot;iya kbserux meepah ma blekun smrinah ka neepah ta mesa, kingal de asi ta naq so smnegun ka Gaya ta, ini ta thei Gaya de maha so kpriyux ka ndaan beyo denu mesa.&quot; malu bale ka hnity kari na rudan nii duri. Pnyahan pnataas 許端容,2007,&quot; .</FORM>
        <FORM kindOf="standard">= Mqedin mmbserox = Niqan kingan kari rodan cobeyo. Kari nii romengo dongos phoma maco cobeyo. Mesa ka kari rodan: &quot;niqan kingal mqedin cbeyo, yaani mngangah hari. Wada ini thei Gaya pore maco cobeyo. Kiya ka paro riyong ka bqeros seediq meepah dehok saya mesa.&quot; Kari honity rodan. Niqan kingan kari rodan cobeyo. Dongos na de ga rmengo&quot;phoma maco&quot; cobeyo. Mesa kari kiya&quot;ini asi phoma ego riyong maco cbeyo. Ano ini pore ego maco stexan ka ciida han. Mangan bale kinganl demo na de knbaka pore ma mekan kana tnsapah deno mesa. Malox ini pntena saya di? Mesa ka kari rodan:&quot; niqan kingal mqedin cbeyo, yaani mngangah hari. Wada ini thei Gaya pore maco cobeyo. Pore kingal bale demo mgedin seediq ma, ye lmngelon mesa asi ta pore ego hari, kisi ini knteto pore ma, maha bosiyaq poqon mesa lmngelong.&quot; Ki wada na asi porai ego ka maco stexan di. Mbowa ciida pnhrayan na &quot;Boroq! Boroq ! Si&quot; ka hnporayan na, wada asi smnegon ssiyo sopeh cowaq ngagoc ka maco hnpore na. Skoloi ka mqedin nii. Asi na hai rmawah ka gemok na sopeh kiya.&quot;Pi! Pi! Pi! Si&quot; ka qbheni poroc kndalax sopeh troma wada skiya ngangac hiya. Knbokoy qmita ka kinghal maco si, mesa rmengo:&quot;ma so mqedin mngangah! So ni so somelaq pore maco, maha namo tmering ma thido hido bobo dheran, maha namo qnbqeros phoma maco.mesa&quot; Mhedo rmengo kari ka poroc de wada kibale Utox skiya ngagoc dehok ini qtai. yaani sepac ma rima hari pnhomaan daha de ini koore kana ka tnsapah si. Kiya ka bleqon daha riyong qmlahan pnhomaan daha maco cobeyo. Paro hari maco se, bleqon daha qmita ma ini daha bale sosai pstaling rengedi si, ki ka gganon daha cida na, ico daha peyah staling bobo bobo maco hiya ka koy ma longedi. Bleqon daha bale qmita si.Bale bale ka cbeyo si. Ki ka doma mqedin se, mosa gnbaroy qhoing seediq ma psaon daha tonox daha si, ano ado so niqan qohin ka tonox daha de, mrokerak riyong ka tonox daha, kiya ka ini kchongi lmgeloy bobo maco, ini sleon qmlahan maco deno mesa. So kiya bale ka seediq cbeyo qmlahan pnhomaan daha. Saya de, niqan ka keson daha poroc mokan dori, paro hari ka hei na ma ini hari pntena ka poroc bale. Ini beyo bale mekan heya, kiya ini daha phniqi ka pnhomaan na seediq. Ego riyong bale ka proc mokan saya. Ini na bale lngii ka pnhomaan daha. Kiya oka hari seediq phoma maco saya. Kingan dori de, phoma paye ka seediq saya di, glahan ma gehety pnhomaan daha, ego ka kikai doon daha dmayo meepah dori. Ini seelaq ali ma ini gmtange bqeros qqeepah seediq dori. Kika kndalax phoma paye ciida de, kndodon ini phoma maco ka seediq saya di. Ani si keson ta kari rodan cbeyo nii, malo ka dsdeson ta saya ma lngagon ta laqi saya ka dongos na dori. Ano dngos na nii dori, ga lmengo laqi ta&quot;iya kbserox meepah ma blekon smrinah ka neepah ta mesa, kingal de asi ta naq so smnegon ka Gaya ta, ini ta thei Gaya de maha so kpriyox ka ndaan beyo deno mesa.&quot; malo bale ka hnity kari na rodan nii dori. Pnyahan pnataas 許端容,2007,&quot; .</FORM>
    </S>
</TEXT>