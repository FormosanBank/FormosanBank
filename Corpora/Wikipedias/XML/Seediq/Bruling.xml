<?xml version="1.0" ?>
<TEXT id="Wiki_Seediq_Bruling" xml:lang="pwn" source="Paiwan Wikipedia, article: Bruling" copyright="CC BY-SA" citation="Bruling. (2024, November 18). In Wikipedia [Paiwan]. https://pwn.wikipedia.org/wiki/Bruling" BibTeX_citation="@misc{Wiki_pwn_Bruling, title = Bruling, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Bruling} }">
    <S id="0">
        <FORM> Bruling Ngalan sasaw qcilus qhuni sudu ka pais nii, saw qapan knparu ka wasaw tarux, niqan bi snsbhgay ka hiyi buuc na. Dhuq misan do cipiq msaas ni mbhgay ka mtmphpah niya, mhada do mqqalux ka lhang niya da. Mhru mniq kddgiyaq ni llxal hidaw dxgal. Saw ka tarux qraqil niya o ngalan dha bi mangal smalu sbpatas klgan uri sayang. Snpual spawda mangal phgaya dha mgaliq ni smniyus qnpahan, saw ka kbusan nhmuk na snalu spyusan tarux qraqil o ssruwan na saw bnbux tbuyan ni kdang ni bunur, psanan sbac surun tunux ni pgmalu utux seejiq knan; ngalan dha smalu bkbiyax hiyi seejiq, manu uri o saangal dha prmaxul sapuh, niqan mssekuy ni psbilaq qnang ni malu shmaan ni pdkla qcilus kntalux sunan, kiya pklmaun na ka narux psnhmaan ni bgihur utux dsejiqun uri .</FORM>
    </S>
</TEXT>
