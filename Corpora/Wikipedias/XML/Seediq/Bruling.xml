<?xml version="1.0" ?>
<TEXT id="Wiki_Seediq_Bruling" xml:lang="trv" source="Seediq Wikipedia, article: Bruling" copyright="CC BY-SA" citation="Bruling. (2025, May 05). In Wikipedia [Seediq]. https://trv.wikipedia.org/wiki/Bruling" BibTeX_citation="@misc{Wiki_trv_Bruling, title = Bruling, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Bruling} }">
    <S id="0">
        <FORM kindOf="original">= Bruling = Ngalan sasaw qcilus qhuni sudu ka pais nii, saw qapan knparu ka wasaw tarux, niqan bi snsbhgay ka hiyi buuc na. Dhuq misan do cipiq msaas ni mbhgay ka mtmphpah niya, mhada do mqqalux ka lhang niya da. Mhru mniq kddgiyaq ni llxal hidaw dxgal. Saw ka tarux qraqil niya o ngalan dha bi mangal smalu sbpatas klgan uri sayang. Snpual spawda mangal phgaya dha mgaliq ni smniyus qnpahan, saw ka kbusan nhmuk na snalu spyusan tarux qraqil o ssruwan na saw bnbux tbuyan ni kdang ni bunur, psanan sbac surun tunux ni pgmalu utux seejiq knan; ngalan dha smalu bkbiyax hiyi seejiq, manu uri o saangal dha prmaxul sapuh, niqan mssekuy ni psbilaq qnang ni malu shmaan ni pdkla qcilus kntalux sunan, kiya pklmaun na ka narux psnhmaan ni bgihur utux dsejiqun uri .</FORM>
        <FORM kindOf="standard">= Broling = Ngalan sasaw qcilos qhoni sodo ka pais nii, saw qapan knparo ka wasaw tarox, niqan bi snsbhgay ka hiyi booc na. Dhoq misan do cipiq msaas ni mbhgay ka mtmphpah niya, mhada do mqqalox ka lhang niya da. Mhro mniq kddgiyaq ni llxal hidaw dxgal. Saw ka tarox qraqil niya o ngalan dha bi mangal smalo sbpatas klgan ori sayang. Snpoal spawda mangal phgaya dha mgaliq ni smniyos qnpahan, saw ka kbosan nhmok na snalo spyosan tarox qraqil o ssrowan na saw bnbox tboyan ni kdang ni bonor, psanan sbac soron tonox ni pgmalo otox seejiq knan; ngalan dha smalo bkbiyax hiyi seejiq, mano ori o saangal dha prmaxol sapoh, niqan mssekoy ni psbilaq qnang ni malo shmaan ni pdkla qcilos kntalox sonan, kiya pklmaon na ka narox psnhmaan ni bgihor otox dsejiqon ori .</FORM>
    </S>
</TEXT>