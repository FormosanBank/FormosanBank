<?xml version="1.0" ?>
<TEXT id="Wiki_Seediq_Nsgan_Ran-yi" xml:lang="trv" source="Seediq Wikipedia, article: Nsgan_Ran-yi" copyright="CC BY-SA" citation="Nsgan_Ran-yi. (2025, May 05). In Wikipedia [Seediq]. https://trv.wikipedia.org/wiki/Nsgan_Ran-yi" BibTeX_citation="@misc{Wiki_trv_Nsgan_Ran-yi, title = Nsgan_Ran-yi, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Nsgan_Ran-yi} }">
    <S id="0">
        <FORM kindOf="original">Nsgan Ran-yi (kari Tau o: Pon-so no Tao) , nniqan Qpahan euda qmpah nyusan Tay-tung, dxgal na o mseupu kana Ran-yi,bilaq Ran-yi ni llmu bilaq dxgal ska gsilung, ga mniq quri ngangut tghunat nklaan hidaw Taywang (pthnganun seejiqTau o &quot;llaod&quot; sun dha). Ga kska Gsilung paru msbalay. knlbangan na o 48 km², knkdux hiyi o 105/km2. tgbilaq bi knpraan dxgal klwaan Tay-wang,Wana kingal bi nii ka dxgal tgbaraw bi mkndux nniqan Seejiq Tnpusu o hmrinas100 hiyi /km² hmbragan hiyi wwana kingal bi nii ka dxgal nsgan mqdgiyaq kana klwwaan Tay-wang. Hangan kari Tau o &quot;dxgal seejiq&quot;sun dha, kari Klmukan o dxgal embanah tunux, aji uri o dxgal beyluh mrata sun. sbiyaw balay ka seejiq Klwaan ryaxan hidaw o &quot;Botel Tobago&quot;sun dha tmngahan ka Ran-yi (dxgal ska gsilung lumak), 1947 hngkawas siida yaasa hmru lala bi phpah tlaway rang kika ngalan dha hangan alang da. Kari Seejiq Tnpusu hiya o mdka Seejiq Tnpusu dxgal kska gsilung Pa-tan Hwi-ri-ping. endaan 1644 hngkawas, smkagul mrata mtaril kmeuruy dxgal Ran-yi ka seejiq Ms-qu-ring. 1645 hngkawas, mn2 smkagul mrata mtaril kmeuruy dxgal Ran-yi ka seejiq Ms-qu-ring. 1877 hnkawas Cyin kwang si 3 hngkawas ), thowlang paru nyusan Hun- cen ka Cu-yu-ci ngalun na ka dxgal banah tunux (Ran-yi) pspuan na dxgal klwaan Cying, kiya o nyusan Hen-cun. 1895 hnkawas, hndu ppatas gaya pnsdhgan Mak-wan do seejiq Ni-hung ga htrun na ka hmut seejiq miyah mtmay ni kmaraw smalu, duri ni phiyug sapah gnqringan dha. 1897 hnkawas, seejiq Ni-hung Nyaw-ci-rung-cang plealay mtmay ni kmeuruy, &quot;Ya-mi&quot; ksun ptngahan ka seejiq tnpusu hiya, nii o kika brah na ksun Tau o pnyahan ptnaghan Ya-mi. 1946 hnkawas, Ran-yi ana ptgeanak paah Tay-tung, kiya ni klwaan Ni-hung siida(1895~1945 hnkawas) maa I dxgal Seejiq Tnpusu kska nyusan Tay-tung klwaan Tay-tung. manu saw kiya, bukuy tg2 tgjiyalan, quri qpahan kmlawa kana dxgal Seejiq Tnpusu o pryuxun smmalu phiyug kngkinagl bgurah nsgan Seejiq Tnpusu mkdgiyaq (nsgan Seejiq Tnpusu mkdgiyaq), kiya o Ran-yi uri o ptyusi spuun ksun nsgan tnpusu mkdgiyaq, phiyug siida, prajing bi ngahan o &quot;nsgan banah tunux&quot; ksun. 1947 hnkawas, yaasa hmru lala bi phpah rang klaway, pryuxan ka ngahan nsgan Ran-yi ksun, kika kska 5 nsgan Seejiq Tnpusu mkdgiyaq. 1982 hnkawas, Qppringan pnstama pusu samaw biyax pspruq Qpahan Klwaan ga phiyug 1 Sapah skuan llbu biyax enlaxan quci pusu samaw biyax pspruq Ran-yi hiya, kiya o &quot;Sapah skuan enlaxan quci pusu samaw biyax pspruq Ran-yi ksun. 1990 hnkawas 7 idas muda saw nkari pnegkla Qpahan Klwaan ka Sapah Qpahan pusu samaw Taywan o lmutut kmlawa &quot;gaya euda kmlawa ennlaxa quci pusu samaw biyax pspruq &quot; nii, qpahun dha ka Qppringan pnstama pusu samaw biyax psruq o mqita kmlawa aji hyhuya ka. Kiya ka kiya ni, seejiq Ran-yi hiya ka bitaq sayang o ida dha sgnhtur balay ka nii. 1996 hnkawas, seejiq Tau o asaw pslhbun bi ga pgiyax mapa tgbaraw bi ennlaxa quci pusu samaw biyax pspruq ka asu paru Sapah qpahan pusu samaw Taywang qngqaya do sknbiyax bi dha hmtur ka asu ttmay tmayan asu asu Sapah qpahan pusu samaw Taywang,. Manu saw kiya do ida ini apa hmadut ana manu enlaxan quci pusu samaw biyax pspruq bitaq sayang manu saw kiya do sayang ka ana manu enlaxan quci pusu samaw biyax pspruq ga ini dha gbuli peapa asu da. 2002 hngkawas 1 idas 17 jiyax Sapah pusu smalu gaya o wada muda ka &quot;gaya smmalu dxgal ptgeanak&quot; brahan smmalu ka tg14 gaya spgan. (2 idas 6 jiyax do wada pgkla bukung Klwaan), kari pntgaya o saw nii &quot;mniq Ran-yi ka sapah ga pila samaw o pspadaw dhiyaan. &quot; saw nii ka pusu bi pnhiyug gaya:&quot;prana kari mumal mniq Ran-yi ka sapah o pila dnnuy samaw o pspdaw kana.&quot; pusu na ka nii o mneglngu bi mangal saw nii pila pnrihan ka seejiq Ran-yi. 2012 hngkawas 8 idas, bgihur paruTeyn-ping o mn2 muda gsilung tghunat nklaan hidaw, paru bi snliqan na quri dxgal kska gsilung Ryi-taw ni Ran-yi ka nii, quri endaan bgihur snliqan ka Ran-yi o yasa wada mstuq ka samaw, wana kingal bi ka sbrigan msleexan, daka sapah malan ayang o wada pteungat msbalay , ungat ka ayang, ini tuku ka buwax, mstuq ka knawal rngagan , duri ni tdruy empphing tahut dmuuy baga ksun o htran paru sunu ni btunux, ini tduwa miyah dmayaw. sapah skuan pila dmpqeepah dxgal ni sapah snbbarig uri o lala bi ga sliqun mrudaw. Quri gsilung ni elug paru o saw nii: tmayan asu Kay-ing o htngayan gtuan snliqan lmlamu, asu ga kska tmayan asu o paru balay snliqan ni ungat brihan aji uri o mstuq gasil ka asu ni wada sqlalu ngangut tmayan asu, niqan duma ka asu o buan paru tnpngan gsilun asi tai mnkala babaw dxgal; tqiri kana alang ka p elug aru o htran ni htngayan paru btunux kana. Duma elug o psklbhuan ni maungat dxgal ka truma ni rdagan ka elug ini tduwa daan. elug rdaan asu skiya ga htran rucing qhuni qnada gsilung , btunux luqih, duma elug daan asu skaya o sklbhuan wada sqlalu ka dxgal, kika hmkan ka sapah ppyaan asu skiya ni kragan ni ssmalu, saw kiya o 2 jiyax ka ini tduwa qmpah qpahun dha. dxgal Dxgal Ran-yi o ga mniq Gsilung paru msbalay, ga quri tghunat nklaan hidaw, ga tghunat dxgal kska gsilung Ryi-taw, ga ggtgut tghunat dgril bbaraw bi gsilung Pa-su ni dxgak kska gsilung Pa-tan Klwaan Phui-ri-ping o ga mddeeda mqqita paah thiyaq. Dxgal kska gsilung Yami o ga tqring tgdaya bi dxgal kska gsilung Pa-tan, paah bilaq Ran-yi o 99 kr qnthiyaq na. Kika ga mniq 121.5 knbaraw ayus pnteetu nklaan hidaw, ni 22.22 knbaraw ayus peaway tgdaya. Kpraan dxgal o 48.3892 km². karat na o mtalux bi qmuyux, 1 hnkawas o mkala 3000 spgun, quri baraw knlala quyux rnaaw qmuyux karat o dhuq 224 jiyax. Dgiyaq tahut ska dxgal gsilung ka hnigan dxgal Ran-yi, tgbaraw bi embanah tunux dgiyaq o 552 knbragan. Kmgaaw hari dgiyaq, pplutut bilaq dgiyaq, mssbiq ka yayung, wana siyaw gsilung ka breenux, mtwihing ka siyaw gsilung, tmgiyal bi hmru qhuni kntlxan. Pusu kndxgal Ran-yi o tasil mnsqsiya kntdasil An-sang ni tasil qpuruh mnssli kntasil Syen-u senu qpuruh btunux. btunux cyaw-san hey-yun-mu ka pusu bi btunux ga bilaq Ran-yi kska gsilung ungat seejiq. Ayus Qpahan euda Paru balay ini pndka quri isil alang Seejiq Tnpusu ka Ran-yi o, seejiq Ya-mi ni Tau o ini uda paru bi tthjil, wana alang dha nanak ni smddalih bi thjil uri. Murug endaan kngkla kndsan rudan dha mniq ni nklaan dxgal dha. Ran-yi o niqan 6 alang, kiya o Yey-yu, alang Tm-qsu-rux, alang Ba-nah tu-nux, alang Rang-taw, alang Tung-cing, ni alang yey-yin, niqan 4 alang Qpahan euda qmpah, kiya o alang Yey-yu, alang Banah tunux, alang Rang-taw ni alang Tung-cin. Knkingal alang o niqan nanak ini pndka endaan dha tthjil, kari sbiyaw ni nklaan kndsan emdaan dha, sayang ka 6 alang nii o tgpusu bi lnglungan dha nanak. Niqan bi lnglungan tnalang ka muda qmpah euda nkana. Euda qmpah Qpringan o niqan nanak dxgal rudan ni euda qmpah nkana. Muda kmpriyux ka endaan knxalan da, kngkingal alang o mniq kndsan knxalan sayang do pkrana hyugan hnigan ni knmalu dha. Yey-yu/YAYU: Alang ini ksula uqun ksun. lala balay sapah snbbarig, pusu Qpahan nsgan Ran-yi, paru sapah ptasan, sapah bbrigan Qpringan mklawa nhuma ni malan ayang. kska 6 alang o tghbaraw bi seejiq mniq ga hini. tgmsleexan bi nniqan biyax meudus ni tgmneg squwa bi. Kngkingal iyax sngayan ka tg2 ni tg5 jiyax iyax sngayan o rmdu tmayan asu Kay-yeyn hi ka asu mapa qnqaya djiyun kndsan seejiq, lala balay o hadun dha sapah sbrigan Qpringan mklawa nhuma kana. Jiyax saw nii o saan bi mssli hbaraw bi seejiq ka Sapah bbrigan Qpringan mklawa nhuma nii. Niqan saw bilaq sbrigan ka quri ngangut o ida nniqan ka miyah smbbarig pajiq bbuyu, nangal paah gsilung ni snalu dha nanak pnseusa. Rang-taw/I-RARALEY: Alang nii o menggaya bi ksun. Seuxal brah ini slui ka elug han o elug rusa alang Rang-taw o ida asi ka muda alang Tung-cin ni alang Yey-yu. Yasa hbaraw ka seejiq mtbrih, seejiq tnpusu Ran-taw o strung seejiq pnaah isil do tmawas baga ni mqaras smtrung, manu kika niqan bi pnegaya alang ksun. Rang-taw o ga spuun lala balay klgan hnigan dxgal Ran-yi, psnaqun tgbaraw alang ni tgtruma alang, spaah dha seuxal o ga tlbuan bgurah sapah, manu kika plmalun lala klgan kndsan dha. 2007 hnkswas siida, smalu &quot;ipangana sspgan qmangaw 1001 &quot; 14 seejiq o smalu asu qhuni, duri ni pplutut seejiq 6 alang ka asu ppanun dha mangal sbut ssbut dha gsilung mtqiri kana Taywang, Saw nii o wada qmangaw bnkuy hnici rudan ni gaya seejiq Yami/Tao uri da. Tung-cin/ I-YAN-MEY-LEK: Alang hini o lala ilek(qsurux bbaraw tawas, qaurux llebu tawas, bhgay ubal ksun) niqan Ihangan alang I-va-zo-ga, pusu hraan hidaw ksun, prngagan kari o dxgal hini o yahan mtucing utux karat ksun. Mtmay ta alang Tung-cin o, asi qtai ka ga quri iril siyaw gsilung hiya ga mhiyug ka erut qnqowran dha saw pnatas Ran-yi. Nii o kika tgparu balay erut hnyugan. 2003 hnkawas siida kana Seejiq Tnpusu hiya nangal dha paah ska gsilung ka paru bi qhuni qnluli ppani dha mlilug asu ni mntaril alang. Endaan kana seejiq alang prngagan ni seejiq mkla smmalu pspuan dha muda qmpah, sayang do maa1 ksun suyang bi pnskraya quwaq tmayan. Siida niqan ka rdrudan o shlbun mha smeeliq gaya msa lmnglung, kiya ka kiya ni, nii o maa 1 ksun bgurah qtaan erut pnhyugan ska alang Tung-cin. Hnkawas sayang, dhuq pida rabi rbagan, asi tai maa 1 sbrigan rabi da, Seejiq Tnpusu o snbarig uqun, ssibus bunga snalu dha nanak ni powsa pnseusa, mumal balay bgurah qnaras kndsan Seejiq Tnpusu hiya. Yey-ing/I-YAN-MEY-LEK: lala bi tleengan qwarux ppaan bukuy kacing mrata ksun. Alang hini o ida nkiya kana alang dha balay. Yasa niqan malu bi taan babaw dxgal hini, 2002 hnkawas pusu klwaan smmalu endaan o pusa tg1 hncian malu bi taan kana babaw dxgal ka alang hini. Sayang o ga psnakun ida alang dha nanak ni sapah qpras, embbiyax mniq sapah qpras, rudan o hbaraw ka ida ga mniq klgan nsapah dha, sayang ka duma sapah rudan o sluan dha tduwa yahun mtaqi seejiq pnaah isil. Alang Yey-ing nii o kika lala bi sapah saun mtaqi. Ba-nah tu-nux/I-MOWROD: Alang hbaraw seejiq msupu ksun. Ga mniq ska alang 8 Tai-wan nii o pnyahan kngkla kndsan qsurux skaya, Knkingal hnkawas alang Ba-nah tu-nux hini o kika pealay bi smapuh kmeaguh qsurux skiya. Alang siyaw pnlaq gsilung o kika pusu balay spuhan dha. 8 Tai-wan ni bilaq Ran-yi o kika saun balay tmqsurux. Dxgal tadus breenux o kika saun dha qmpah, yasa wada isil alang ka seejiq malax mhuma da, manu saw kiya do maa ksun seejiq miyah mkksa rmigaw ka malu bi yahun qmita karar priyax. Ska alang B-anah tu-nux hini o, qtaan ka dxgal dnuuy mrata suxal, niqan sapah pdudul mrata, bilaq sapah qbrangan mrata, bgurah alang Taw-syang ni Chun-cen saan rmigaw qmita nkana qtaan kana endaan rudan. puyan, tqian, smapuh, sapah skuan pila o ga hini kana uri, Sapah skuan quci enlaxan pusu samaw biyax pspruq Taywang o ga mniq quri tqring ayus dxgal hici rudan Seejiq Tnpusu uri. Seejiq dmqsurux/ I-RATAY: Quri ksun breenux ni llabang ksun. alang Seejiq dmqsurux o ga mniq tgtruma Ran-yi, kska alang Ba-nah tu-nux ni alang Yey-yu. Alang Seejiq tmqsurux o pusu rdaan asu skiya mtmay ni mlatat., alang nniqan dha o msbalay ni bbaraw, saun dha tmqsurux o ga saw brah alang taan gsilung. Kika pusu balay pspuan dha prngagan kari ni sangayan; kska bgurah sapah pnrhulan o nurug dha sapah rudan dha nanak balay bi ini pndka. Narat pnrhulan o snalu trkagan btunux, dxgal sari o snalu dha 9 hnkawas qnbsyaqan na. 100 hnkawas ka dnuuy dha da. alang Seejiq dmqsurux o kmrut qsurux skiya dmuuy 4 yayu, ini pndka isil alang ka knrtan dha qsurux. hmbragan hiyi Pusu balay seejiq ngsan Ran-yi o Tao ksun, kari prngagan dha o Tao ksun. Seejiq kska ngsan Ran-yi 90% o Tao, sngari na do seejiq klmukan pnaah Tay-wang miyah thjil hini. Rdrudan Ran-yi o pnaah dxgal kska gsilung Patan klwaan Hwi-ri-ping. yaa bi brah 800 hnkawas siida seejiq Tao o pnaah dxgal kska gsilung alang Pa-tan miyah thjil hini. Manu kika seejiq Tao ni seejiq Patan o kari dha ni kdsan endaan dha o lala ka mdka. Duri ni, seejiq Ran-yi o yaasa tgbukuy hari strung bgurah ddaun kndsan, manu kika ida niqan hari ka kdsan endaan rudan dha. Seejiq Tao o smalu asu pspingan qhuni, tai saw srnabaw ni rbagan siida dhiya o musa ska silung qmraq mangal qsurux skiya. Jiyax qsurux skiya ksun dha uri. Saw kiya do Ran-yi o alang qsurux skiya sun dha uri. Psping asu o mangal lala klgan qhuni, pstpaqun dha mtapaq qhuni han ni kika pspingan dha da, aji ksun snalu 1 klgan bi qhuni. Pspuan seejiq (2020 hnkawas 3 idas): 1. laqi:4.20% 2. risaw ni embiyax:77.98% (tglala bi nyusan Tay-tung) 3. rudan:7.83%(tgbilaq bi nyusan Tay-tung) 4. jyagun dmanga:28.25%(tgbilaq bi nyusan Tay-tung) bitaq sayang, rdrudan seejiq Ran-yi o mha niqan 7.8%, kiya ni, kana klwaan o tgbilaq bi tg3 klwaan qmpah. Jyagun dmanga o 28.3%, tg3 bilaq bi kska klwaan, mukala cikih nsgan kingning nyusan kinmung, ngsan peykan nyusan riencyang. Pgkla balay seejiq dha ranyi o hbaraw balay ka rsrisaw ni embbiyax. hhuqulan klgan elug mmusa ngangut: Elug gsilung o sapah asu Sin-hwa-run qpuring mqeepah, 7 jiyax o m2 ka asu ppanun musa ni miyah, mlatat paah trilan Kay-ing, musa bitaq quri Ken-ting, trilan Hu-kang nyusan Tay-tung, Ri-taw, seejiq paapa na hiya o saw smkuxul mkksa muda eqmita elalang ka hbaraw bi, sngari tleengan do kika ida saw hmut seejiq kida. Elug asu skiya o rduan asu skiya Ran-yi ni rduan asu skiya Tay-tung o niqan 6 asu skiya musa ni miyah. Muda na qmpah o Te-an asu skiya ksun. Tgbilaq asu skiya o tduwa mapa 19 seejiq. elug paru mtqiri dxgal kska gsilung: Paru tdruy nnsgan Ran-yi, 1 jiyax o m2 gmriq tdruy mtqiri kana adxgal. Knbragan alang o niqan 37 kiro, nasi knhuway paapa tdruy gakat o mtqiri kana alang o yaa bi khaw 90 spgan, kana elug nsgan Ranyi o ungat qtaan samaw embanah ni empajiq. ((Snakun:Truku))</FORM>
        <FORM kindOf="standard">Nsgan Ran-yi (kari Tao o: Pon-so no Tao) , nniqan Qpahan eoda qmpah nyosan Tay-tong, dxgal na o mseopo kana Ran-yi,bilaq Ran-yi ni llmo bilaq dxgal ska gsilong, ga mniq qori ngangot tghonat nklaan hidaw Taywang (pthnganon seejiqTao o &quot;llaod&quot; son dha). Ga kska Gsilong paro msbalay. knlbangan na o 48 km², knkdox hiyi o 105/km2. tgbilaq bi knpraan dxgal klwaan Tay-wang,Wana kingal bi nii ka dxgal tgbaraw bi mkndox nniqan Seejiq Tnposo o hmrinas100 hiyi /km² hmbragan hiyi wwana kingal bi nii ka dxgal nsgan mqdgiyaq kana klwwaan Tay-wang. Hangan kari Tao o &quot;dxgal seejiq&quot;son dha, kari Klmokan o dxgal embanah tonox, aji ori o dxgal beyloh mrata son. sbiyaw balay ka seejiq Klwaan ryaxan hidaw o &quot;Botel Tobago&quot;son dha tmngahan ka Ran-yi (dxgal ska gsilong lomak), 1947 hngkawas siida yaasa hmro lala bi phpah tlaway rang kika ngalan dha hangan alang da. Kari Seejiq Tnposo hiya o mdka Seejiq Tnposo dxgal kska gsilong Pa-tan Hwi-ri-ping. endaan 1644 hngkawas, smkagol mrata mtaril kmeoroy dxgal Ran-yi ka seejiq Ms-qo-ring. 1645 hngkawas, mn2 smkagol mrata mtaril kmeoroy dxgal Ran-yi ka seejiq Ms-qo-ring. 1877 hnkawas Cyin kwang si 3 hngkawas ), thowlang paro nyosan Hon- cen ka Co-yo-ci ngalon na ka dxgal banah tonox (Ran-yi) pspoan na dxgal klwaan Cying, kiya o nyosan Hen-con. 1895 hnkawas, hndo ppatas gaya pnsdhgan Mak-wan do seejiq Ni-hong ga htron na ka hmot seejiq miyah mtmay ni kmaraw smalo, dori ni phiyog sapah gnqringan dha. 1897 hnkawas, seejiq Ni-hong Nyaw-ci-rong-cang plealay mtmay ni kmeoroy, &quot;Ya-mi&quot; kson ptngahan ka seejiq tnposo hiya, nii o kika brah na kson Tao o pnyahan ptnaghan Ya-mi. 1946 hnkawas, Ran-yi ana ptgeanak paah Tay-tong, kiya ni klwaan Ni-hong siida(1895~1945 hnkawas) maa I dxgal Seejiq Tnposo kska nyosan Tay-tong klwaan Tay-tong. mano saw kiya, bokoy tg2 tgjiyalan, qori qpahan kmlawa kana dxgal Seejiq Tnposo o pryoxon smmalo phiyog kngkinagl bgorah nsgan Seejiq Tnposo mkdgiyaq (nsgan Seejiq Tnposo mkdgiyaq), kiya o Ran-yi ori o ptyosi spoon kson nsgan tnposo mkdgiyaq, phiyog siida, prajing bi ngahan o &quot;nsgan banah tonox&quot; kson. 1947 hnkawas, yaasa hmro lala bi phpah rang klaway, pryoxan ka ngahan nsgan Ran-yi kson, kika kska 5 nsgan Seejiq Tnposo mkdgiyaq. 1982 hnkawas, Qppringan pnstama poso samaw biyax psproq Qpahan Klwaan ga phiyog 1 Sapah skoan llbo biyax enlaxan qoci poso samaw biyax psproq Ran-yi hiya, kiya o &quot;Sapah skoan enlaxan qoci poso samaw biyax psproq Ran-yi kson. 1990 hnkawas 7 idas moda saw nkari pnegkla Qpahan Klwaan ka Sapah Qpahan poso samaw Taywan o lmotot kmlawa &quot;gaya eoda kmlawa ennlaxa qoci poso samaw biyax psproq &quot; nii, qpahon dha ka Qppringan pnstama poso samaw biyax psroq o mqita kmlawa aji hyhoya ka. Kiya ka kiya ni, seejiq Ran-yi hiya ka bitaq sayang o ida dha sgnhtor balay ka nii. 1996 hnkawas, seejiq Tao o asaw pslhbon bi ga pgiyax mapa tgbaraw bi ennlaxa qoci poso samaw biyax psproq ka aso paro Sapah qpahan poso samaw Taywang qngqaya do sknbiyax bi dha hmtor ka aso ttmay tmayan aso aso Sapah qpahan poso samaw Taywang,. Mano saw kiya do ida ini apa hmadot ana mano enlaxan qoci poso samaw biyax psproq bitaq sayang mano saw kiya do sayang ka ana mano enlaxan qoci poso samaw biyax psproq ga ini dha gboli peapa aso da. 2002 hngkawas 1 idas 17 jiyax Sapah poso smalo gaya o wada moda ka &quot;gaya smmalo dxgal ptgeanak&quot; brahan smmalo ka tg14 gaya spgan. (2 idas 6 jiyax do wada pgkla bokong Klwaan), kari pntgaya o saw nii &quot;mniq Ran-yi ka sapah ga pila samaw o pspadaw dhiyaan. &quot; saw nii ka poso bi pnhiyog gaya:&quot;prana kari momal mniq Ran-yi ka sapah o pila dnnoy samaw o pspdaw kana.&quot; poso na ka nii o mneglngo bi mangal saw nii pila pnrihan ka seejiq Ran-yi. 2012 hngkawas 8 idas, bgihor paroTeyn-ping o mn2 moda gsilong tghonat nklaan hidaw, paro bi snliqan na qori dxgal kska gsilong Ryi-taw ni Ran-yi ka nii, qori endaan bgihor snliqan ka Ran-yi o yasa wada mstoq ka samaw, wana kingal bi ka sbrigan msleexan, daka sapah malan ayang o wada pteongat msbalay , ongat ka ayang, ini toko ka bowax, mstoq ka knawal rngagan , dori ni tdroy empphing tahot dmooy baga kson o htran paro sono ni btonox, ini tdowa miyah dmayaw. sapah skoan pila dmpqeepah dxgal ni sapah snbbarig ori o lala bi ga sliqon mrodaw. Qori gsilong ni elog paro o saw nii: tmayan aso Kay-ing o htngayan gtoan snliqan lmlamo, aso ga kska tmayan aso o paro balay snliqan ni ongat brihan aji ori o mstoq gasil ka aso ni wada sqlalo ngangot tmayan aso, niqan doma ka aso o boan paro tnpngan gsilon asi tai mnkala babaw dxgal; tqiri kana alang ka p elog aro o htran ni htngayan paro btonox kana. Doma elog o psklbhoan ni maongat dxgal ka troma ni rdagan ka elog ini tdowa daan. elog rdaan aso skiya ga htran rocing qhoni qnada gsilong , btonox loqih, doma elog daan aso skaya o sklbhoan wada sqlalo ka dxgal, kika hmkan ka sapah ppyaan aso skiya ni kragan ni ssmalo, saw kiya o 2 jiyax ka ini tdowa qmpah qpahon dha. dxgal Dxgal Ran-yi o ga mniq Gsilong paro msbalay, ga qori tghonat nklaan hidaw, ga tghonat dxgal kska gsilong Ryi-taw, ga ggtgot tghonat dgril bbaraw bi gsilong Pa-so ni dxgak kska gsilong Pa-tan Klwaan Phoi-ri-ping o ga mddeeda mqqita paah thiyaq. Dxgal kska gsilong Yami o ga tqring tgdaya bi dxgal kska gsilong Pa-tan, paah bilaq Ran-yi o 99 kr qnthiyaq na. Kika ga mniq 121.5 knbaraw ayos pnteeto nklaan hidaw, ni 22.22 knbaraw ayos peaway tgdaya. Kpraan dxgal o 48.3892 km². karat na o mtalox bi qmoyox, 1 hnkawas o mkala 3000 spgon, qori baraw knlala qoyox rnaaw qmoyox karat o dhoq 224 jiyax. Dgiyaq tahot ska dxgal gsilong ka hnigan dxgal Ran-yi, tgbaraw bi embanah tonox dgiyaq o 552 knbragan. Kmgaaw hari dgiyaq, pplotot bilaq dgiyaq, mssbiq ka yayong, wana siyaw gsilong ka breenox, mtwihing ka siyaw gsilong, tmgiyal bi hmro qhoni kntlxan. Poso kndxgal Ran-yi o tasil mnsqsiya kntdasil An-sang ni tasil qporoh mnssli kntasil Syen-o seno qporoh btonox. btonox cyaw-san hey-yon-mo ka poso bi btonox ga bilaq Ran-yi kska gsilong ongat seejiq. Ayos Qpahan eoda Paro balay ini pndka qori isil alang Seejiq Tnposo ka Ran-yi o, seejiq Ya-mi ni Tao o ini oda paro bi tthjil, wana alang dha nanak ni smddalih bi thjil ori. Morog endaan kngkla kndsan rodan dha mniq ni nklaan dxgal dha. Ran-yi o niqan 6 alang, kiya o Yey-yo, alang Tm-qso-rox, alang Ba-nah to-nox, alang Rang-taw, alang Tong-cing, ni alang yey-yin, niqan 4 alang Qpahan eoda qmpah, kiya o alang Yey-yo, alang Banah tonox, alang Rang-taw ni alang Tong-cin. Knkingal alang o niqan nanak ini pndka endaan dha tthjil, kari sbiyaw ni nklaan kndsan emdaan dha, sayang ka 6 alang nii o tgposo bi lnglongan dha nanak. Niqan bi lnglongan tnalang ka moda qmpah eoda nkana. Eoda qmpah Qpringan o niqan nanak dxgal rodan ni eoda qmpah nkana. Moda kmpriyox ka endaan knxalan da, kngkingal alang o mniq kndsan knxalan sayang do pkrana hyogan hnigan ni knmalo dha. Yey-yo/YAYU: Alang ini ksola oqon kson. lala balay sapah snbbarig, poso Qpahan nsgan Ran-yi, paro sapah ptasan, sapah bbrigan Qpringan mklawa nhoma ni malan ayang. kska 6 alang o tghbaraw bi seejiq mniq ga hini. tgmsleexan bi nniqan biyax meodos ni tgmneg sqowa bi. Kngkingal iyax sngayan ka tg2 ni tg5 jiyax iyax sngayan o rmdo tmayan aso Kay-yeyn hi ka aso mapa qnqaya djiyon kndsan seejiq, lala balay o hadon dha sapah sbrigan Qpringan mklawa nhoma kana. Jiyax saw nii o saan bi mssli hbaraw bi seejiq ka Sapah bbrigan Qpringan mklawa nhoma nii. Niqan saw bilaq sbrigan ka qori ngangot o ida nniqan ka miyah smbbarig pajiq bboyo, nangal paah gsilong ni snalo dha nanak pnseosa. Rang-taw/I-RARALEY: Alang nii o menggaya bi kson. Seoxal brah ini sloi ka elog han o elog rosa alang Rang-taw o ida asi ka moda alang Tong-cin ni alang Yey-yo. Yasa hbaraw ka seejiq mtbrih, seejiq tnposo Ran-taw o strong seejiq pnaah isil do tmawas baga ni mqaras smtrong, mano kika niqan bi pnegaya alang kson. Rang-taw o ga spoon lala balay klgan hnigan dxgal Ran-yi, psnaqon tgbaraw alang ni tgtroma alang, spaah dha seoxal o ga tlboan bgorah sapah, mano kika plmalon lala klgan kndsan dha. 2007 hnkswas siida, smalo &quot;ipangana sspgan qmangaw 1001 &quot; 14 seejiq o smalo aso qhoni, dori ni pplotot seejiq 6 alang ka aso ppanon dha mangal sbot ssbot dha gsilong mtqiri kana Taywang, Saw nii o wada qmangaw bnkoy hnici rodan ni gaya seejiq Yami/Tao ori da. Tong-cin/ I-YAN-MEY-LEK: Alang hini o lala ilek(qsorox bbaraw tawas, qaorox llebo tawas, bhgay obal kson) niqan Ihangan alang I-va-zo-ga, poso hraan hidaw kson, prngagan kari o dxgal hini o yahan mtocing otox karat kson. Mtmay ta alang Tong-cin o, asi qtai ka ga qori iril siyaw gsilong hiya ga mhiyog ka erot qnqowran dha saw pnatas Ran-yi. Nii o kika tgparo balay erot hnyogan. 2003 hnkawas siida kana Seejiq Tnposo hiya nangal dha paah ska gsilong ka paro bi qhoni qnloli ppani dha mlilog aso ni mntaril alang. Endaan kana seejiq alang prngagan ni seejiq mkla smmalo pspoan dha moda qmpah, sayang do maa1 kson soyang bi pnskraya qowaq tmayan. Siida niqan ka rdrodan o shlbon mha smeeliq gaya msa lmnglong, kiya ka kiya ni, nii o maa 1 kson bgorah qtaan erot pnhyogan ska alang Tong-cin. Hnkawas sayang, dhoq pida rabi rbagan, asi tai maa 1 sbrigan rabi da, Seejiq Tnposo o snbarig oqon, ssibos bonga snalo dha nanak ni powsa pnseosa, momal balay bgorah qnaras kndsan Seejiq Tnposo hiya. Yey-ing/I-YAN-MEY-LEK: lala bi tleengan qwarox ppaan bokoy kacing mrata kson. Alang hini o ida nkiya kana alang dha balay. Yasa niqan malo bi taan babaw dxgal hini, 2002 hnkawas poso klwaan smmalo endaan o posa tg1 hncian malo bi taan kana babaw dxgal ka alang hini. Sayang o ga psnakon ida alang dha nanak ni sapah qpras, embbiyax mniq sapah qpras, rodan o hbaraw ka ida ga mniq klgan nsapah dha, sayang ka doma sapah rodan o sloan dha tdowa yahon mtaqi seejiq pnaah isil. Alang Yey-ing nii o kika lala bi sapah saon mtaqi. Ba-nah to-nox/I-MOWROD: Alang hbaraw seejiq msopo kson. Ga mniq ska alang 8 Tai-wan nii o pnyahan kngkla kndsan qsorox skaya, Knkingal hnkawas alang Ba-nah to-nox hini o kika pealay bi smapoh kmeagoh qsorox skiya. Alang siyaw pnlaq gsilong o kika poso balay spohan dha. 8 Tai-wan ni bilaq Ran-yi o kika saon balay tmqsorox. Dxgal tados breenox o kika saon dha qmpah, yasa wada isil alang ka seejiq malax mhoma da, mano saw kiya do maa kson seejiq miyah mkksa rmigaw ka malo bi yahon qmita karar priyax. Ska alang B-anah to-nox hini o, qtaan ka dxgal dnooy mrata soxal, niqan sapah pdodol mrata, bilaq sapah qbrangan mrata, bgorah alang Taw-syang ni Chon-cen saan rmigaw qmita nkana qtaan kana endaan rodan. poyan, tqian, smapoh, sapah skoan pila o ga hini kana ori, Sapah skoan qoci enlaxan poso samaw biyax psproq Taywang o ga mniq qori tqring ayos dxgal hici rodan Seejiq Tnposo ori. Seejiq dmqsorox/ I-RATAY: Qori kson breenox ni llabang kson. alang Seejiq dmqsorox o ga mniq tgtroma Ran-yi, kska alang Ba-nah to-nox ni alang Yey-yo. Alang Seejiq tmqsorox o poso rdaan aso skiya mtmay ni mlatat., alang nniqan dha o msbalay ni bbaraw, saon dha tmqsorox o ga saw brah alang taan gsilong. Kika poso balay pspoan dha prngagan kari ni sangayan; kska bgorah sapah pnrholan o norog dha sapah rodan dha nanak balay bi ini pndka. Narat pnrholan o snalo trkagan btonox, dxgal sari o snalo dha 9 hnkawas qnbsyaqan na. 100 hnkawas ka dnooy dha da. alang Seejiq dmqsorox o kmrot qsorox skiya dmooy 4 yayo, ini pndka isil alang ka knrtan dha qsorox. hmbragan hiyi Poso balay seejiq ngsan Ran-yi o Tao kson, kari prngagan dha o Tao kson. Seejiq kska ngsan Ran-yi 90% o Tao, sngari na do seejiq klmokan pnaah Tay-wang miyah thjil hini. Rdrodan Ran-yi o pnaah dxgal kska gsilong Patan klwaan Hwi-ri-ping. yaa bi brah 800 hnkawas siida seejiq Tao o pnaah dxgal kska gsilong alang Pa-tan miyah thjil hini. Mano kika seejiq Tao ni seejiq Patan o kari dha ni kdsan endaan dha o lala ka mdka. Dori ni, seejiq Ran-yi o yaasa tgbokoy hari strong bgorah ddaon kndsan, mano kika ida niqan hari ka kdsan endaan rodan dha. Seejiq Tao o smalo aso pspingan qhoni, tai saw srnabaw ni rbagan siida dhiya o mosa ska silong qmraq mangal qsorox skiya. Jiyax qsorox skiya kson dha ori. Saw kiya do Ran-yi o alang qsorox skiya son dha ori. Psping aso o mangal lala klgan qhoni, pstpaqon dha mtapaq qhoni han ni kika pspingan dha da, aji kson snalo 1 klgan bi qhoni. Pspoan seejiq (2020 hnkawas 3 idas): 1. laqi:4.20% 2. risaw ni embiyax:77.98% (tglala bi nyosan Tay-tong) 3. rodan:7.83%(tgbilaq bi nyosan Tay-tong) 4. jyagon dmanga:28.25%(tgbilaq bi nyosan Tay-tong) bitaq sayang, rdrodan seejiq Ran-yi o mha niqan 7.8%, kiya ni, kana klwaan o tgbilaq bi tg3 klwaan qmpah. Jyagon dmanga o 28.3%, tg3 bilaq bi kska klwaan, mokala cikih nsgan kingning nyosan kinmong, ngsan peykan nyosan riencyang. Pgkla balay seejiq dha ranyi o hbaraw balay ka rsrisaw ni embbiyax. hhoqolan klgan elog mmosa ngangot: Elog gsilong o sapah aso Sin-hwa-ron qporing mqeepah, 7 jiyax o m2 ka aso ppanon mosa ni miyah, mlatat paah trilan Kay-ing, mosa bitaq qori Ken-ting, trilan Ho-kang nyosan Tay-tong, Ri-taw, seejiq paapa na hiya o saw smkoxol mkksa moda eqmita elalang ka hbaraw bi, sngari tleengan do kika ida saw hmot seejiq kida. Elog aso skiya o rdoan aso skiya Ran-yi ni rdoan aso skiya Tay-tong o niqan 6 aso skiya mosa ni miyah. Moda na qmpah o Te-an aso skiya kson. Tgbilaq aso skiya o tdowa mapa 19 seejiq. elog paro mtqiri dxgal kska gsilong: Paro tdroy nnsgan Ran-yi, 1 jiyax o m2 gmriq tdroy mtqiri kana adxgal. Knbragan alang o niqan 37 kiro, nasi knhoway paapa tdroy gakat o mtqiri kana alang o yaa bi khaw 90 spgan, kana elog nsgan Ranyi o ongat qtaan samaw embanah ni empajiq. ((Snakon:Troko))</FORM>
    </S>
</TEXT>