<?xml version="1.0" ?>
<TEXT id="Wiki_Seediq_Quric_pako" xml:lang="trv" source="Seediq Wikipedia, article: Quric_pako" copyright="CC BY-SA" citation="Quric_pako. (2025, May 05). In Wikipedia [Seediq]. https://trv.wikipedia.org/wiki/Quric_pako" BibTeX_citation="@misc{Wiki_trv_Quric_pako, title = Quric_pako, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Quric_pako} }">
    <S id="0">
        <FORM kindOf="original">= Quric pako = Quric pako nii, msderux ka qhuni na malu phuyeun eruc sapah ma malu sknehun duri. Waso na de mgpako ki metaq hari baga ka doun seediq. Cbeyo hari, egu bale seediq mhuma quric pako nii, ssaan daha mhuma neepa, ida daha malu dheran, ini pqululi dheran mesa, ma malu brigun sseediq duri. Pusu na qhuni quric pako nii, so ssiyo gamil na hiya, paru bale ka kesun daha tnuxu tnpusu gamil na, kiya ka kuhu daha riyung slumeun handai mahun ociya ma slumeun daha pqtaan seediq. Bobo na phuma quric pako nii, phuma so brigan daha mukan di, malu bale ka nngalan daha pila ka Seediq, kiya ka egu hari qtaan seediq mhuma ciida. Ani si saya de egu naq ka gyugeun daha phumaan saya, asi naq ka bsiyaq ka phuma qhuni duri, kiya kndudun uka hari seediq mhuma saya di.</FORM>
        <FORM kindOf="standard">= Qoric pako = Qoric pako nii, msderox ka qhoni na malo phoyeon eroc sapah ma malo sknehon dori. Waso na de mgpako ki metaq hari baga ka doon seediq. Cbeyo hari, ego bale seediq mhoma qoric pako nii, ssaan daha mhoma neepa, ida daha malo dheran, ini pqololi dheran mesa, ma malo brigon sseediq dori. Poso na qhoni qoric pako nii, so ssiyo gamil na hiya, paro bale ka keson daha tnoxo tnposo gamil na, kiya ka koho daha riyong slomeon handai mahon ociya ma slomeon daha pqtaan seediq. Bobo na phoma qoric pako nii, phoma so brigan daha mokan di, malo bale ka nngalan daha pila ka Seediq, kiya ka ego hari qtaan seediq mhoma ciida. Ani si saya de ego naq ka gyogeon daha phomaan saya, asi naq ka bsiyaq ka phoma qhoni dori, kiya kndodon oka hari seediq mhoma saya di.</FORM>
    </S>
</TEXT>