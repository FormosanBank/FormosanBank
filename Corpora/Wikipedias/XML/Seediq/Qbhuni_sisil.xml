<?xml version="1.0" ?>
<TEXT id="Wiki_Seediq_Qbhuni_sisil" xml:lang="trv" source="Seediq Wikipedia, article: Qbhuni_sisil" copyright="CC BY-SA" citation="Qbhuni_sisil. (2025, May 05). In Wikipedia [Seediq]. https://trv.wikipedia.org/wiki/Qbhuni_sisil" BibTeX_citation="@misc{Wiki_trv_Qbhuni_sisil, title = Qbhuni_sisil, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qbhuni_sisil} }">
    <S id="0">
        <FORM kindOf="original">= Qbhuni sisil = Kndsan rudan Truku sbiyaw ga ana manu euda o asi ka smtama musa qmita sisil han, yaasa hniyun dha miyah pgkla euda dha malu ni naqih ka kingal jiyax siida. Gaya pssisil Mkleelug musa qmpahan musa daya siida ka rudan Truku o asi ka qmita sisil, mha malu bi nusa dha qmita wauwa o qmita sisil han, mkleelug siida, nasi miyah gmneetuq euda dha ka sisil ga kibnrinah dha miyah sapah saw kiya ka musa tmsamat uri. kiya ka kiya ni ini dai qmita sisil kkla matas,muda rmigaw danger qowlit o ini daani qmita sisil uri. Hiyi qhuni uqan bi sisil Kuxul ni uqun sisil ka hiyi qhuni o hiyi sangas ni bruling ni kliyut,manu kika rudan Truku sbiyaw o lala pnhuma dha qhuni sangas ni bruling ka llingay sapah dha, kiya do llingay sapah rudan Truku sbiyaw o lala bi qbhnimeuyas hiya. wana haya dmhagan rudan Truku ini lu csdamat lnglungan dha ana taxa bi mniq sapah.manu saw kiya rudan Truku sbiyaw ga seuda dha bi psluhay qmita sisil ka laqi snaw. qulung mlatat mkleelugka rudan Truku sbiyaw o smtama balay sisil kklaan dha saw euda. Quri tmsamat Musa bbuyu musa rmigaw qlubung samat o uda qmita sisil han,maangal ni aji maangal samat ka rudan Truku sbiyaw o asi ka qmita sisil. Kndadax paah sapah ka rudan Truku sbiyaw o stghuy sisil mkleelug btaq qrunang. Malu nksa Musa bbuyu siida smpusu narat ni smntuku iril ka sisil o mha malu bi nksa dha, duri ni smpusu narat ni smntuku iril ka sisil o kika maangal lala samat, nasi smpusu narat ni smntuku iril la sisil o mha malu euda su.musa su qmpah aji uri o musa bbuyu, nasi smpusu narat ni smtuku iril ka sisil o mha malu nksa su ni mtduwa su mquri brah musa. nasi smpusu iril ni smntuku narat ka sisil o malu ka kiya. Aji malu nksa Mkleelug siida nasi smpusu iril ni smntuku narat ka sisil o asi brinah miyah sapah, nasi smpusu narat ni smtuku narat ka sisil o aji malu,asi brinah miyah sapah.nasi gmeetuq brah su mtbbrih skaya ka sisil o aji malu asi brinah miyah sapah. Iya pskeiyux Kiya ka kiya ni iya bi qhuri btunux pskeiyux quri smpusu narat ka sisil,ana su si haya o ida su aji maangal samat ki da. Musa qmita wauwa Mha malu ka nusa dha qmita wauwa ka rudan Truku sbiyaw o asi ka musa qmita sisil han.</FORM>
        <FORM kindOf="standard">= Qbhoni sisil = Kndsan rodan Troko sbiyaw ga ana mano eoda o asi ka smtama mosa qmita sisil han, yaasa hniyon dha miyah pgkla eoda dha malo ni naqih ka kingal jiyax siida. Gaya pssisil Mkleelog mosa qmpahan mosa daya siida ka rodan Troko o asi ka qmita sisil, mha malo bi nosa dha qmita waowa o qmita sisil han, mkleelog siida, nasi miyah gmneetoq eoda dha ka sisil ga kibnrinah dha miyah sapah saw kiya ka mosa tmsamat ori. kiya ka kiya ni ini dai qmita sisil kkla matas,moda rmigaw danger qowlit o ini daani qmita sisil ori. Hiyi qhoni oqan bi sisil Koxol ni oqon sisil ka hiyi qhoni o hiyi sangas ni broling ni kliyot,mano kika rodan Troko sbiyaw o lala pnhoma dha qhoni sangas ni broling ka llingay sapah dha, kiya do llingay sapah rodan Troko sbiyaw o lala bi qbhnimeoyas hiya. wana haya dmhagan rodan Troko ini lo csdamat lnglongan dha ana taxa bi mniq sapah.mano saw kiya rodan Troko sbiyaw ga seoda dha bi pslohay qmita sisil ka laqi snaw. qolong mlatat mkleelogka rodan Troko sbiyaw o smtama balay sisil kklaan dha saw eoda. Qori tmsamat Mosa bboyo mosa rmigaw qlobong samat o oda qmita sisil han,maangal ni aji maangal samat ka rodan Troko sbiyaw o asi ka qmita sisil. Kndadax paah sapah ka rodan Troko sbiyaw o stghoy sisil mkleelog btaq qronang. Malo nksa Mosa bboyo siida smposo narat ni smntoko iril ka sisil o mha malo bi nksa dha, dori ni smposo narat ni smntoko iril ka sisil o kika maangal lala samat, nasi smposo narat ni smntoko iril la sisil o mha malo eoda so.mosa so qmpah aji ori o mosa bboyo, nasi smposo narat ni smtoko iril ka sisil o mha malo nksa so ni mtdowa so mqori brah mosa. nasi smposo iril ni smntoko narat ka sisil o malo ka kiya. Aji malo nksa Mkleelog siida nasi smposo iril ni smntoko narat ka sisil o asi brinah miyah sapah, nasi smposo narat ni smtoko narat ka sisil o aji malo,asi brinah miyah sapah.nasi gmeetoq brah so mtbbrih skaya ka sisil o aji malo asi brinah miyah sapah. Iya pskeiyox Kiya ka kiya ni iya bi qhori btonox pskeiyox qori smposo narat ka sisil,ana so si haya o ida so aji maangal samat ki da. Mosa qmita waowa Mha malo ka nosa dha qmita waowa ka rodan Troko sbiyaw o asi ka mosa qmita sisil han.</FORM>
    </S>
</TEXT>