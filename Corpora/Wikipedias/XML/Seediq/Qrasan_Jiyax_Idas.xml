<?xml version="1.0" ?>
<TEXT id="Wiki_Seediq_Qrasan_Jiyax_Idas" xml:lang="trv" source="Seediq Wikipedia, article: Qrasan_Jiyax_Idas" copyright="CC BY-SA" citation="Qrasan_Jiyax_Idas. (2025, May 05). In Wikipedia [Seediq]. https://trv.wikipedia.org/wiki/Qrasan_Jiyax_Idas" BibTeX_citation="@misc{Wiki_trv_Qrasan_Jiyax_Idas, title = Qrasan_Jiyax_Idas, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Qrasan_Jiyax_Idas} }">
    <S id="0">
        <FORM kindOf="original">Qrasan Jiyax Idas Pusu nniyah 來源 Kndadax Cyukoku ka Qrasan Jiyax Idas. Saw nii kingal rudan bi qrasan jiyax ni gaya dha sbiyaw kndusan o, ga mniq maxal rima jiyax ni mspat idas ka kawas kawas jiyax Nongri nii. Jiyax nii o uxay wana jiyax qrasan seejiq quri Tongya hiya. Ana Klwaan llingay quri saw Jipun, Yeynan, Cyuseying hiya o saw nii ka jiyax qrasan rudan dha sbiyaw uri. Qrasan Jiyax Idas o msnegun miyah ka jiyax krpuhan. Dhuq keeman do mqurug bi qtaan ka idas karac, htnay bi ka qurug hnigan niya uri. Saw balay mssli ka kingal ruwan sapah ni mseupu mqqaras ni mqdamac. Kari hnici rudan 傳說故事 Qrasan Jiyax Idas nii o egu bi ka smnruan seejiqan, pusu balay ni klaun dha balay ka smnru kari rudan o kiya ka endaan quri &quot;Chang-e-pen-yey&quot;nii. Klaun ta kana saw sneruwan kari quri Kmukan hiya o , rudan bi sbiyaw siida, ya bi ga mniq mspatul kbkuy hngkawas brah na siida. Niqan ka kingal Bukung Klwaan, Howyi ka hangan niya. Seejiq nii o mkla bi smbu buji ni embbrax bi ka hiyi na ni mrmun bi ka lnglungan na uri. Nsa smbu hidaw ka endaan na ni wada na dhqun ka &quot;smbu hidaw&quot; saw nii paru bi euda uri. Mido seejiq babaw niya do o biqan dha kingal hangan, sun dha &quot;Kbhug Smbu Hidaw&quot; saw nii mlawa. Ana saw kiya ka endaan na o, kiya ni uxay malu bi ka lnglungan na ni empahung balay qtaan. Saw mkrbuk bi ni mqrinuc bi ka kndusan seejiq o asi na laxiy hiya, ini na bi qtaiy ni ungac bi ka gnalu na uri. Wana kingal euda ka lnglungan niya, saw qrasan babaw dxgal nii ni lmlung saw ini krudan ni musa knttu bsiyaw bi meudus. Mido rngagan na ka kingal msapuh, sai mangan iyu ini krudan ga Wang-mu-nyang-nyang hiya. Saw euda na nii o wada klaun qrijil niya da, Chang-e ka hangan na. Qrijil na Chang-e nii o malu bi ka lnglungan niya ni paru bi ka gnalu na seejiq uri. Klaun na ka lnglungan Howyi nii, ini bi lmlung quri seejiq klwaan na hiya, ini na sai blayaq dmudug ka quri kndusan seejiq klwaan na hiya uri, kiya ni knttu bi mqrinuc ni mkrbuk bi meudus ka seejiq . Lmlung saw nii mqrinuc bi ka kndusan seejiq do wada na guyun mkan ka iyu ini krudan ka Chang-e nii da. kiya do ini na bi klai ma saw slokah bi ka hiyi na ni wada skaya baraw karac ni asi skaya musa nniqan idas hiya da. saw nii ka snru dha hnici kari rudan bi sbiyaw &quot;Chang-e-pen-yey&quot;ksun. Wada skaya nniqan idas hiya, jiyax niya o saw balay ga mniq jiyax maxal rima ni mspac idas Nongri siida, mido sun dha rmngaw sa &quot;Qrasan Jiyax Idas&quot;da. Qrasan Jiyax Idas ni Yeyn-cu-min 原住民與中秋節 Nbahang mu kari rudan siida, ungac ka Gaya na &quot;Qrasan Jiyax Idas&quot; quru seejiq Truku hini. Qtaan rudan ta sbiyaw ka idas nii o, wana saw spgun dha jiyax quri kndusan dha. Saw piya idas do tduwa musa qmpahan mhuma bunga, sari, sqmu ni sukay. piya idas ka musa tmukuy masu ni piya idas ka kntuy masu. Kana quri kndusan saw musa lmiqu maduk, mniq sapah tminun, jiyax pncingan laqi qrijil ni mhuma ana manu…, egu bi ddaun seejiq o asi ka qmita idas spgun dha jiyax. Kiya ni ungac &quot;Qrasan Jiyax Idas&quot; saw nii ka Yeyn-cu-min, idas nii o spgun dha jiyax. Kiya ni ini pntna sbiyaw ka seejiq tnbarah sayang da, saw &quot;Qrasan Jiyax Idas&quot; nii o kuxul bi seejiq mssli ni mseupu muduh siyang, qmita idas ni qrasun dha ka saw jiyax nii da.</FORM>
        <FORM kindOf="standard">Qrasan Jiyax Idas Poso nniyah 來源 Kndadax Cyokoko ka Qrasan Jiyax Idas. Saw nii kingal rodan bi qrasan jiyax ni gaya dha sbiyaw kndosan o, ga mniq maxal rima jiyax ni mspat idas ka kawas kawas jiyax Nongri nii. Jiyax nii o oxay wana jiyax qrasan seejiq qori Tongya hiya. Ana Klwaan llingay qori saw Jipon, Yeynan, Cyoseying hiya o saw nii ka jiyax qrasan rodan dha sbiyaw ori. Qrasan Jiyax Idas o msnegon miyah ka jiyax krpohan. Dhoq keeman do mqorog bi qtaan ka idas karac, htnay bi ka qorog hnigan niya ori. Saw balay mssli ka kingal rowan sapah ni mseopo mqqaras ni mqdamac. Kari hnici rodan 傳說故事 Qrasan Jiyax Idas nii o ego bi ka smnroan seejiqan, poso balay ni klaon dha balay ka smnro kari rodan o kiya ka endaan qori &quot;Chang-e-pen-yey&quot;nii. Klaon ta kana saw snerowan kari qori Kmokan hiya o , rodan bi sbiyaw siida, ya bi ga mniq mspatol kbkoy hngkawas brah na siida. Niqan ka kingal Bokong Klwaan, Howyi ka hangan niya. Seejiq nii o mkla bi smbo boji ni embbrax bi ka hiyi na ni mrmon bi ka lnglongan na ori. Nsa smbo hidaw ka endaan na ni wada na dhqon ka &quot;smbo hidaw&quot; saw nii paro bi eoda ori. Mido seejiq babaw niya do o biqan dha kingal hangan, son dha &quot;Kbhog Smbo Hidaw&quot; saw nii mlawa. Ana saw kiya ka endaan na o, kiya ni oxay malo bi ka lnglongan na ni empahong balay qtaan. Saw mkrbok bi ni mqrinoc bi ka kndosan seejiq o asi na laxiy hiya, ini na bi qtaiy ni ongac bi ka gnalo na ori. Wana kingal eoda ka lnglongan niya, saw qrasan babaw dxgal nii ni lmlong saw ini krodan ni mosa kntto bsiyaw bi meodos. Mido rngagan na ka kingal msapoh, sai mangan iyo ini krodan ga Wang-mo-nyang-nyang hiya. Saw eoda na nii o wada klaon qrijil niya da, Chang-e ka hangan na. Qrijil na Chang-e nii o malo bi ka lnglongan niya ni paro bi ka gnalo na seejiq ori. Klaon na ka lnglongan Howyi nii, ini bi lmlong qori seejiq klwaan na hiya, ini na sai blayaq dmodog ka qori kndosan seejiq klwaan na hiya ori, kiya ni kntto bi mqrinoc ni mkrbok bi meodos ka seejiq . Lmlong saw nii mqrinoc bi ka kndosan seejiq do wada na goyon mkan ka iyo ini krodan ka Chang-e nii da. kiya do ini na bi klai ma saw slokah bi ka hiyi na ni wada skaya baraw karac ni asi skaya mosa nniqan idas hiya da. saw nii ka snro dha hnici kari rodan bi sbiyaw &quot;Chang-e-pen-yey&quot;kson. Wada skaya nniqan idas hiya, jiyax niya o saw balay ga mniq jiyax maxal rima ni mspac idas Nongri siida, mido son dha rmngaw sa &quot;Qrasan Jiyax Idas&quot;da. Qrasan Jiyax Idas ni Yeyn-co-min 原住民與中秋節 Nbahang mo kari rodan siida, ongac ka Gaya na &quot;Qrasan Jiyax Idas&quot; qoro seejiq Troko hini. Qtaan rodan ta sbiyaw ka idas nii o, wana saw spgon dha jiyax qori kndosan dha. Saw piya idas do tdowa mosa qmpahan mhoma bonga, sari, sqmo ni sokay. piya idas ka mosa tmokoy maso ni piya idas ka kntoy maso. Kana qori kndosan saw mosa lmiqo madok, mniq sapah tminon, jiyax pncingan laqi qrijil ni mhoma ana mano…, ego bi ddaon seejiq o asi ka qmita idas spgon dha jiyax. Kiya ni ongac &quot;Qrasan Jiyax Idas&quot; saw nii ka Yeyn-co-min, idas nii o spgon dha jiyax. Kiya ni ini pntna sbiyaw ka seejiq tnbarah sayang da, saw &quot;Qrasan Jiyax Idas&quot; nii o koxol bi seejiq mssli ni mseopo modoh siyang, qmita idas ni qrason dha ka saw jiyax nii da.</FORM>
    </S>
</TEXT>