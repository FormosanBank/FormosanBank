<?xml version="1.0" ?>
<TEXT id="Wiki_Seediq_Skuy" xml:lang="pwn" source="Paiwan Wikipedia, article: Skuy" copyright="CC BY-SA" citation="Skuy. (2024, December 07). In Wikipedia [Paiwan]. https://pwn.wikipedia.org/wiki/Skuy" BibTeX_citation="@misc{Wiki_pwn_Skuy, title = Skuy, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Skuy} }">
    <S id="0">
        <FORM kindOf="original">= Sekuy/ Skuy/ Skuy = Sekuy, meniq lmiqu dgiyaq brbaro hari so knbgurah snapo seedan dheran, murux knkingal hmmeru ka gamil tnpupu mdaqil ka pusu na. Kbrawan na so pnkcaan kingal baga musa betaq dehuk rima qnnango ka knbrawan hnyegan na duri. Mkere ba kndkilan muudus. Tnpupu hmeru qmuru ccida na ka lqeling uwaso. Mhungun qnedis niqal so rupun keruc ka siyo na; lbuwan tikuh tuwax ma niqal uban runge. Mphepah mgceyas, mgdoriq tnttanah ka hei na. Mpgimax qhuni meniq lmiqu mquri hido ma so ssbhuran. Bobo hnduran puniq ka lmiqu, saya ba snugamil mpsnapo kngheti ka hnreyan na peni. Puqun ka lexi sekuy. Ngalan ssalu puqan, qlangan, stinun rawa, ma slmeun budi, sdurang musa lmiqu duri ka sekuy nii. Ngalan speexal halung, siiyuk budi stheyaq rrngayan lqlaq nii ge, sqitun kingal ka btakan sekuy, snqitan ka pungu na, spuyan knbaka naq knpruwan cenga sekuy ka hei qhuni, ma so hnriqan tikuh ka klabuy duri, irih na bbali peni. Mangal snqriyan qreti prmuxun sekuy truma. Scikul ka icil na, psdaling mguicil na de, dehuk betaq teru qango ka cnbuwan na ka bbali. Pssengal knthyaan, ma psdurik mccebu. Ki nii ka kesun pssengal laqi rseno ka " halung klabuy "nii.</FORM>
        <FORM kindOf="standard">= Sekoy/ Skoy/ Skoy = Sekoy, meniq lmiqo dgiyaq brbaro hari so knbgorah snapo seedan dheran, morox knkingal hmmero ka gamil tnpopo mdaqil ka poso na. Kbrawan na so pnkcaan kingal baga mosa betaq dehok rima qnnango ka knbrawan hnyegan na dori. Mkere ba kndkilan moodos. Tnpopo hmero qmoro ccida na ka lqeling owaso. Mhongon qnedis niqal so ropon keroc ka siyo na; lbowan tikoh towax ma niqal oban ronge. Mphepah mgceyas, mgdoriq tnttanah ka hei na. Mpgimax qhoni meniq lmiqo mqori hido ma so ssbhoran. Bobo hndoran poniq ka lmiqo, saya ba snogamil mpsnapo kngheti ka hnreyan na peni. Poqon ka lexi sekoy. Ngalan ssalo poqan, qlangan, stinon rawa, ma slmeon bodi, sdorang mosa lmiqo dori ka sekoy nii. Ngalan speexal halong, siiyok bodi stheyaq rrngayan lqlaq nii ge, sqiton kingal ka btakan sekoy, snqitan ka pongo na, spoyan knbaka naq knprowan cenga sekoy ka hei qhoni, ma so hnriqan tikoh ka klaboy dori, irih na bbali peni. Mangal snqriyan qreti prmoxon sekoy troma. Scikol ka icil na, psdaling mgoicil na de, dehok betaq tero qango ka cnbowan na ka bbali. Pssengal knthyaan, ma psdorik mccebo. Ki nii ka keson pssengal laqi rseno ka " halong klaboy "nii.</FORM>
    </S>
</TEXT>