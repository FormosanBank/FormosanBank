<?xml version="1.0" ?>
<TEXT id="Wiki_Seediq_Btakan_bale" xml:lang="trv" source="Seediq Wikipedia, article: Btakan_bale" copyright="CC BY-SA" citation="Btakan_bale. (2025, May 05). In Wikipedia [Seediq]. https://trv.wikipedia.org/wiki/Btakan_bale" BibTeX_citation="@misc{Wiki_trv_Btakan_bale, title = Btakan_bale, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Btakan_bale} }">
    <S id="0">
        <FORM kindOf="original">= Btakan bale / Dima / Jima = Mniq Taywan hini u hbaraw bay kluwan sediq wa mhuma mi phmaan na qnpahan dxral qhuni ka dima nii, msama kluwan ddima ka hyaan, niqan bbaraw hruun qmuru na, ssiyaqw u bcriyu mburux qaraw mi mtrhak mhru, pusu qaraw dima nii u msdrux mhiyu mi ini qpupur mhru, mdakil ddwiyaq. Cbiyaw han, ita sediq ngalan dha smluun phyuwan sapah, so ka qlabaw sapah,sduman umalaq tnsediq, ddaan ta mkala hakaw qsiya, smluun lbrak, qnalang, pcpingan qqiya mi qpahan iya, dnii slmuwan qqiya, rmabang bay u pngalan dha psmalu pusu pneyyah bawah ddima ka qaraw dima nii, uxay uri u mniq qnpahan dxral, phuma ta pnwalang ciida, smipaq qaraw dima, sciqi dxral mi psdhu pnwalang, so kluwan sukay, tomato, ciyak dnii hmaan pnwalang, adaw ka mhnuk ka qaraw na, ddiyun ta kngkawas 2,3 daw asi ka prixan burah dungan. Kiya uri, ita sediq ngalun dha hana mhru dxral ka lxi dima, saan na cmiyus mi uqun, uxay uri u qmasan dha, kiya lbuwan dima ka wasw na u ngalan dha tduma smluun ubung trasi, lbuwan qqiya, ou bay ddaun na ka dima nii.</FORM>
        <FORM kindOf="standard">= Btakan bale / Dima / Jima = Mniq Taywan hini o hbaraw bay klowan sediq wa mhoma mi phmaan na qnpahan dxral qhoni ka dima nii, msama klowan ddima ka hyaan, niqan bbaraw hroon qmoro na, ssiyaqw o bcriyo mborox qaraw mi mtrhak mhro, poso qaraw dima nii o msdrox mhiyo mi ini qpopor mhro, mdakil ddwiyaq. Cbiyaw han, ita sediq ngalan dha smloon phyowan sapah, so ka qlabaw sapah,sdoman omalaq tnsediq, ddaan ta mkala hakaw qsiya, smloon lbrak, qnalang, pcpingan qqiya mi qpahan iya, dnii slmowan qqiya, rmabang bay o pngalan dha psmalo poso pneyyah bawah ddima ka qaraw dima nii, oxay ori o mniq qnpahan dxral, phoma ta pnwalang ciida, smipaq qaraw dima, sciqi dxral mi psdho pnwalang, so klowan sokay, tomato, ciyak dnii hmaan pnwalang, adaw ka mhnok ka qaraw na, ddiyon ta kngkawas 2,3 daw asi ka prixan borah dongan. Kiya ori, ita sediq ngalon dha hana mhro dxral ka lxi dima, saan na cmiyos mi oqon, oxay ori o qmasan dha, kiya lbowan dima ka wasw na o ngalan dha tdoma smloon obong trasi, lbowan qqiya, oo bay ddaon na ka dima nii.</FORM>
    </S>
</TEXT>