<?xml version="1.0" ?>
<TEXT id="Wiki_Seediq_Germany" xml:lang="trv" source="Seediq Wikipedia, article: Germany" copyright="CC BY-SA" citation="Germany. (2025, May 05). In Wikipedia [Seediq]. https://trv.wikipedia.org/wiki/Germany" BibTeX_citation="@misc{Wiki_trv_Germany, title = Germany, year = 2025, month = May, day = 5, note = {In Wikipedia [Seediq]}, url = {https://trv.wikipedia.org/wiki/Germany} }">
    <S id="0">
        <FORM kindOf="original">= Doicu = Gaga kska Owcow ka Germany, 51 00 N, 9 00 E ka gaga na nniqan. Kana ka knlbangan na o 357,022 sq km(hangan na o Tg63)(knlbanga dxgal o 348,672 sq km, knlbangan qsiya o 8,350 sq km). Kana ka sejiqun o niqan 80,722,792 hiyi. Gaga Berlin ka pusu alang paru, jiyax 3 idas 10 ka jiyax skrayan klwaan. Manu ka dxgal Germany ga wada sugan 48% ka dxgal qpahan, 31.80% ka dxgal bbuyu, rahuq dxgal do niqan 20.20% na. Bukung klwaan ta sayang o kiya ka Frank-Walter Steinmeier, pnaah hngkawas2017 idas 3 jiyax 19pnrajing kmlawa klwaan. cinkhulan sa knita' sa brbiru' = Doicu = Doicu ryeynpang konghoko Ngalan dha Toko lmawa (kari Doicu: Deutschland), wamniq tukcka iril Oco na qnhlangan pnwaya ryeynpang gikay konghocu, pnuda pnspuwan 16 pang, sotu mi knbering bay Alang mkbrnux ka Porin. Knlbangan tndxral qnhlangan u 35.7 knbkiyan pinghwang kongri, knthyaqan tuhunac mi tudaya u 876 kongri, knthyaqan tunarac mi tuiril u 640 kongri, peyyah tudaya ka Peyhay mi Porotihay mslutuc dhuq tuhunac ka ddwiyaq Aarpeysu, muxul ka kkarac, tura bay pnsnakan dha ka srwasaw mi rbawan mi krpuhan mi misan. 8,142 knbkiyan knhbrawan hiyi sediq ka Doicu, kiya ka knhbaraw bay kana qnhlangan Oco, kiya u tudha knhbaraw nyahan thdil kana jeynseykay uri, msnul Amirika. Kari Doicu pa mniq kcka Oco u kari hbaraw bay sediq rmngaw na kari tnpusu. Mndungus bay bungka Doicu mi niqan bay nrunan na jeynseykay quri so ssalu sapah mi meysu, ingaku, coswey mi eyga, bungka yican u Rawcng ka pusu bay mpririh, kiya mi kana bay qnlhangan kongyeyn mi ida nkiya kongyeyn u niqan hmrinas mkbkuy. Rikisi Hwasu knari dha Mawo yeynjn syahoku hwasu u ptura qulung bay niqan 600,000 kngkawas cida daw tna niqan sediq rudan cbiyaw ka mniq Doicu hini. Kndadax kcka Soningkn meykwang u wada sndiyal turu sbrangan 380,000 kngkawas cbiyaw, kiya ka mncbiyaw bay mi mndungus bay qqiya ddiyun umaduk. Mniq yayung Nianto sndiyal tukingal uxay sediq jidayi saya jnrey hwasu, wada ngalan sediq Niantota tmhangan. Hwasu Niantota pa yabay niqan dalih 40,000 kngkawas rikisi. Msdalih Umu ka kcka bling dwiyaq Suwapncuro u niqan nniqan mntna kngkwasan syeyntay jnrey uri, kiya knkana ka 42,000 kngkawas brah cida ka qalux buc mi lubu iyuk waqic Mongma, kiya ka beytaq saya knama bay knriyan lubu; 40,000 kngkawas brah cida u rayung sediq tapingci ka klaun bay kana jeynseykay knrudn bay ndanan smquri uka kdkaran kari; beytaq saya 35,000 kngkawas brah cida u Hworohuyarsweynas kiya ka knrudan bay smquri hniyuwan sediq uka kdkaran kari. Neypura singsyangpan mniq msdalih Sakosn-Anhat na Neypura knriyan, kiya ka Oco cingtong jitay qqiya bungka snalu dong, wada pniqan kcka bnkuwan Ryeynhoko cyawkowen pnsliyan seykay ciyi kluwanan. Ti-ri Spuda pnsnakan nniqan Doicu pa wa mniq tuiril Oco mi tukcka Oco, tudaya u mslutuc Tanmay, tunarac u msqapah Poran mi Cyeyko, tunarac hunac u msdalih Awtiri, tuiril hunac quri hunac ka Jweysu, tuiril u msupu Hwaransi mi Rusnpaw msupu tnuayus Pirisu, tuiril daya u mksipaw Horan. Tndxral u to bay so peywey 47° dhuq 55°, tongcing u wa mniq iyax 5° dhuq 16° na hiya. Tudaya Doicu pa mquri Peyhay, tunarac daya balay daya pa mquri Porotihay, msupu Awtiri mi Jweysu tnuayus, msdalih tuturu knbeyring langu qsiya Oco Potng. Kana bay knrbangan tndxral Doicu pa 357,021 pinghwang kongri (137,847 pinghwang ingri), kiya knkana ka 349,223 pinghwang kongri (134,836 pinghwang ingri) tnddxral mi 7,798 pinghwang kongri (3,011pinghwang ingri) tnqqsiya, kiya ka qnlhangan tu7 knbeyhing knrbangan tndxral Oco mi kana jeynseykay u tu62 knbeyhing knrbangan tndxral qnlhangan. Knkarac Hbaraw bay nniqan Doicu u wada yahan dmudul tuirl bwihur, mnWentay hayyangsing knkarac. Knkarac nniqan hini pa alaw ka Mosiko nwanryo u mquri tudaya ka Tasiyang pyawryo, kiya ka wada muxul hari, kimi nwanryo niyi u wada pkmuxul qsiya ucilung mi quri tudaya ucilung mi ucilung ssiyaw na hiya. Knkawas qnyuxan qsiya ka Doicu pa 789 kongri (31 ingcun), uka mndungus bay knkarac kndnguwan. Ini so kskuy bay ka misan, muxul ka rbawan, hmrinas 30°C ka kntlxan (86°F). Tunarac Doicu u mnTarusing knkarac, mskuy bay ka misan, muxul ka rbawan, knttu muda knbbaraw diyax kndnguwan. Nniqan tukcka mi tuhunac Doicu pa Hayyangsing knkarac mi Tarusing knkarac kwotutay, tuhunac bay ka ddwiyaq Aarpeysu u mskuy hari kiya, tukcka Doicu na nniqan daya u mnLmiqu knkarac, mskuy bay mi kari bay quyux. Kndkilan King tyaw ka pawyurey mpahung qqdiraw, kiya ka qqduda pnskrayan qnhlangan Doicu. Tndxral Doicu pa psdkanan dha kndkilan cyuyu, kiya ka Oco-Mrimax qqhuni lmiqu Ticonghay mi tunarac daya Tasiyang Tarupong hayayang kndkilansi. Mniq kngkawas 2008 cida, Tndxral Doicu pa wa sduwi sqpahun ppwalang ka dxral (34%), dxral phman qqhuni (30.1%) ka pusu na bay, thiti daw ddiyun ana knuwan hwangmu cyu (13.4) mi nniqan sediq cyu, luelu (10.8%). Ccamac mi qqhuni ka tukcka Oco qqtan balay kiya, tubil lmiqu, qhuni syang mi kiya knkana qqhuni mhhur wasaw ka pdungus llmiqu 1/3, qhuni songpo ka snbrahan phuma mi wada mrana, qhuni qulic yunsan mi lngsan ka pusu bay lipax hnyuwan nniqan ddwiyaq daya, qhuni harung mi mhhur wasaw harung u mniq dxral bnaqi mdakil. Niqan ka ou kluwanan rrwiril, pphpah, ngengiraw, quri so rriwa. Pusu bay ccamac llmiqu pa kiya knkana rqnux, boyak, miric pan, rqbux, kwan, osagi, hori. Alang Mkbrnux Doicu pa ou bay beyhing alang mkbrnux, niqan 11 ka kana bay bnkuwan seyhu nniqan alang mkbrnux. Knbeyhing bay tuhuycweyn ka Rayin-Ruar tuhuy cyu, kngkawas 2008 cida pa niqan 1,170 knbkiyan knhbrawan hiyi sediq, kiya knkana Tusaytawhu (Tudaya Rayin-Sihwariya sohu), Korong, Poang, Totomongto, Aysn, Tuyispaw, Pohong. Cng-c Doicu pa muda pnwaya gikay, pnwaya taygi mincu ka Ryeynpang konghoko, seyji ticu u kndadax kngkawas 1949 ka &quot;lxan waya&quot; cyako muda, sbrahun ka lxan waya pa kasi ka spuda Ryeynpang giying mi Ryeynpang Sanggiying hmrinas 2/3 u kiya ka pdaun. Pusu bay lxan waya pa kiya knkana jnsing cwenyeyn, psasu biyax, pnsliyan Ryeynpang cyako mi pprun mud aka hwacu. Horicu Kngkawas 1989 Ryenpang keypo hoying hwakwan. Qnhlangan Hwasi Oru ka Doicu, kiya mi horicu tisi u dmuwi waya Roma ka pusu niya, qulung niqan so quri Juarman. Ryenpang keypo hoying ka knbaraw bay hoying Doucu, seykining quri syeyncng, dmuwi suhwa huhocweyn. Knbaraw bay hoying sitong Doicu pa mnduwa bay psasu qpahun, kcka na u Ryeynpang knbaraw hoying ka minus mi singsu ancyeyn putting pcahu hoying, kiya mi Ryeynpang knbaraw rawkong hoying, Ryeynpang knbaraw syakay hoying, Ryeynpang knbaraw keyjay hoying mi Ryeynpang knbaraw singcng hoying ka quri so knluwanan ancyeyn na puting pcahu hoying. Sing-cng cyu Doicu u pnuda pnsliyan 16 pang, 16 pang ka msupu phiyu mndungus qnlhangan (Kari Doicu: Länder). Txtaxa pang u dmuwi nanaq keynpo pang, quri so ddaun nanaq pang pa niqan knbeyhing bay biyax na qmlahang. Alaw ka knlbangan tndxral mi knhbrawan sediq txtaxa pang u ini pntna kana, quri so alang mkbranux mi knbeyring tndxral ka pang u niqan pndkanan niya, kiya mi quri so Patng-Hutngpaw, Pahwariya, Heysn, Tudaya Rayin-Sihwariya mi Sakosn pa phiyu 22 ici singcng, qmlahang daun alang. Beytaq kngkawas 2013 cida, Doicu pa pnsnakan dha 402 ka keyng su ci singcngcyu, kiya ka knkana 295 keyng singcngcyu mi 107 ka su singcngcyu. Pnluban Koci Congri Ankora Mokoar mniq Hayrikntamu dmudul pnsliyan qnlhangan pata kongyey kawhonghuy. Doicu pa wa mniq kana jeynseykay phiyu 229 cuway dayhyo ciko, kiya u pwaluk hmrinas 190 qnlhangan pnluban waycyaw. Kngkawas 2011 cida, Doicu ka tu1 knbeyhing bay yosang cucuko Oco mi Ryeynhoko tu3 knbeyhing yosang cucuko . Doicu ka Tudaya Tasiyang kongyo pnsliyan, Keyjay hoco mi pkrana pnsliyan, Pata kongyeyko pnsliyan, 20 qnhlangan citwan, Sucyey inhang mi koci hwopi cicin pnsliyan cngyeyn, knbiyax bay dmudul Oco txtaxa qnhlangan seyji uri ka Doicu, ptbku tqlahang mi anjeyng ciko. Cyun-su Ucwang butay Doicu ka &quot;Ryeynpang kohwang cyun&quot;, spuda Rucyun (kiya knkana tocong butay), Haycyun, Kongcyun tuturu kluwan heytay mi Congyang iucyun, Cicu cyun (kiya knkana hocin, hwangtyey mi keyngpey dbutay) ddha knbeyring kluwanan butay pnspuwan. Ddiyun kana hbangan heytay Doicu butay ka tu9 knbeyhing kana jeynseykay, kngkawas 2015 ddiyun batay ka hbangan pa 329 ou Oyeyn, ya bay can GDP 1.2%, kntikuh balay nuyawkyo 2.0% Peyyey. Cing-ci Dmuwi syakay sucang keyjay ka Doicu, mdhu bay rndingan na kongyey, niqan knklanan na bay mpqpah, knou bay kupn, uka hari ka hupay cngtu, kiya mi knbaraw bay biyax dha sbbarah. Tu3 knbeyhing cuckoo mi tubeyhing bay cingciti Oco ka Doicu; spuda koci huyryu smpu pa, kiya ka tu4 knbeyhing cingciti jeynseykay, spuda biyax mbari pingcya smpu u tu5 knbeyhing cingciti kana jeynseykay. Huwuyey (kiya knkana ka tongsyun canyey) so quri qnlhangan kcka Doicu sngcan congcu na kongsyeyn dhuq 71%, kongyey u 28% mi nongyey u 1%. Spuda ppatas snpuwan Oco tongcicyu kngkawas 2015 idas 1, uuka qpahun ka sediq Doicu pa 4.7%, kiya ka kana qnlhangan Omong cngyeyn pa ttikuh balay na; quri so dnmbiyax uuka qpahun u 7.1%, ttikuh bay kana Omong uri. Spuda pnkla kari cingci hoco mi pkrana pnsliyan, kiya ka kana qnlhangan jeynseykay niqan bay ririh rawtong sngcan niya ka Doicu. Ciyey Kngkawas 2014 cida, quri so bnkuwan sangsu kojyo ingyey &quot;Cayhu sucyey jeynseykay dmbiya na 500&quot; bnkuwan kana kcka hiya pa, niqan 28 ciyey ka congpu phyuwan mniq Doicu. Doicu DAX cusu u pnspuwan 30 kojyo knbeyhingbay sucu Doicu ka pnsli. Nniqan bay hhangan ka koci pinpay pa kiya knkana ka Meysaytosu-Pinsu, BMW, Puma, rulu Husu, Awti, Simongcu, Anryeyn, Atitas, Pawsucyey mi DHL. Cyaw-tung Wa mniq tukcka Oco ka Doicu, kiya ka Oco tayriku pusu na bay cyawtongsu, qnhlangan niqan qnpuran bay elu cyawtongwang, qnhlangan muwaya bay knama niqan Kawsu kongru, niqan 80 kngkawas sngari rikisi da, kana bay knbbaraw na pa ya bay 1.3 knbkiyan kongri, tu6 kana jeynseykay, kiya mi ya bay niqan 70% Kawsu kongru pa uka snyakan tnbyaxan. Psnakan Ryeynpangci, Pangci mi Syangcnci tu3 ka putong kongru Doicu, dungus na snyakan tnbyaxan mriq rulu pa 100 kongri/jikang, kcka maci u 50 kongri/jikang, nniqan sapah sediq u srwanan 30 kongri/jikang balay. Wada srwanan Doicu ka otobay pa ya bay 4000 knbkiyan sngari, txtaxa sediq u 0.63 otobay (kngkawas 2008). Kngkawas nduray niyi daw, mbiyax bay muda dmudul pkhnuk kipu ka seyhu Doicu, kongcong basu u kndudul hbaraw sediq ka smkuxul mi dmuwi. Kiya mi ddeyngsya pa wisu mtmay alang mkbrnux cyatong uri da, ou bay alang mkbrnux u niqan ddaun elu ddeyngsya, kiya mi snbarah smmalu kawsu kongru ddeyngsya. Koci Wa mniq Alang mkbrnux Tamu ka Oco taykong kongcu congsin 20 seyki prading dhuq saya pa kana bay mnangal snadu Nopeyar ka Doicu u niqan 104 hiyi knhbrawan quri so Koswey ringyu (Wuri, Hwaswey, Sngri swey uxay daw Iswey) wada hmrusan knklanan. Niqan kingal mndungus bay cyeyko, psanak qpahun, mnduwa pskingal kari ka koyeyn tisi. Tubaraw sapah pyasan, dukuricu yeyncyo ciko, ciyey koyeyn ciko ka Doicu koyeyn tisi na tu3 knbeyhing dmkuh uruc. Kana bay tubeyhing pyasan mi sapah pyasan cwanko sweyyeyn mi dukuricu koyeyn ciko pa niqan hmrinas 300 sngari ka Doicu, mray so Mapu sweyhuy u niqan 79 ka yeyncyoso, Horawenhwohu syeyhuy u niqan 48 ka yeyncyoso, kiya mi niqan Haymuhwocu ryenhohuy, 16 qnlhangan yeyncyo congsin mi 84 ka &quot;Ranmingtan&quot; koyeyn ciko. Doicu yeyncyo kayhwa na pnyahan hbangan pa niqan ka pneyyah seyhu mi niqan ka pneyyah ciyey, huyingri ciko, tubaraw pyasan, tocu ka qnhlangan nganguc, kngkawas 2013 u pspuwan kana daw 797 ou hbangan Oyeyn, 2.84% knkana qnhlangan kcka sngcan mawe Doicu. Snadu Kotohorito Weyryeyn Raypunicu kngkawas pa muda muway 10 hiyi kosweycya uxay daw sweysu yeyncyoco, knou bay hbangan u 250 knbkiyan Oyeyn, kiya ka knou bay snadu hbangan knkana jeynseykay. Mpriwaw Tu7 kana jeynseykay qnhlangan knhbrawan sediq yahan rmiwaw ka Doicu, kngkawas 2012 cida, hmrinas 3,040 knbkiyan koci mpriwaw ka mnusa Doicu. Porin ka tu3 alang mkbrnux Oco knhbaraw yahan rmiwaw. Uxay wana kiya, hmrinas 30% na sediq Doicu pa mniq nanaq qnhlangan dha msangay rmiwaw, knhbaraw bay sanan rmiwaw sediq ka Pang u Meykorunpaw-Cyeyn Mojwey. 11,116 ka syangcn Doicu pa mniq ryuyocyu pusa hangan u ya bay 4000, kiya mi 310 ka wada mangal patas pndhuwan Ryawyangti uxay daw Hayswey yucang. Kcka qnhlangan Doicu mi koci ryuyo quri dnlulan na GDP pa dhuq 432 oku Oyeyn; niqan pnluban na quri knkana neyho, qqpahun mpriwaw u 4.5% ka GDP, kiya mi wada pdungus 200 knbkiyan qqpahun (kiya knkana mpqpah na 4.8%). Syakay Knhbrawan hiyi sediq Spuda patas snpuwan jnko puca kngkawas 2011, knhbrawan hiyi sediq Doicu pa ya bay 8,020 knbkiyan hiyi sediq, dhuq kngkawas 2015 idas 6 diyax 30 cida daw wada mkala dhuq 8,150 knbkiyan hiyi sediq, dhuq kngkawas 2015 idas 12 diyax 31 daw hmrinas 8,190 knbkiyan hiyi sediq. Doicu ka knhbaraw bay sediq kana qnhlangan Omong, mniq Oco daw tu2 knhbaraw hiyi sediq ( wa mniq bukuy Orosiya), tu16 knhbaraw hiyi sediq kana jeynseykay. Quri so jnko mitu u 227 sediq/pinghwang cyeynmi ( 558 sediq/pinghwang ingri). Congyuci kndusan u 80.19 kngkawas (snaw u 77.93 kngkawas; qridin u 82.58 kngkawas). Kana bay sngyuryu u txtaxa qridin tmlaqi 1.41 laqi (snpuwan kngkawas 2011), kiya ka cngcangryu ya bay 0.833%, puting bay hiti knkana jeyngseykay. Kndadax kkngkawas 1970 prading, mrana ka wada mrdang sediq mi mntuting laqi rabu, binaw kndadax kkngkawas 2010 daw sngyuryu mi sediq qnhlangan icil mniyah thdil pa wada mkala, mnuda mndungus cyawyu ka knhbaraw sediq mneyyah thdil u wada mrana. Mneyyah thdil ka qnhlangan icil Kngkawas 2014 cida, 8,100 knbkiyan hiyi sediq Doicu pa niqan dalih 700 knbkiyan hiyi sediq ka uka koci Doicu, kcka na hiya pa 96% ka mniq tuiril Doicu, to bay so wa mniq alang mkbrnux. Snlhayan snhiyan Kndadax kngkawas 1871 phiyu qnlhangan beytaq saya, niqan dlih 2/3 ka Sincyatu mi 1/3 ka Roma Teynsukyo sinjya, kiya mi niqan ini khbaraw ka llutuc Yodaya minjoku. Niqan ka duma ini pntna snhiyan uri, binaw ini balay khbaraw kiya. Babaw kngkawas 1945 daw, wada kndudul knpriyux ka snhiyan dha Doicu, alaw ka sediq tnhdilan mi wada kndudul knou kluwanan ka Sito, kiya miTongto u muru dndulan cngco seyhu mi knkana na u mquri uka snhiyan. Wada pskingal ka Tongto mi Sito daw, lmutuc ka knou kluwanan. Spuda snpuwan jnko puca kngkawas 2011 Doicu, Kiristokyo ka tu1 knbeyhing bay snhiyan Doicu, kana sinjya pa 66.8% knkana sediq qnhlangan. Kcka knkana knhbaraw sediq pa 31.7% ka pkla kari snluhay snhiyan Sincyaw, kiya knkana ka Doicu huinhuy (30.8%) mi Pnrhulan Mtrawah (0.9%), kiya mi 31.2% ka snluhay snhiyan Roma Teysukyo. Cngcyaw sinjya knkana 1.3%, Yodayakyo sinjya knkana 0.1%, sinjya snhiyan icil na u knkana 2.7%. Kngkawas 2014 cida, sinjya Teynsukyo u dhuq 2,390 knbkiyan (Knkana sediq 29.5%), sinjya Huinhuy ka 2,260 knbkiyan (knkana sediq 27.9%). Pnrhulan ddha niyi pa kawas kawas wada kndudul mlih ka sinjya. Kari Kari Doicu ka ddiyun kari seyhu Doicu mi pusu bay kari kklaun dha, kiya ka ddiyun kari 24 qnhlangan Omong uri, kiya ka kari sduwi qmpah 3 Oco ryeynmong cuweyhuy uri. Kari Doicu ka kcka Oco ryeynmong tuq kari knhbaraw bay sediq dmuwi, pusu kari dmuwi u ya bay dhuq 1 oku knhbaraw. Kari snrwanan Doicu pa kiya knkana ka kari Tanmay, kari Tiyi Doicu, kari Sopu, kari Romu mi kari Huysuran, kiya mi wada qlhangun Oco cyuyu uxay u kari sawsu minjoku syeyncang. Knhbaraw bay sediq dmuwi ka kari tnhdilan pa kari Tuarci, kari Kuto, kari Poran, kari nniqan Paarkan mi kari Orosiya. Taywca syeysu 67% ka kongmin Doicu u malu dmuwi kingal kari icil mpprngaw, kiya mi niqan 27% ka mkla dmuwi 2 kluwannan kari uxay u hmrinas 2 kluwanan kari qnlhangan icil muda mpprngaw. Kyoiku Mpqlahang kyoiku Doicu pa pusu na bay u txtaxa Pang seyhu ka seykining. Ini pkixi ppuyas ka kyoiku llaqi ttiring u 3 dhuq 6 kngkawas ka laqi ttiring u sptrawah kiya, kiya mi bukuy daw kasi ka qulung bay dhuq muyas 9 kngkawas ka yiwu kyoiku. Tulxan kyoiku u lmutuc 4 dhuq 6 kngkawas. Tkcka kyoiku u spuda ini pntna cyawyu cipyey psnakun 3 kluwanan pnsltudan sapah pyasan: Weri kcka pyasan, ppyasun llaqi niqan knkla pndungus kyoiku mi psramal muyas tubeyhing pyasan; Suko kcka pyasan ka tukcka cngtu laqi muyas kiya, 6 kngkawas ka pyasun; cukan pyasan ka spuyas dungus cuyey koiku. Congho kcka pyasan (Gesamtschule) spdkanun ka kcka kyoiku. Swangkuy kyoiku (Duale Ausbildung) sitong trahuc ka cisu cuke cngming mi sweysu sweyri so pntnaun balay. Mniq so niyi trahuc cicu, tumal cuyey kyoiku ka laqi muyas pa malu mniq kojyo uxay u sapah pyasan pnhiyu qnhlangan muda smluhay. So niyi uuda u wada sqrasun balay, kiya mi hbaraw qnhlangan jeynseykay u dmuwi so niyi uri. Tubeyhing pyasan Doicu ka kongkong ciko, pnsltudan pa ana ini buway hbangan muyas ka laqi muyas. Mtmay tubeyhing pyasan u kasi ka muda tukcka pyasan huykaw (Abitur), binaw spuda Pang, sapah pyasan mi laqi muyas niqan nanaq ka uuda na uri. Ini ngali pila kyoiku u quri so laqi muyas koci pa sptrawah uri, so niyi u kndudul luhay muda. Spuda kngkawas 2014 OECD pkla kari, Doicu ka koci slhayan tu3 knbeyhing muti qnhlangan. Iryaw weysng Rupeyko Bwihur Utux hurico, pnhiyu kngkawas 1286, kiya ka pnrdingan byoingsaya. Huriso sitong Doicu pa malu tbrnahun mhraw tukcka seyki. Doicu saya u dhuq dmuwi kana jeynseykay knbsyaqan bay cweynmin iryaw pawcyeyn tisi, pneyyah kkngkawas 1880 Awto Hong Pisumay na syakay smmalu waya. Kndadax kkngkawas 1880 prading, kayke mi smmalu waya pawcng ipaw tisi na sptna. Saya pa sediq Doicu u cyeynkang pawsyeyn ka spuda hwating ipaw hwangan hukay, kiya mi tukubeycu tyawkwan u malu sduwi duma cyunti dmuwi tntaxa sediq ipaw hwangan. Spuda ppatas bntasan Sucyey weysng cucu, dhuq kngkawas 2013 cida, Doicu ipaw sitong 77% ka seyhu muda muway, 23% ka txtaxa hiyi sediq muway. Kngkawas 2015 cida, ddiyun hbangan kana pqita narux Doicu pa knkana kokomin sngcan congcu 11%. Kndusan kngkawas snaw mi qridin Doicu pa 77 kngkawas mi 82 kngkawas, tu20 knkana jeynseykay; mndungus bay mtuting ka laqi rabu mi ini hari qhuqil mntuting, ya bay 0.4%. Bungka Bung ka Doicu mniq snhiyan mi nbabaw dxral cngmyeyn u wada runan Oco pusu bay sucaw mi cyuncong undo ka smnlanan. Alaw ka wensweycya mi cosweycya so tuiril bungka u knbeyhing bay pkmalu susyang kongsyeyn, mniq rikisi ka Doicu pa ngalan dha &quot;Qnlhangan sediq mpsalu uyas mi susyangcya&quot; ka Doicu uri. Ingaku Hbaraw bay nniqan hhangan jeynseykay mpsalu uyas kutyeyn ingaku pa kndadax Doicu. Titoriko Pukosutohuto smnalu kwanhongcin cingcangcyu, wada dmudul knkana Yohani Saypasutian Paho mi Kearawawke Horitorisi Hongtoar uri ka Paroko cida pusu bay snpruwan mpsalu uyas. Mntuting Awkesupaw ka Awpoto Mocato mniq Saarsupaw mptusa syawticin mi mptusa laqi muyas cida wada pstutuy spruwan bay ingakucya kana jeynseykay uri-Woarhukang Ymatousu Mocato. Rutoweysi Hwan Peytohun ka kutyeyn cuyi mi langman cuyi ingaku kwotuci na pusu bay sediq. Kaar Mariya Hong Weypo mi Huyrikosu Mongtoar song mniq langman cuyi hana prading cida panyeyn pusu bay dndulan niya uri. Ropoto Suman mi Yohani Neys Poramus u wada na danan pkrana ka langman cuyi. Rica Hwakena na kecyu u niqan bay hhangan. Rica Sutoraws ka langman cuyi wanci mi syeyntay cawci sediq mpdudul uri. Kaarhayincu Sutoko Hawsn mi Hans Cimo u 20 seyki mi 21 seyki niqan bay knkla smmalu uyas. Meysu Doicu hwacya quri tuiril ndanan meysu na pkrana muda beyhing bay dnlulan niya. Aarpureyto Tyolo, tiping Hans Hwoarpayin, Matiyas Keryuneywaarto mi rudan Rukas Koranaho ka wenyi husing cicyeyn cnhdilan bay yisucya Doicu. Piteyro Poro Rupns mi Yohani Paputisto Cimoarman (Paroko), Kaspa Tawey Horitorisi mi Kaar Spicuweyke (langman cuyi), Makos Ripoman (insyang pay) mi Makos Ensto (Cawsyeynsu cuyi) uri ka mniq txtaxa suci niqan cnhdilan hniwan niya. Awto Smito-Hwohuyar, Holangcu Ihuran mi Yurius Smito-Huyrin tyawsocya uri ka mniq puting hiti 19 seyki dhuq 20 seyki pnrdingan mnuda beyhing bay knmalu ndanan dha yisu Doicu. Smmalu ssapah Doicu mniq quri so smmalu ssapah uniqan balay knmalu ndanan dh aka Karorin mi Awtohongke, ddha niyi ka dmpwela bay smmalu sspah quri romansu. Tukcka seyki reyngga ketosu hongke uri pa pnrdingan Doicu. Mniq wenyi husing mi Paroko suci, Doicu uri u mnrana quri tihwangsing hongke (mntna so Weysi wenyi husing mi Terestngparoke). Paroke suci na niqan bay hhangan smmalu ssapah ka knkana Mateus Tanniar Popeyarman, Patasa Nyoman, Keawarke Wencesraws Hong Kenopostohu mi Asamu mntswayi. Weysopurun pay dmudul 18 seyki Nante na huyni smnluwan ssapah hongke. Klelu Sangsuwapnparoke pa, tyawswocya Yohani Misyaayar Huysitemeyyey, Huynicyang mnswayi Yohani Paputisute Cimoarman u ou bay knmalu ndanan dha. Ssapah dha sediq Doicu pa dmuwi niqan bay hhangan mukucya (Fachwerk) pnsltudan, ini pntna ka alang nniqan roko pa ini nanaq pntna ka tukubeycu na uri. Wenswey mi Ceswey Wenswey rikisi pa malu tbrnahun dhuq cong seyki, kiya ka cwocya Waarte Hung Te Hukearweyte mi Woarhuramu Hung AySnpahe. Niqan bay hhangan ka Doicu cocya pa niqan Yohani Woarhukang Hong Kete, Horiterisi Sile, Ketehuoarte Ayhuraymu mi Tayawtwoar Hongtana. Mnswayi Kerin pa pssli mi smalu patas Doicu ryosing na mincyeyn pnngalan kari. Wada dha spkla jnseykay ka Doicu mincyeyn pnngalan kari. Ddha dha hiyi pa spuda dha rikisi ka pusu rdingan muda pssli mi mku matas knkingal ini pntna kluwanan kari Doicu, kiya ka &quot;Jiteyng Doicu&quot; (Deutsches Wörterbuch；splawa dha &quot;Jiteyng Kerin&quot; uri) ; pnrdingan kngkawas 1833 cida, tumntxan mnhdu smalu matas u kngkawas 1854. Meyti Knbeyhing bay kwocimeyti ciyeyn ka Peytasuman, Akesayar Supurinke citwan mi Purosipnsateayinsu cwanmey. Tesinse ka niqan bay ririh na meyti ciko uri. Treybi sucang Doicu pa kbeyhing bay kana Oco, ya bay niqan 3,800 knbkiyan sapah pa niqan treybi, dalih 90% tnsapah Doicu ka niqan wasil treybi mi weysing treybi, malu slutuc kongkong ini ngali hbangan mi qqtaun trybi sangyey pngtaw. Hmrinas 500 ka kongkong mi ntxtaxa sediq pradiyo teynday, Hnang Doicu ka pusu bay treybi skari tuicil mi msobay pradiyo. Pradiyo qnlhangan Doicu ka Doicu Pradiyo, Doicu kongkong pradiyo ryeynmong ka seykining tihwang huwu. Eyga Eyga Doicu pa mquri knklanan mi yisu u niqan beyhing bay brihan ndan dha. Smnalu dha eyga mnswayi Skratanohuski u mniq kngkawas 1895 cida muda pusa eyga spqita kana sediq. Wa mniq ssiyaw Porin niqan hhangan ka Pocutan Papeyarpaw seingpong u pnhiyu kngkawas 1912, kiya ka tukingal knbeyhing bay qnpringan mpsalu eyga. Saya daw knbeyhing bay qnpringan mpsalu eyga kana Oco. Hana bay prading pa eyga Doicu pa wada knbeyhing bay dndulan na Doicu pyawsyeyn cuyi, quri so rmirih dha pa kiya knkana ka Ropote Weyen mi Horiterisi Weyryeyn Muarnaw. &quot;Tatuhuy&quot; (kngkawas 1927) na Horirang ka tukingal hicyo bay khwan eyga. Kngkawas 1930 Yoseyhu Hong Stanpoko ka na cutaw tu1 skari Doicu niqan hnang eyga &quot;Tumkarac snkulan Utux Baraw&quot;, Marin Tayteri ka muda cuyeyn. Na Rayni Rihunstaar ka eyga snrdingan eyga meyswey na snbrahan, niqan hhangan snalu na pa &quot;Mbiyax ka mdhu lnglungan&quot;. Mmahun mi uupun Quri so mmahun mi uuqun Doicu pa ini nanaq pntna nniqan alang u ini nanaq pntna ka mmahun mi uuqun uri, binaw msdalih ka nniqan alang pa niqan ka mntna na uri (mray so tuhunac ka Pahwariya mi Suwapn na waya mmahun mi uuqun u mntna hari Jweysu mi Awtiri). Uuqun kwoci so pisaping, sosu, damac Cyokoku, damac Sira, Damac Intu mi wawa nduhan Tuarci; alaw niqan ini pntna txtaxa minjoku u kiya ka niqan uri, kuxul balay knhbaraw sediq. Pang ka hicyo bay quri so uuqun Doicu. Dalih balay 600 kluwanan ka pang snalu Doicu mi 1,200 kluwanan ka kawtyeyn mi mtumun pang. Snalu dha juro Doicu pa kiya knkana Oco 1/3 ka knou niya. Kngkawas 2012 cida, Oco pa hmrunas 99% quri so siyang babuy mi hiyi rodux mi hiyi dapa pa pnyahan Doicu kana. Mniq Doicu pa syangcang u niqan mniq ana inu kiya, dalih 1,500 kluwanan, kiya knkana yocyeyn syangcang, bhuway syangcang mi kari syangcang. Kngkawas 2012 cida, yoci supping syawryang cantaw kana congsyawryang na 3.9%. Sinaw budo mniq ou bay alang pa prading ryosing, binaw kuxul dha balay ka sinaw qnlhangan pa ida nanaq biru niya na. Kngkawas 2012 cida mmahun biru txtaxa sediq Doicu pa 110 kongsng (24 Ingcu cyarun; 29 Meycu cyarun), mniq kana jeynseykay u mniq brah balay. Quri so tqlahang dha puwaya kndungus na sinaw biru pa malu tbrnahun dhuq 15 seyki cida. Tiyu Dalih 2700 knbkiyan hiyi knhbrawan sediq Doicu ka tiyu cyurepu cngyeyn, uxay wana kiya, niqan 1200 knbkiyan hiyi sediq ka dukuricu tumal uuda tiyu. Doicu qnlhangan mtur boru tuy pa mniq kngkawas 2014 cida tumn4 mangal icibang pnsung mtur boru seykaypey. Mtur boru ka kuxul bay tiyu pskbiyax sediq Doicu. Qnlhangan Doicu mtur boru syeyhuy kaying pa knhbrawan hiyi u dhuq 650 knbkiyan, mniq mntna kluwanan pnssliyan u knbeyhing bay kana jyeynseykay, kiya mi tingci ppnsngan Doicu mtur boru cyaci ryeynsay pndkanan knhbrawan sediq miyax qmita psboru pa; mniq kcka cyeyncyo cuyey tiyu ryeynsya pa wa mniq tudha. Doicu qnlhangan mtur boru pa mniq kngkawas 1954, kngkawas 1974, kngkawas 1990 mi kngkawas 2014 pa mnangal ici bang pnsngan mtur boru seykaypey, kngkawas 1972, kngkawas 1980 mi kngkawas 1996 ka mnangal ici bang Oco mtur boru cinpyawsay. Qnlhangan Doicu pa mnniq kngkawas 1974 mi kngkawas 2006 u mnuda dmudul pnsung seykaypey, mniq kngkawas 1988, kngkawas 2024 ka muda dmudul Ocinsay. Susang mi seykey Doicu seykeysu mniq syeyntay canpin seykey ringyu pa niqan bay hhangan, kcka na u Hawsu seykeysu Ruteweysi Mis Hwantero mi Porang seykeysu Tite Ramus ka rmirih niqan bay knklanan. Qnlhangan dmudul bay susang canyey uri ka Doicu. Kngkawas 2010 Doicu hwangcuyey pa niqan dalih 1,300 ka ciyey, quli mpqpah u hmrinas 130,000 hiyi, sntkuwan hbangan u dhuq 280 oku Oyeyn. Kiya mi 44% ka canpin u ngalun cuko. Porin sucwangco mi pang mi hwangyo mawyican kngkawas u mndha muda.</FORM>
        <FORM kindOf="standard">= Doico = Gaga kska Owcow ka Germany, 51 00 N, 9 00 E ka gaga na nniqan. Kana ka knlbangan na o 357,022 sq km(hangan na o Tg63)(knlbanga dxgal o 348,672 sq km, knlbangan qsiya o 8,350 sq km). Kana ka sejiqon o niqan 80,722,792 hiyi. Gaga Berlin ka poso alang paro, jiyax 3 idas 10 ka jiyax skrayan klwaan. Mano ka dxgal Germany ga wada sogan 48% ka dxgal qpahan, 31.80% ka dxgal bboyo, rahoq dxgal do niqan 20.20% na. Bokong klwaan ta sayang o kiya ka Frank-Walter Steinmeier, pnaah hngkawas2017 idas 3 jiyax 19pnrajing kmlawa klwaan. cinkholan sa knita' sa brbiro' = Doico = Doico ryeynpang konghoko Ngalan dha Toko lmawa (kari Doico: Deotschland), wamniq tokcka iril Oco na qnhlangan pnwaya ryeynpang gikay konghoco, pnoda pnspowan 16 pang, soto mi knbering bay Alang mkbrnox ka Porin. Knlbangan tndxral qnhlangan o 35.7 knbkiyan pinghwang kongri, knthyaqan tohonac mi todaya o 876 kongri, knthyaqan tonarac mi toiril o 640 kongri, peyyah todaya ka Peyhay mi Porotihay mslotoc dhoq tohonac ka ddwiyaq Aarpeyso, moxol ka kkarac, tora bay pnsnakan dha ka srwasaw mi rbawan mi krpohan mi misan. 8,142 knbkiyan knhbrawan hiyi sediq ka Doico, kiya ka knhbaraw bay kana qnhlangan Oco, kiya o todha knhbaraw nyahan thdil kana jeynseykay ori, msnol Amirika. Kari Doico pa mniq kcka Oco o kari hbaraw bay sediq rmngaw na kari tnposo. Mndongos bay bongka Doico mi niqan bay nronan na jeynseykay qori so ssalo sapah mi meyso, ingako, coswey mi eyga, bongka yican o Rawcng ka poso bay mpririh, kiya mi kana bay qnlhangan kongyeyn mi ida nkiya kongyeyn o niqan hmrinas mkbkoy. Rikisi Hwaso knari dha Mawo yeynjn syahoko hwaso o ptora qolong bay niqan 600,000 kngkawas cida daw tna niqan sediq rodan cbiyaw ka mniq Doico hini. Kndadax kcka Soningkn meykwang o wada sndiyal toro sbrangan 380,000 kngkawas cbiyaw, kiya ka mncbiyaw bay mi mndongos bay qqiya ddiyon omadok. Mniq yayong Nianto sndiyal tokingal oxay sediq jidayi saya jnrey hwaso, wada ngalan sediq Niantota tmhangan. Hwaso Niantota pa yabay niqan dalih 40,000 kngkawas rikisi. Msdalih Umo ka kcka bling dwiyaq Sowapncoro o niqan nniqan mntna kngkwasan syeyntay jnrey ori, kiya knkana ka 42,000 kngkawas brah cida ka qalox boc mi lobo iyok waqic Mongma, kiya ka beytaq saya knama bay knriyan lobo; 40,000 kngkawas brah cida o rayong sediq tapingci ka klaon bay kana jeynseykay knrodn bay ndanan smqori oka kdkaran kari; beytaq saya 35,000 kngkawas brah cida o Hworohoyarsweynas kiya ka knrodan bay smqori hniyowan sediq oka kdkaran kari. Neypora singsyangpan mniq msdalih Sakosn-Anhat na Neypora knriyan, kiya ka Oco cingtong jitay qqiya bongka snalo dong, wada pniqan kcka bnkowan Ryeynhoko cyawkowen pnsliyan seykay ciyi klowanan. Ti-ri Spoda pnsnakan nniqan Doico pa wa mniq toiril Oco mi tokcka Oco, todaya o mslotoc Tanmay, tonarac o msqapah Poran mi Cyeyko, tonarac honac o msdalih Awtiri, toiril honac qori honac ka Jweyso, toiril o msopo Hwaransi mi Rosnpaw msopo tnoayos Piriso, toiril daya o mksipaw Horan. Tndxral o to bay so peywey 47° dhoq 55°, tongcing o wa mniq iyax 5° dhoq 16° na hiya. Todaya Doico pa mqori Peyhay, tonarac daya balay daya pa mqori Porotihay, msopo Awtiri mi Jweyso tnoayos, msdalih totoro knbeyring lango qsiya Oco Potng. Kana bay knrbangan tndxral Doico pa 357,021 pinghwang kongri (137,847 pinghwang ingri), kiya knkana ka 349,223 pinghwang kongri (134,836 pinghwang ingri) tnddxral mi 7,798 pinghwang kongri (3,011pinghwang ingri) tnqqsiya, kiya ka qnlhangan to7 knbeyhing knrbangan tndxral Oco mi kana jeynseykay o to62 knbeyhing knrbangan tndxral qnlhangan. Knkarac Hbaraw bay nniqan Doico o wada yahan dmodol toirl bwihor, mnWentay hayyangsing knkarac. Knkarac nniqan hini pa alaw ka Mosiko nwanryo o mqori todaya ka Tasiyang pyawryo, kiya ka wada moxol hari, kimi nwanryo niyi o wada pkmoxol qsiya ocilong mi qori todaya ocilong mi ocilong ssiyaw na hiya. Knkawas qnyoxan qsiya ka Doico pa 789 kongri (31 ingcon), oka mndongos bay knkarac kndngowan. Ini so kskoy bay ka misan, moxol ka rbawan, hmrinas 30°C ka kntlxan (86°F). Tonarac Doico o mnTarosing knkarac, mskoy bay ka misan, moxol ka rbawan, kntto moda knbbaraw diyax kndngowan. Nniqan tokcka mi tohonac Doico pa Hayyangsing knkarac mi Tarosing knkarac kwototay, tohonac bay ka ddwiyaq Aarpeyso o mskoy hari kiya, tokcka Doico na nniqan daya o mnLmiqo knkarac, mskoy bay mi kari bay qoyox. Kndkilan King tyaw ka pawyorey mpahong qqdiraw, kiya ka qqdoda pnskrayan qnhlangan Doico. Tndxral Doico pa psdkanan dha kndkilan cyoyo, kiya ka Oco-Mrimax qqhoni lmiqo Ticonghay mi tonarac daya Tasiyang Taropong hayayang kndkilansi. Mniq kngkawas 2008 cida, Tndxral Doico pa wa sdowi sqpahon ppwalang ka dxral (34%), dxral phman qqhoni (30.1%) ka poso na bay, thiti daw ddiyon ana knowan hwangmo cyo (13.4) mi nniqan sediq cyo, loelo (10.8%). Ccamac mi qqhoni ka tokcka Oco qqtan balay kiya, tobil lmiqo, qhoni syang mi kiya knkana qqhoni mhhor wasaw ka pdongos llmiqo 1/3, qhoni songpo ka snbrahan phoma mi wada mrana, qhoni qolic yonsan mi lngsan ka poso bay lipax hnyowan nniqan ddwiyaq daya, qhoni harong mi mhhor wasaw harong o mniq dxral bnaqi mdakil. Niqan ka oo klowanan rrwiril, pphpah, ngengiraw, qori so rriwa. Poso bay ccamac llmiqo pa kiya knkana rqnox, boyak, miric pan, rqbox, kwan, osagi, hori. Alang Mkbrnox Doico pa oo bay beyhing alang mkbrnox, niqan 11 ka kana bay bnkowan seyho nniqan alang mkbrnox. Knbeyhing bay tohoycweyn ka Rayin-Roar tohoy cyo, kngkawas 2008 cida pa niqan 1,170 knbkiyan knhbrawan hiyi sediq, kiya knkana Tosaytawho (Todaya Rayin-Sihwariya soho), Korong, Poang, Totomongto, Aysn, Toyispaw, Pohong. Cng-c Doico pa moda pnwaya gikay, pnwaya taygi minco ka Ryeynpang konghoko, seyji tico o kndadax kngkawas 1949 ka &quot;lxan waya&quot; cyako moda, sbrahon ka lxan waya pa kasi ka spoda Ryeynpang giying mi Ryeynpang Sanggiying hmrinas 2/3 o kiya ka pdaon. Poso bay lxan waya pa kiya knkana jnsing cwenyeyn, psaso biyax, pnsliyan Ryeynpang cyako mi ppron mod aka hwaco. Horico Kngkawas 1989 Ryenpang keypo hoying hwakwan. Qnhlangan Hwasi Oro ka Doico, kiya mi horico tisi o dmowi waya Roma ka poso niya, qolong niqan so qori Joarman. Ryenpang keypo hoying ka knbaraw bay hoying Dooco, seykining qori syeyncng, dmowi sohwa hohocweyn. Knbaraw bay hoying sitong Doico pa mndowa bay psaso qpahon, kcka na o Ryeynpang knbaraw hoying ka minos mi singso ancyeyn potting pcaho hoying, kiya mi Ryeynpang knbaraw rawkong hoying, Ryeynpang knbaraw syakay hoying, Ryeynpang knbaraw keyjay hoying mi Ryeynpang knbaraw singcng hoying ka qori so knlowanan ancyeyn na poting pcaho hoying. Sing-cng cyo Doico o pnoda pnsliyan 16 pang, 16 pang ka msopo phiyo mndongos qnlhangan (Kari Doico: Länder). Txtaxa pang o dmowi nanaq keynpo pang, qori so ddaon nanaq pang pa niqan knbeyhing bay biyax na qmlahang. Alaw ka knlbangan tndxral mi knhbrawan sediq txtaxa pang o ini pntna kana, qori so alang mkbranox mi knbeyring tndxral ka pang o niqan pndkanan niya, kiya mi qori so Patng-Hotngpaw, Pahwariya, Heysn, Todaya Rayin-Sihwariya mi Sakosn pa phiyo 22 ici singcng, qmlahang daon alang. Beytaq kngkawas 2013 cida, Doico pa pnsnakan dha 402 ka keyng so ci singcngcyo, kiya ka knkana 295 keyng singcngcyo mi 107 ka so singcngcyo. Pnloban Koci Congri Ankora Mokoar mniq Hayrikntamo dmodol pnsliyan qnlhangan pata kongyey kawhonghoy. Doico pa wa mniq kana jeynseykay phiyo 229 coway dayhyo ciko, kiya o pwalok hmrinas 190 qnlhangan pnloban waycyaw. Kngkawas 2011 cida, Doico ka to1 knbeyhing bay yosang cocoko Oco mi Ryeynhoko to3 knbeyhing yosang cocoko . Doico ka Todaya Tasiyang kongyo pnsliyan, Keyjay hoco mi pkrana pnsliyan, Pata kongyeyko pnsliyan, 20 qnhlangan citwan, Socyey inhang mi koci hwopi cicin pnsliyan cngyeyn, knbiyax bay dmodol Oco txtaxa qnhlangan seyji ori ka Doico, ptbko tqlahang mi anjeyng ciko. Cyon-so Ucwang botay Doico ka &quot;Ryeynpang kohwang cyon&quot;, spoda Rocyon (kiya knkana tocong botay), Haycyon, Kongcyon totoro klowan heytay mi Congyang iocyon, Cico cyon (kiya knkana hocin, hwangtyey mi keyngpey dbotay) ddha knbeyring klowanan botay pnspowan. Ddiyon kana hbangan heytay Doico botay ka to9 knbeyhing kana jeynseykay, kngkawas 2015 ddiyon batay ka hbangan pa 329 oo Oyeyn, ya bay can GDP 1.2%, kntikoh balay noyawkyo 2.0% Peyyey. Cing-ci Dmowi syakay socang keyjay ka Doico, mdho bay rndingan na kongyey, niqan knklanan na bay mpqpah, knoo bay kopn, oka hari ka hopay cngto, kiya mi knbaraw bay biyax dha sbbarah. To3 knbeyhing cockoo mi tobeyhing bay cingciti Oco ka Doico; spoda koci hoyryo smpo pa, kiya ka to4 knbeyhing cingciti jeynseykay, spoda biyax mbari pingcya smpo o to5 knbeyhing cingciti kana jeynseykay. Howoyey (kiya knkana ka tongsyon canyey) so qori qnlhangan kcka Doico sngcan congco na kongsyeyn dhoq 71%, kongyey o 28% mi nongyey o 1%. Spoda ppatas snpowan Oco tongcicyo kngkawas 2015 idas 1, ooka qpahon ka sediq Doico pa 4.7%, kiya ka kana qnlhangan Omong cngyeyn pa ttikoh balay na; qori so dnmbiyax ooka qpahon o 7.1%, ttikoh bay kana Omong ori. Spoda pnkla kari cingci hoco mi pkrana pnsliyan, kiya ka kana qnlhangan jeynseykay niqan bay ririh rawtong sngcan niya ka Doico. Ciyey Kngkawas 2014 cida, qori so bnkowan sangso kojyo ingyey &quot;Cayho socyey jeynseykay dmbiya na 500&quot; bnkowan kana kcka hiya pa, niqan 28 ciyey ka congpo phyowan mniq Doico. Doico DAX coso o pnspowan 30 kojyo knbeyhingbay soco Doico ka pnsli. Nniqan bay hhangan ka koci pinpay pa kiya knkana ka Meysaytoso-Pinso, BMW, Poma, rolo Hoso, Awti, Simongco, Anryeyn, Atitas, Pawsocyey mi DHL. Cyaw-tong Wa mniq tokcka Oco ka Doico, kiya ka Oco tayriko poso na bay cyawtongso, qnhlangan niqan qnporan bay elo cyawtongwang, qnhlangan mowaya bay knama niqan Kawso kongro, niqan 80 kngkawas sngari rikisi da, kana bay knbbaraw na pa ya bay 1.3 knbkiyan kongri, to6 kana jeynseykay, kiya mi ya bay niqan 70% Kawso kongro pa oka snyakan tnbyaxan. Psnakan Ryeynpangci, Pangci mi Syangcnci to3 ka potong kongro Doico, dongos na snyakan tnbyaxan mriq rolo pa 100 kongri/jikang, kcka maci o 50 kongri/jikang, nniqan sapah sediq o srwanan 30 kongri/jikang balay. Wada srwanan Doico ka otobay pa ya bay 4000 knbkiyan sngari, txtaxa sediq o 0.63 otobay (kngkawas 2008). Kngkawas ndoray niyi daw, mbiyax bay moda dmodol pkhnok kipo ka seyho Doico, kongcong baso o kndodol hbaraw sediq ka smkoxol mi dmowi. Kiya mi ddeyngsya pa wiso mtmay alang mkbrnox cyatong ori da, oo bay alang mkbrnox o niqan ddaon elo ddeyngsya, kiya mi snbarah smmalo kawso kongro ddeyngsya. Koci Wa mniq Alang mkbrnox Tamo ka Oco taykong kongco congsin 20 seyki prading dhoq saya pa kana bay mnangal snado Nopeyar ka Doico o niqan 104 hiyi knhbrawan qori so Koswey ringyo (Wori, Hwaswey, Sngri swey oxay daw Iswey) wada hmrosan knklanan. Niqan kingal mndongos bay cyeyko, psanak qpahon, mndowa pskingal kari ka koyeyn tisi. Tobaraw sapah pyasan, dokorico yeyncyo ciko, ciyey koyeyn ciko ka Doico koyeyn tisi na to3 knbeyhing dmkoh oroc. Kana bay tobeyhing pyasan mi sapah pyasan cwanko sweyyeyn mi dokorico koyeyn ciko pa niqan hmrinas 300 sngari ka Doico, mray so Mapo sweyhoy o niqan 79 ka yeyncyoso, Horawenhwoho syeyhoy o niqan 48 ka yeyncyoso, kiya mi niqan Haymohwoco ryenhohoy, 16 qnlhangan yeyncyo congsin mi 84 ka &quot;Ranmingtan&quot; koyeyn ciko. Doico yeyncyo kayhwa na pnyahan hbangan pa niqan ka pneyyah seyho mi niqan ka pneyyah ciyey, hoyingri ciko, tobaraw pyasan, toco ka qnhlangan ngangoc, kngkawas 2013 o pspowan kana daw 797 oo hbangan Oyeyn, 2.84% knkana qnhlangan kcka sngcan mawe Doico. Snado Kotohorito Weyryeyn Rayponico kngkawas pa moda moway 10 hiyi kosweycya oxay daw sweyso yeyncyoco, knoo bay hbangan o 250 knbkiyan Oyeyn, kiya ka knoo bay snado hbangan knkana jeynseykay. Mpriwaw To7 kana jeynseykay qnhlangan knhbrawan sediq yahan rmiwaw ka Doico, kngkawas 2012 cida, hmrinas 3,040 knbkiyan koci mpriwaw ka mnosa Doico. Porin ka to3 alang mkbrnox Oco knhbaraw yahan rmiwaw. Uxay wana kiya, hmrinas 30% na sediq Doico pa mniq nanaq qnhlangan dha msangay rmiwaw, knhbaraw bay sanan rmiwaw sediq ka Pang o Meykoronpaw-Cyeyn Mojwey. 11,116 ka syangcn Doico pa mniq ryoyocyo posa hangan o ya bay 4000, kiya mi 310 ka wada mangal patas pndhowan Ryawyangti oxay daw Hayswey yocang. Kcka qnhlangan Doico mi koci ryoyo qori dnlolan na GDP pa dhoq 432 oko Oyeyn; niqan pnloban na qori knkana neyho, qqpahon mpriwaw o 4.5% ka GDP, kiya mi wada pdongos 200 knbkiyan qqpahon (kiya knkana mpqpah na 4.8%). Syakay Knhbrawan hiyi sediq Spoda patas snpowan jnko poca kngkawas 2011, knhbrawan hiyi sediq Doico pa ya bay 8,020 knbkiyan hiyi sediq, dhoq kngkawas 2015 idas 6 diyax 30 cida daw wada mkala dhoq 8,150 knbkiyan hiyi sediq, dhoq kngkawas 2015 idas 12 diyax 31 daw hmrinas 8,190 knbkiyan hiyi sediq. Doico ka knhbaraw bay sediq kana qnhlangan Omong, mniq Oco daw to2 knhbaraw hiyi sediq ( wa mniq bokoy Orosiya), to16 knhbaraw hiyi sediq kana jeynseykay. Qori so jnko mito o 227 sediq/pinghwang cyeynmi ( 558 sediq/pinghwang ingri). Congyoci kndosan o 80.19 kngkawas (snaw o 77.93 kngkawas; qridin o 82.58 kngkawas). Kana bay sngyoryo o txtaxa qridin tmlaqi 1.41 laqi (snpowan kngkawas 2011), kiya ka cngcangryo ya bay 0.833%, poting bay hiti knkana jeyngseykay. Kndadax kkngkawas 1970 prading, mrana ka wada mrdang sediq mi mntoting laqi rabo, binaw kndadax kkngkawas 2010 daw sngyoryo mi sediq qnhlangan icil mniyah thdil pa wada mkala, mnoda mndongos cyawyo ka knhbaraw sediq mneyyah thdil o wada mrana. Mneyyah thdil ka qnhlangan icil Kngkawas 2014 cida, 8,100 knbkiyan hiyi sediq Doico pa niqan dalih 700 knbkiyan hiyi sediq ka oka koci Doico, kcka na hiya pa 96% ka mniq toiril Doico, to bay so wa mniq alang mkbrnox. Snlhayan snhiyan Kndadax kngkawas 1871 phiyo qnlhangan beytaq saya, niqan dlih 2/3 ka Sincyato mi 1/3 ka Roma Teynsokyo sinjya, kiya mi niqan ini khbaraw ka llotoc Yodaya minjoko. Niqan ka doma ini pntna snhiyan ori, binaw ini balay khbaraw kiya. Babaw kngkawas 1945 daw, wada kndodol knpriyox ka snhiyan dha Doico, alaw ka sediq tnhdilan mi wada kndodol knoo klowanan ka Sito, kiya miTongto o moro dndolan cngco seyho mi knkana na o mqori oka snhiyan. Wada pskingal ka Tongto mi Sito daw, lmotoc ka knoo klowanan. Spoda snpowan jnko poca kngkawas 2011 Doico, Kiristokyo ka to1 knbeyhing bay snhiyan Doico, kana sinjya pa 66.8% knkana sediq qnhlangan. Kcka knkana knhbaraw sediq pa 31.7% ka pkla kari snlohay snhiyan Sincyaw, kiya knkana ka Doico hoinhoy (30.8%) mi Pnrholan Mtrawah (0.9%), kiya mi 31.2% ka snlohay snhiyan Roma Teysokyo. Cngcyaw sinjya knkana 1.3%, Yodayakyo sinjya knkana 0.1%, sinjya snhiyan icil na o knkana 2.7%. Kngkawas 2014 cida, sinjya Teynsokyo o dhoq 2,390 knbkiyan (Knkana sediq 29.5%), sinjya Hoinhoy ka 2,260 knbkiyan (knkana sediq 27.9%). Pnrholan ddha niyi pa kawas kawas wada kndodol mlih ka sinjya. Kari Kari Doico ka ddiyon kari seyho Doico mi poso bay kari kklaon dha, kiya ka ddiyon kari 24 qnhlangan Omong ori, kiya ka kari sdowi qmpah 3 Oco ryeynmong coweyhoy ori. Kari Doico ka kcka Oco ryeynmong toq kari knhbaraw bay sediq dmowi, poso kari dmowi o ya bay dhoq 1 oko knhbaraw. Kari snrwanan Doico pa kiya knkana ka kari Tanmay, kari Tiyi Doico, kari Sopo, kari Romo mi kari Hoysoran, kiya mi wada qlhangon Oco cyoyo oxay o kari sawso minjoko syeyncang. Knhbaraw bay sediq dmowi ka kari tnhdilan pa kari Toarci, kari Koto, kari Poran, kari nniqan Paarkan mi kari Orosiya. Taywca syeyso 67% ka kongmin Doico o malo dmowi kingal kari icil mpprngaw, kiya mi niqan 27% ka mkla dmowi 2 klowannan kari oxay o hmrinas 2 klowanan kari qnlhangan icil moda mpprngaw. Kyoiko Mpqlahang kyoiko Doico pa poso na bay o txtaxa Pang seyho ka seykining. Ini pkixi ppoyas ka kyoiko llaqi ttiring o 3 dhoq 6 kngkawas ka laqi ttiring o sptrawah kiya, kiya mi bokoy daw kasi ka qolong bay dhoq moyas 9 kngkawas ka yiwo kyoiko. Tolxan kyoiko o lmotoc 4 dhoq 6 kngkawas. Tkcka kyoiko o spoda ini pntna cyawyo cipyey psnakon 3 klowanan pnsltodan sapah pyasan: Weri kcka pyasan, ppyason llaqi niqan knkla pndongos kyoiko mi psramal moyas tobeyhing pyasan; Soko kcka pyasan ka tokcka cngto laqi moyas kiya, 6 kngkawas ka pyason; cokan pyasan ka spoyas dongos coyey koiko. Congho kcka pyasan (Gesamtschole) spdkanon ka kcka kyoiko. Swangkoy kyoiko (Doale Aosbildong) sitong trahoc ka ciso coke cngming mi sweyso sweyri so pntnaon balay. Mniq so niyi trahoc cico, tomal coyey kyoiko ka laqi moyas pa malo mniq kojyo oxay o sapah pyasan pnhiyo qnhlangan moda smlohay. So niyi ooda o wada sqrason balay, kiya mi hbaraw qnhlangan jeynseykay o dmowi so niyi ori. Tobeyhing pyasan Doico ka kongkong ciko, pnsltodan pa ana ini boway hbangan moyas ka laqi moyas. Mtmay tobeyhing pyasan o kasi ka moda tokcka pyasan hoykaw (Abitor), binaw spoda Pang, sapah pyasan mi laqi moyas niqan nanaq ka ooda na ori. Ini ngali pila kyoiko o qori so laqi moyas koci pa sptrawah ori, so niyi o kndodol lohay moda. Spoda kngkawas 2014 OECD pkla kari, Doico ka koci slhayan to3 knbeyhing moti qnhlangan. Iryaw weysng Ropeyko Bwihor Utox horico, pnhiyo kngkawas 1286, kiya ka pnrdingan byoingsaya. Horiso sitong Doico pa malo tbrnahon mhraw tokcka seyki. Doico saya o dhoq dmowi kana jeynseykay knbsyaqan bay cweynmin iryaw pawcyeyn tisi, pneyyah kkngkawas 1880 Awto Hong Pisomay na syakay smmalo waya. Kndadax kkngkawas 1880 prading, kayke mi smmalo waya pawcng ipaw tisi na sptna. Saya pa sediq Doico o cyeynkang pawsyeyn ka spoda hwating ipaw hwangan hokay, kiya mi tokobeyco tyawkwan o malo sdowi doma cyonti dmowi tntaxa sediq ipaw hwangan. Spoda ppatas bntasan Socyey weysng coco, dhoq kngkawas 2013 cida, Doico ipaw sitong 77% ka seyho moda moway, 23% ka txtaxa hiyi sediq moway. Kngkawas 2015 cida, ddiyon hbangan kana pqita narox Doico pa knkana kokomin sngcan congco 11%. Kndosan kngkawas snaw mi qridin Doico pa 77 kngkawas mi 82 kngkawas, to20 knkana jeynseykay; mndongos bay mtoting ka laqi rabo mi ini hari qhoqil mntoting, ya bay 0.4%. Bongka Bong ka Doico mniq snhiyan mi nbabaw dxral cngmyeyn o wada ronan Oco poso bay socaw mi cyoncong ondo ka smnlanan. Alaw ka wensweycya mi cosweycya so toiril bongka o knbeyhing bay pkmalo sosyang kongsyeyn, mniq rikisi ka Doico pa ngalan dha &quot;Qnlhangan sediq mpsalo oyas mi sosyangcya&quot; ka Doico ori. Ingako Hbaraw bay nniqan hhangan jeynseykay mpsalo oyas kotyeyn ingako pa kndadax Doico. Titoriko Pokosotohoto smnalo kwanhongcin cingcangcyo, wada dmodol knkana Yohani Saypasotian Paho mi Kearawawke Horitorisi Hongtoar ori ka Paroko cida poso bay snprowan mpsalo oyas. Mntoting Awkesopaw ka Awpoto Mocato mniq Saarsopaw mptosa syawticin mi mptosa laqi moyas cida wada pstotoy sprowan bay ingakocya kana jeynseykay ori-Woarhokang Ymatooso Mocato. Rotoweysi Hwan Peytohon ka kotyeyn coyi mi langman coyi ingako kwotoci na poso bay sediq. Kaar Mariya Hong Weypo mi Hoyrikoso Mongtoar song mniq langman coyi hana prading cida panyeyn poso bay dndolan niya ori. Ropoto Soman mi Yohani Neys Poramos o wada na danan pkrana ka langman coyi. Rica Hwakena na kecyo o niqan bay hhangan. Rica Sotoraws ka langman coyi wanci mi syeyntay cawci sediq mpdodol ori. Kaarhayinco Sotoko Hawsn mi Hans Cimo o 20 seyki mi 21 seyki niqan bay knkla smmalo oyas. Meyso Doico hwacya qori toiril ndanan meyso na pkrana moda beyhing bay dnlolan niya. Aarporeyto Tyolo, tiping Hans Hwoarpayin, Matiyas Keryoneywaarto mi rodan Rokas Koranaho ka wenyi hosing cicyeyn cnhdilan bay yisocya Doico. Piteyro Poro Ropns mi Yohani Papotisto Cimoarman (Paroko), Kaspa Tawey Horitorisi mi Kaar Spicoweyke (langman coyi), Makos Ripoman (insyang pay) mi Makos Ensto (Cawsyeynso coyi) ori ka mniq txtaxa soci niqan cnhdilan hniwan niya. Awto Smito-Hwohoyar, Holangco Ihoran mi Yorios Smito-Hoyrin tyawsocya ori ka mniq poting hiti 19 seyki dhoq 20 seyki pnrdingan mnoda beyhing bay knmalo ndanan dha yiso Doico. Smmalo ssapah Doico mniq qori so smmalo ssapah oniqan balay knmalo ndanan dh aka Karorin mi Awtohongke, ddha niyi ka dmpwela bay smmalo sspah qori romanso. Tokcka seyki reyngga ketoso hongke ori pa pnrdingan Doico. Mniq wenyi hosing mi Paroko soci, Doico ori o mnrana qori tihwangsing hongke (mntna so Weysi wenyi hosing mi Terestngparoke). Paroke soci na niqan bay hhangan smmalo ssapah ka knkana Mateos Tanniar Popeyarman, Patasa Nyoman, Keawarke Wencesraws Hong Kenopostoho mi Asamo mntswayi. Weysoporon pay dmodol 18 seyki Nante na hoyni smnlowan ssapah hongke. Klelo Sangsowapnparoke pa, tyawswocya Yohani Misyaayar Hoysitemeyyey, Hoynicyang mnswayi Yohani Papotisote Cimoarman o oo bay knmalo ndanan dha. Ssapah dha sediq Doico pa dmowi niqan bay hhangan mokocya (Fachwerk) pnsltodan, ini pntna ka alang nniqan roko pa ini nanaq pntna ka tokobeyco na ori. Wenswey mi Ceswey Wenswey rikisi pa malo tbrnahon dhoq cong seyki, kiya ka cwocya Waarte Hong Te Hokearweyte mi Woarhoramo Hong AySnpahe. Niqan bay hhangan ka Doico cocya pa niqan Yohani Woarhokang Hong Kete, Horiterisi Sile, Ketehooarte Ayhoraymo mi Tayawtwoar Hongtana. Mnswayi Kerin pa pssli mi smalo patas Doico ryosing na mincyeyn pnngalan kari. Wada dha spkla jnseykay ka Doico mincyeyn pnngalan kari. Ddha dha hiyi pa spoda dha rikisi ka poso rdingan moda pssli mi mko matas knkingal ini pntna klowanan kari Doico, kiya ka &quot;Jiteyng Doico&quot; (Deotsches Wörterboch；splawa dha &quot;Jiteyng Kerin&quot; ori) ; pnrdingan kngkawas 1833 cida, tomntxan mnhdo smalo matas o kngkawas 1854. Meyti Knbeyhing bay kwocimeyti ciyeyn ka Peytasoman, Akesayar Soporinke citwan mi Porosipnsateayinso cwanmey. Tesinse ka niqan bay ririh na meyti ciko ori. Treybi socang Doico pa kbeyhing bay kana Oco, ya bay niqan 3,800 knbkiyan sapah pa niqan treybi, dalih 90% tnsapah Doico ka niqan wasil treybi mi weysing treybi, malo slotoc kongkong ini ngali hbangan mi qqtaon trybi sangyey pngtaw. Hmrinas 500 ka kongkong mi ntxtaxa sediq pradiyo teynday, Hnang Doico ka poso bay treybi skari toicil mi msobay pradiyo. Pradiyo qnlhangan Doico ka Doico Pradiyo, Doico kongkong pradiyo ryeynmong ka seykining tihwang howo. Eyga Eyga Doico pa mqori knklanan mi yiso o niqan beyhing bay brihan ndan dha. Smnalo dha eyga mnswayi Skratanohoski o mniq kngkawas 1895 cida moda posa eyga spqita kana sediq. Wa mniq ssiyaw Porin niqan hhangan ka Pocotan Papeyarpaw seingpong o pnhiyo kngkawas 1912, kiya ka tokingal knbeyhing bay qnpringan mpsalo eyga. Saya daw knbeyhing bay qnpringan mpsalo eyga kana Oco. Hana bay prading pa eyga Doico pa wada knbeyhing bay dndolan na Doico pyawsyeyn coyi, qori so rmirih dha pa kiya knkana ka Ropote Weyen mi Horiterisi Weyryeyn Moarnaw. &quot;Tatohoy&quot; (kngkawas 1927) na Horirang ka tokingal hicyo bay khwan eyga. Kngkawas 1930 Yoseyho Hong Stanpoko ka na cotaw to1 skari Doico niqan hnang eyga &quot;Tomkarac snkolan Utox Baraw&quot;, Marin Tayteri ka moda coyeyn. Na Rayni Rihonstaar ka eyga snrdingan eyga meyswey na snbrahan, niqan hhangan snalo na pa &quot;Mbiyax ka mdho lnglongan&quot;. Mmahon mi oopon Qori so mmahon mi ooqon Doico pa ini nanaq pntna nniqan alang o ini nanaq pntna ka mmahon mi ooqon ori, binaw msdalih ka nniqan alang pa niqan ka mntna na ori (mray so tohonac ka Pahwariya mi Sowapn na waya mmahon mi ooqon o mntna hari Jweyso mi Awtiri). Uoqon kwoci so pisaping, soso, damac Cyokoko, damac Sira, Damac Into mi wawa ndohan Toarci; alaw niqan ini pntna txtaxa minjoko o kiya ka niqan ori, koxol balay knhbaraw sediq. Pang ka hicyo bay qori so ooqon Doico. Dalih balay 600 klowanan ka pang snalo Doico mi 1,200 klowanan ka kawtyeyn mi mtomon pang. Snalo dha joro Doico pa kiya knkana Oco 1/3 ka knoo niya. Kngkawas 2012 cida, Oco pa hmronas 99% qori so siyang baboy mi hiyi rodox mi hiyi dapa pa pnyahan Doico kana. Mniq Doico pa syangcang o niqan mniq ana ino kiya, dalih 1,500 klowanan, kiya knkana yocyeyn syangcang, bhoway syangcang mi kari syangcang. Kngkawas 2012 cida, yoci sopping syawryang cantaw kana congsyawryang na 3.9%. Sinaw bodo mniq oo bay alang pa prading ryosing, binaw koxol dha balay ka sinaw qnlhangan pa ida nanaq biro niya na. Kngkawas 2012 cida mmahon biro txtaxa sediq Doico pa 110 kongsng (24 Ingco cyaron; 29 Meyco cyaron), mniq kana jeynseykay o mniq brah balay. Qori so tqlahang dha powaya kndongos na sinaw biro pa malo tbrnahon dhoq 15 seyki cida. Tiyo Dalih 2700 knbkiyan hiyi knhbrawan sediq Doico ka tiyo cyorepo cngyeyn, oxay wana kiya, niqan 1200 knbkiyan hiyi sediq ka dokorico tomal ooda tiyo. Doico qnlhangan mtor boro toy pa mniq kngkawas 2014 cida tomn4 mangal icibang pnsong mtor boro seykaypey. Mtor boro ka koxol bay tiyo pskbiyax sediq Doico. Qnlhangan Doico mtor boro syeyhoy kaying pa knhbrawan hiyi o dhoq 650 knbkiyan, mniq mntna klowanan pnssliyan o knbeyhing bay kana jyeynseykay, kiya mi tingci ppnsngan Doico mtor boro cyaci ryeynsay pndkanan knhbrawan sediq miyax qmita psboro pa; mniq kcka cyeyncyo coyey tiyo ryeynsya pa wa mniq todha. Doico qnlhangan mtor boro pa mniq kngkawas 1954, kngkawas 1974, kngkawas 1990 mi kngkawas 2014 pa mnangal ici bang pnsngan mtor boro seykaypey, kngkawas 1972, kngkawas 1980 mi kngkawas 1996 ka mnangal ici bang Oco mtor boro cinpyawsay. Qnlhangan Doico pa mnniq kngkawas 1974 mi kngkawas 2006 o mnoda dmodol pnsong seykaypey, mniq kngkawas 1988, kngkawas 2024 ka moda dmodol Ocinsay. Sosang mi seykey Doico seykeyso mniq syeyntay canpin seykey ringyo pa niqan bay hhangan, kcka na o Hawso seykeyso Roteweysi Mis Hwantero mi Porang seykeyso Tite Ramos ka rmirih niqan bay knklanan. Qnlhangan dmodol bay sosang canyey ori ka Doico. Kngkawas 2010 Doico hwangcoyey pa niqan dalih 1,300 ka ciyey, qoli mpqpah o hmrinas 130,000 hiyi, sntkowan hbangan o dhoq 280 oko Oyeyn. Kiya mi 44% ka canpin o ngalon coko. Porin socwangco mi pang mi hwangyo mawyican kngkawas o mndha moda.</FORM>
    </S>
</TEXT>