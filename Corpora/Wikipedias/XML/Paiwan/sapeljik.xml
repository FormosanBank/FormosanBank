<?xml version="1.0" ?>
<TEXT id="Wiki_Paiwan_sapeljik" xml:lang="pwn" source="Paiwan Wikipedia, article: sapeljik" copyright="CC BY-SA" citation="sapeljik. (2024, December 07). In Wikipedia [Paiwan]. https://pwn.wikipedia.org/wiki/sapeljik" BibTeX_citation="@misc{Wiki_pwn_sapeljik, title = sapeljik, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/sapeljik} }">
    <S id="0">
        <FORM kindOf="original">qacaqaca aicu a kasiw a sapeljik, saka nu izua a qacaqaca a cawcau, mamau ta sapeljik aya a payuwan. kasicuayan i qinaljan, tjuruvu a cawcau a kemeljang taicu a kasiw a kinakemudan. avan nu macelecel tua qaljic na sapeljik a payuwan, nuri saljengseng. saka, uri pakeljang ta kakedriyan a ramaljeng, sa uri pakikasiw a sapeljik ta kakedriyan a ramaljeng a kemeljang tua kinakemudan naicu a kasiw. sadjelung aza duku na sapeljik nu tjepana, saka, nu pitua pana aicu a kasiw, nuri macayanga aza ciqaw, kang, quzang kata tjulja. qaw, madjulu a macemu aicu a sapeljik a kasiw sa mavekelj a malap tua sematjumaq kata temalem ta ngilengil. nu kemeljanganga itjen taicu a sikakudan na sapeljik, manu kemeljang itjen tua kakudan na payuwan itua qucalj, mavananga inika malap taza sapeljik a payuwan tua mapacay a ciqaw, masa neka a ciqaw nu lima a cavilj nu tjepana a sipacay ta ciqaw na sapeljik. qaw izuanga a kakudan na quculj na payuwan a inika mekeljang, matu kineljang nua tjasevalitan, avan nu inika kikasiw taza sapeljik, nuri meliawliaw a sapeljik, qaw, masa liaw a zaljum itua kasiw na sapeljik sa maqati a qemeceng tua maljama i cemecemel; madjulu a papevaljut aicu a sapeljik, kimalji nu maljamanga aicu a kasiw sa nuri veneve nuicavilj. liaw a kasiw a maqati a mamau taicu a kasiw a sapeljik a maytucu. kaizuanan</FORM>
        <FORM kindOf="standard">qacaqaca aico a kasiw a sapeljik, saka no izoa a qacaqaca a cawcao, mamao ta sapeljik aya a payowan. kasicoayan i qinaljan, tjorovo a cawcao a kemeljang taico a kasiw a kinakemodan. avan no macelecel toa qaljic na sapeljik a payowan, nori saljengseng. saka, ori pakeljang ta kakedriyan a ramaljeng, sa ori pakikasiw a sapeljik ta kakedriyan a ramaljeng a kemeljang toa kinakemodan naico a kasiw. sadjelong aza doko na sapeljik no tjepana, saka, no pitoa pana aico a kasiw, nori macayanga aza ciqaw, kang, qozang kata tjolja. qaw, madjolo a macemo aico a sapeljik a kasiw sa mavekelj a malap toa sematjomaq kata temalem ta ngilengil. no kemeljanganga itjen taico a sikakodan na sapeljik, mano kemeljang itjen toa kakodan na payowan itoa qocalj, mavananga inika malap taza sapeljik a payowan toa mapacay a ciqaw, masa neka a ciqaw no lima a cavilj no tjepana a sipacay ta ciqaw na sapeljik. qaw izoanga a kakodan na qocolj na payowan a inika mekeljang, mato kineljang noa tjasevalitan, avan no inika kikasiw taza sapeljik, nori meliawliaw a sapeljik, qaw, masa liaw a zaljom itoa kasiw na sapeljik sa maqati a qemeceng toa maljama i cemecemel; madjolo a papevaljot aico a sapeljik, kimalji no maljamanga aico a kasiw sa nori veneve noicavilj. liaw a kasiw a maqati a mamao taico a kasiw a sapeljik a maytoco. kaizoanan</FORM>
    </S>
</TEXT>