<?xml version="1.0" ?>
<TEXT id="Wiki_Paiwan_tjeves" xml:lang="pwn" source="Paiwan Wikipedia, article: tjeves" copyright="CC BY-SA" citation="tjeves. (2024, December 07). In Wikipedia [Paiwan]. https://pwn.wikipedia.org/wiki/tjeves" BibTeX_citation="@misc{Wiki_pwn_tjeves, title = tjeves, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/tjeves} }">
    <S id="0">
        <FORM kindOf="original">masanliawliaw aicu a kasiw izua i ciuku, ripun, hanguk kata taiwan, avan a kudrakudral a maurag a kasiw. qaw caljeqil aravac aza kasiw na tjeves. sikakudanan semanpazangal aravac taicu a kasiw na tjeves a payuwan tu sinanumaqan, mavan a seman taza tjaljapazangal a qeluz kata sasuayan. sinantjukutjuku na palidring naicu a tjeves a kasiw a cawcau kacauyanga. qaw, nu seman ta kanupitj a pulingaw kasicuayanga, uri kikasiw ta caljeqil kata inika madjulu a macemu a kasiw tiamadju, sa sinankanupitj naza kasiw tiamadju. saka, aza tjaljanguanguaqan a kasiw, mavan a tjeves aya. milimilingan izua a milimilingan a setjuabar: kasicuacuayanga, izua a sevalitan na tjuabar a setavat taizua a kadjunangan. qaw uri mavacuk tiamadju itjayteku taicu a drusa a tjeves a kasiw, sa napasemalaw tiamadju tjai sevalitan tu inika maqati a semeqas taicu a drusa a tjeves. ljakua, izua a pairang a semagadu tu semeqas taicu a drusa a tjeves nuciukuanga, qaw nekanga a sepi itua tjuabar aya. qaw, aza pairang a semeqas taza kasiw, nekanga qimang niamatju nutjaivilj uta. kaizuanan</FORM>
        <FORM kindOf="standard">masanliawliaw aico a kasiw izoa i cioko, ripon, hangok kata taiwan, avan a kodrakodral a maorag a kasiw. qaw caljeqil aravac aza kasiw na tjeves. sikakodanan semanpazangal aravac taico a kasiw na tjeves a payowan to sinanomaqan, mavan a seman taza tjaljapazangal a qeloz kata sasoayan. sinantjokotjoko na palidring naico a tjeves a kasiw a cawcao kacaoyanga. qaw, no seman ta kanopitj a polingaw kasicoayanga, ori kikasiw ta caljeqil kata inika madjolo a macemo a kasiw tiamadjo, sa sinankanopitj naza kasiw tiamadjo. saka, aza tjaljangoangoaqan a kasiw, mavan a tjeves aya. milimilingan izoa a milimilingan a setjoabar: kasicoacoayanga, izoa a sevalitan na tjoabar a setavat taizoa a kadjonangan. qaw ori mavacok tiamadjo itjayteko taico a drosa a tjeves a kasiw, sa napasemalaw tiamadjo tjai sevalitan to inika maqati a semeqas taico a drosa a tjeves. ljakoa, izoa a pairang a semagado to semeqas taico a drosa a tjeves nociokoanga, qaw nekanga a sepi itoa tjoabar aya. qaw, aza pairang a semeqas taza kasiw, nekanga qimang niamatjo notjaivilj ota. kaizoanan</FORM>
    </S>
</TEXT>