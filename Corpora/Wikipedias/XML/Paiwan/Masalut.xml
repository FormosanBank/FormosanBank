<?xml version="1.0" ?>
<TEXT id="Wiki_Paiwan_Masalut" xml:lang="pwn" source="Paiwan Wikipedia, article: Masalut" copyright="CC BY-SA" citation="Masalut. (2025, May 05). In Wikipedia [Paiwan]. https://pwn.wikipedia.org/wiki/Masalut" BibTeX_citation="@misc{Wiki_pwn_Masalut, title = Masalut, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/Masalut} }">
    <S id="0">
        <FORM kindOf="original">ka sicuayan a tja kakudan, numakakiivaqu izua tja sinan pazangal a palisian, mavan azua masalut. pumaljimalji tua tja cemas ti tjagaraus, satjekana pulami puvaqu tua tja sikavaljut aya patarevan nuaicu a pupalisiyan. aicu a Masalut sisan paravacan tua naqemati katua mareka tjamatjaljaljak. sangasan: sangasu a maleva a kiqaung ta sevalitan. sikamasn musalj: pakiljaceng a padjulu taqumaqanan tu kanen. sikamasan tjelulj: paljiljuas a kemesa ta vaqu paluveluv ta vaqu. sikamasan simatjelj: kisan aljak a taqinaljan samaqepu a mapuljat. sikamasan limalj: kisan aljak a mamazangiljan sa qemacuvung ta masalut sangasangasan a qadaw nu sangasangasan a qadau, nu masalusalut a i qinaljan, kayumaq a taqaljaqaljan a mapuljat, sa qavaqavai, sa culjuculju. nu kaljasalutan na venaua tacekeceljan, mare kivalavala itjen, nu izua mangetjez i tjanuitjen, tja patekelan ta vinaua pinikak, tja sikit tja qavai a pasedjalu. sikamusalj a qadau nu sikamusalj a qadau, pumaljimalji, kisukup ta cemas, patjevuta tua kavaquan, nukemesa ikamaqati sedjelj a kavaquan, ta teveljen a sicaviljan a kinivaqu. nuikatjen a pasusu pinaka palisi aya ramaljemaljeng. izua tulu na ramaljemaljeng tu penaula itjen tua tja lami a vaqu, aicua kemasi ta temugut patje kivaqu, tja kinamagaljuan aya! lja kinaluljayan, kinazengezengan aravac! aicua tja lami sinan vaqu a tja sinan pazangal a kemasicuway. tazua pipaljing a patjavang tua kavaquan, vutjulj, qavai, vaua. mangtjez a malada a kemapalisi a semanenanguq tua tja cavilj. nu djemaljun ta kaljasalutan a qadaw, papuljiva a uqaljaqaljai ta mareka sudju, tiyamadju a uqaljaqalay, qemuyulj ta sasanguaqan saka mezua si pecungu a kasiu, sa satjezi a pasa tua na sudju a umaq, aicu a namaitucu sini pakacadja a pakeljang tua tjenglayan. aza sinatjezan a vavayavayan, tiamadju a matjaljaljak izua cinavu a sipavalet tua kiljivakan na sudjusudju. aza sikaizua nusa papuljiva nu kaljasalutan, mavanaza sinipapiayan tua sudjusudju a vavayavayan, izua tjaparekiljivaljivak tjaparepaqaljaqaljay! sika masantjelulj a qadau nu sika masantjelulj a qadau, a uqaljaqaljay a vavayavayan ikapumaya tu vuluvulung tu kakedriyan. savid a na kipaqulid a mitung a kialalang tua kinacalisianan! maqepuqepu itua na mazazangiljan a kasasavan, parutavatavak a masasenay a maqacuvucuvung. tazua nu zemiyaziyan i katuruvuan, izua mazazangiljan, izua kalayngan a papapilipiliq tua tjalja valeljeveljan a vavayan. kitekelan a pakata langalj. aicua namaitucu a kakudan nu masalusalut paseketj aya, na temalidu aravac! sika masan simatjelj a qadau nu sika masan simatjelj a qadau, aza malada penaljing a kemapalisi uta, lja kiqaung kisukup tua cemas a papuluqem, tu na suljivat itjen a taqaljaqaljan. sikalimalj a qadau nu sikalimalj anga qadau, vilivililjan anga mavesuang aya, tazua maqati anga qemaljup, maqati anga qemuma. patagilj anga uta vaquan a cavilj. qemavai nu masalut qemavai a pipaljing a taqaljaqaljan. maqaqival nu masalut ka sicuayan izua masan lialiav a siki vangavangan, namaya tua venacaq tua sadjelung, tua maqaqival ta valjanga.</FORM>
        <FORM kindOf="standard">ka sicoayan a tja kakodan, nomakakiivaqo izoa tja sinan pazangal a palisian, mavan azoa masalot. pomaljimalji toa tja cemas ti tjagaraos, satjekana polami povaqo toa tja sikavaljot aya patarevan noaico a popalisiyan. aico a Masalot sisan paravacan toa naqemati katoa mareka tjamatjaljaljak. sangasan: sangaso a maleva a kiqaong ta sevalitan. sikamasn mosalj: pakiljaceng a padjolo taqomaqanan to kanen. sikamasan tjelolj: paljiljoas a kemesa ta vaqo palovelov ta vaqo. sikamasan simatjelj: kisan aljak a taqinaljan samaqepo a mapoljat. sikamasan limalj: kisan aljak a mamazangiljan sa qemacovong ta masalot sangasangasan a qadaw no sangasangasan a qadao, no masalosalot a i qinaljan, kayomaq a taqaljaqaljan a mapoljat, sa qavaqavai, sa coljocoljo. no kaljasalotan na venaoa tacekeceljan, mare kivalavala itjen, no izoa mangetjez i tjanoitjen, tja patekelan ta vinaoa pinikak, tja sikit tja qavai a pasedjalo. sikamosalj a qadao no sikamosalj a qadao, pomaljimalji, kisokop ta cemas, patjevota toa kavaqoan, nokemesa ikamaqati sedjelj a kavaqoan, ta teveljen a sicaviljan a kinivaqo. noikatjen a pasoso pinaka palisi aya ramaljemaljeng. izoa tolo na ramaljemaljeng to penaola itjen toa tja lami a vaqo, aicoa kemasi ta temogot patje kivaqo, tja kinamagaljoan aya! lja kinaloljayan, kinazengezengan aravac! aicoa tja lami sinan vaqo a tja sinan pazangal a kemasicoway. tazoa pipaljing a patjavang toa kavaqoan, votjolj, qavai, vaoa. mangtjez a malada a kemapalisi a semanenangoq toa tja cavilj. no djemaljon ta kaljasalotan a qadaw, papoljiva a oqaljaqaljai ta mareka sodjo, tiyamadjo a oqaljaqalay, qemoyolj ta sasangoaqan saka mezoa si pecongo a kasio, sa satjezi a pasa toa na sodjo a omaq, aico a namaitoco sini pakacadja a pakeljang toa tjenglayan. aza sinatjezan a vavayavayan, tiamadjo a matjaljaljak izoa cinavo a sipavalet toa kiljivakan na sodjosodjo. aza sikaizoa nosa papoljiva no kaljasalotan, mavanaza sinipapiayan toa sodjosodjo a vavayavayan, izoa tjaparekiljivaljivak tjaparepaqaljaqaljay! sika masantjelolj a qadao no sika masantjelolj a qadao, a oqaljaqaljay a vavayavayan ikapomaya to volovolong to kakedriyan. savid a na kipaqolid a mitong a kialalang toa kinacalisianan! maqepoqepo itoa na mazazangiljan a kasasavan, parotavatavak a masasenay a maqacovocovong. tazoa no zemiyaziyan i katorovoan, izoa mazazangiljan, izoa kalayngan a papapilipiliq toa tjalja valeljeveljan a vavayan. kitekelan a pakata langalj. aicoa namaitoco a kakodan no masalosalot paseketj aya, na temalido aravac! sika masan simatjelj a qadao no sika masan simatjelj a qadao, aza malada penaljing a kemapalisi ota, lja kiqaong kisokop toa cemas a papoloqem, to na soljivat itjen a taqaljaqaljan. sikalimalj a qadao no sikalimalj anga qadao, vilivililjan anga mavesoang aya, tazoa maqati anga qemaljop, maqati anga qemoma. patagilj anga ota vaqoan a cavilj. qemavai no masalot qemavai a pipaljing a taqaljaqaljan. maqaqival no masalot ka sicoayan izoa masan lialiav a siki vangavangan, namaya toa venacaq toa sadjelong, toa maqaqival ta valjanga.</FORM>
    </S>
</TEXT>