<?xml version="1.0" ?>
<TEXT id="Wiki_Paiwan_Paiwan" xml:lang="pwn" source="Paiwan Wikipedia, article: Paiwan" copyright="CC BY-SA" citation="Paiwan. (2024, November 18). In Wikipedia [Paiwan]. https://pwn.wikipedia.org/wiki/Paiwan" BibTeX_citation="@misc{Wiki_pwn_Paiwan, title = Paiwan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Paiwan} }">
    <S id="0">
        <FORM>aicu a Paiwan zuku nuaya mavan na imaza i Taivang a kacalisian. kemasi navalj i Kavulungan a kinasizuan, aza pinulingetjan na Paiwan zuku, kemasi navalj i Timur a patagilj, sa pasa viri djemaljun i Langkiaw, sa pasa kacedas i Taimali i navalj ta ljavek. supu na paiwan zuku a caucau a supu nua Paiwan zuku a caucau tucu, izua mansivaulav sakaizua, au tjaljatjuruvuan a i pinui Qakavan a Paiwan zuku a caucau. pinulingetjan aicu a paiwan zuku izua masanmusalj a pangaljan, mavan a se Vuculj kata se Ravar. Vuculj a se Vuculj izua se Tjaiquvuquvulj: Padain, Payuan, piuma, Qucapungan, Timur(numatjelu ki izua macidjilj), Wuakaba (numatjelu ki izua macidjilj). se Tjaruvacalj djaljadjaljai, valjulu, timur(numatjelu ki izua macidjilj). se paumaumaq Makazayazaya, Paljur, Kazangiljan, Iziuci(ivecekadan), Wuakaba(numatjelu ki izua madrusa). se Pavuavua kemasi kazazaljan a pasanavalj a patje kasuga a tjelu a qinaljan. setjakuvukuvulj sesisigu kata sekasuga a pasanavalj a tjelu a qinaljan. se paliljaliljav pinui sinvaudjan kata pinui mansiuan. se paqaluqalu katatipu se kacedas pinui ansuan, pinui kaqaluan, pinui taimalian, pinui kanarungan. Ravar a se Ravar virivirian a kinaizuanan, izua se Parirayan, Sagaran, Tjukuvulj, Timur(numatjelu ki izua macidjilj), Tjailjaking, Djinljepan. palisian Masalut ka sicuayan a tja kakudan, numakakiivaqu izua tja sinan pazangal a palisian, mavan azua Masalut. pumaljimalji tua tja cemas ti tjagaraus, satjekana pulami puvaqu tua tja sikavaljut aya patarevan nuaicu a pupalisian. aicu a Masalut sisan paravacan tua naqemati katua mareka tjamatjaljaljak. sangasan: sangasu a maleva a kiqaung ta sevalitan. sikamasn musalj: pakiljaceng a padjulu taqumaqanan tu kanen. sikamasan tjelulj: paljiljuas a kemesa ta vaqu paluveluv ta vaqu. sikamasan simatjelj: kisan aljak a taqinaljan samaqepu a mapuljat. sikamasan limalj: kisan aljak a mamazangiljan sa qemacuvung ta Masalut Maljeveq pacunu uta Taiwan kacalisian </FORM>
    </S>
</TEXT>
