<?xml version="1.0" ?>
<TEXT id="Wiki_Paiwan_milimilingan" xml:lang="pwn" source="Paiwan Wikipedia, article: milimilingan" copyright="CC BY-SA" citation="milimilingan. (2025, May 05). In Wikipedia [Paiwan]. https://pwn.wikipedia.org/wiki/milimilingan" BibTeX_citation="@misc{Wiki_pwn_milimilingan, title = milimilingan, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/milimilingan} }">
    <S id="0">
        <FORM kindOf="original">== milimilingan a sekacedas == izua a milimilingan a sekacedas, kasicuacuayanga nu mazaljum, qacaqaca a zaljum. qaw izua a marekaka a kaka a uqaljay a tjavulung kata kaka a vavayan a tjaljaljak itua zaljum. ljakua, puqimang tiamadju masa djemakuc taza ljaras mavan a cemel tiamadju, sa inika macay. ljakua, nekanga katjunangan niamadju, qaw nekanga a umaqan niamadju uta, sa qemauqaung tiamadju. numatazuwa, izua a ita a qatjudray a tevuta, qaw masangadugaduan a caqi naicu a qatjudray. sa tjaljuzuwanga itua gadu aza marekaka. ljaku inika a sarenguaq a sikavaljutan niamadju, masa neka a sapuy niamadju. izua a makatalj, izua a minlayalayap a lalangaw, qudjidjilj a maca nimadju. qaw nu pacucun aza marekaka taza lalangaw, izua a kinemeneman niamadju. sa alapen ta drusa a kasiw niamadju tu madjadjemuas aza kasiw. qaw, izua a sapuy sa pucungu tiamadju. nu masan tua maqacuvucuvung tiamadju a marekaka, uri qemuma tiamadju i katjunangan na qatjudray. kemikim tiamadju taza vurasi, vasa kata vusam na vaqu uta, sa venusam tiamadju, qaw liaw a lami niamadju nutjaivililj. liav a milimilingan nua payuanzuku.</FORM>
        <FORM kindOf="standard">== milimilingan a sekacedas == izoa a milimilingan a sekacedas, kasicoacoayanga no mazaljom, qacaqaca a zaljom. qaw izoa a marekaka a kaka a oqaljay a tjavolong kata kaka a vavayan a tjaljaljak itoa zaljom. ljakoa, poqimang tiamadjo masa djemakoc taza ljaras mavan a cemel tiamadjo, sa inika macay. ljakoa, nekanga katjonangan niamadjo, qaw nekanga a omaqan niamadjo ota, sa qemaoqaong tiamadjo. nomatazowa, izoa a ita a qatjodray a tevota, qaw masangadogadoan a caqi naico a qatjodray. sa tjaljozowanga itoa gado aza marekaka. ljako inika a sarengoaq a sikavaljotan niamadjo, masa neka a sapoy niamadjo. izoa a makatalj, izoa a minlayalayap a lalangaw, qodjidjilj a maca nimadjo. qaw no pacocon aza marekaka taza lalangaw, izoa a kinemeneman niamadjo. sa alapen ta drosa a kasiw niamadjo to madjadjemoas aza kasiw. qaw, izoa a sapoy sa pocongo tiamadjo. no masan toa maqacovocovong tiamadjo a marekaka, ori qemoma tiamadjo i katjonangan na qatjodray. kemikim tiamadjo taza vorasi, vasa kata vosam na vaqo ota, sa venosam tiamadjo, qaw liaw a lami niamadjo notjaivililj. liav a milimilingan noa payoanzoko.</FORM>
    </S>
</TEXT>