<?xml version="1.0" ?>
<TEXT id="Wiki_Paiwan_vatu" xml:lang="pwn" source="Paiwan Wikipedia, article: vatu" copyright="CC BY-SA" citation="vatu. (2025, May 05). In Wikipedia [Paiwan]. https://pwn.wikipedia.org/wiki/vatu" BibTeX_citation="@misc{Wiki_pwn_vatu, title = vatu, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/vatu} }">
    <S id="0">
        <FORM kindOf="original">vatu milingan na vatu kasicuayan, garavagavan a vatu inika paquziquzipen, izua tu itaqadaw, vaik a sema cemecemel a cinunan manu padjumak tua djaljau angata garavagavan, maulau isauniuni. manu kinemenem a cinunan tu nu izuacu a garavagavan uri maqeljing angata timadju, a pusaladj a qemaljup ta qemuziquzip, kinemnem tu kudain a qemaljup tu masa niamadju. keljangen niamadju tu pusequ ta zua qemuziquzip. seman qavay sa vengetji tua quvalj a ladruadruq, sa pavengetjan a pitua ricing nua kasiw, pai manu a qemuziquzip maveca sa vaik a keman tuazua qavay itua ricing nua kasiw, kavililj anga masan qali anga nua caucau sa papungadani anga tu vatu. milingan tuki tjaucikel i kaljaljau na vatu kasicuacuayanga, izuazua a macidilj a uqaljay kata vavayan a macidilj a napinaljak na djilung, sa papuvaljawanga tiamadju tua pualjak ta caucaw na paiwan. saka, nakemeljanganga a taqaljaqaljan nua kuljailjau ta aljak nua a vavayan a lumamad na djilung kata vulung timadju. kasicuacuayanga, izua a tjelu a djilung mavan a king kata vuteqiteqilj, sa namacugcug a vatu ta djilung, qaw macekas azua a djilung sa izuanga a macidilj a vavayan a lumamad. nu maqacuvucuvunganga azua a vavayan a lumamad sa napuvaljaw kata vulung, qaw pinualjak ta matjelu a uqaljay niamadju. azua a kilaingan mavananga a mazangilj na kuljaljau, a djaljedjalj avananga a mazanglj na qapedang, qaw aza a aljak a sikamasantjelulj a mavananga a sivalitan nua pulingaw. izua a tjaucikel i kuljaljau, a sivalitan niamdju a kemasi i kacedas tua kaledep tua taiwan sa izuaga a qinaljan niamadju imaza. qaw kasicuacuayanga, izuazua i kurasaru tiamadju; sa izua a matjelu a qacuvucuvung a uri vaivaik tua cemuljev ta qaqaljupan kata kemikim ta kadjunangan ta temapaw. qaw nu mangetjezanga aza vatu kaizuanan sa gemiring tiamdju, ika vaivaik. saka, uri semanumaq tiamadju ta sikamasanitalj a umaq izua, a pinaka ta kuljaljau imaza, a sikamasanitalj a umaq niamadju a pinaka ta girhing uta. sa marivurivu tia marekakakaka a matjelu sa vaivaik tiamadju, uri semanumaq tiamadju a macidilj; ljawa matjiljivanan a umaq niamadju: a umaq na djaljedjalj a pinaka ta qamuli, qaw a umaq na a aljak a sikamasantjelulj a pinaka ta radan. aicu a tjelu a ngadan na umaq mavananga a nagdan nua mamazangiljang i kuljaljau, sa uri namasanqapuluan a kaljaljau imaza. milimilingan a ita milimilingan vatu a na zemang ta qacilu na qadav. pacunu uta gung</FORM>
        <FORM kindOf="standard">vato milingan na vato kasicoayan, garavagavan a vato inika paqoziqozipen, izoa to itaqadaw, vaik a sema cemecemel a cinonan mano padjomak toa djaljao angata garavagavan, maolao isaonioni. mano kinemenem a cinonan to no izoaco a garavagavan ori maqeljing angata timadjo, a posaladj a qemaljop ta qemoziqozip, kinemnem to kodain a qemaljop to masa niamadjo. keljangen niamadjo to poseqo ta zoa qemoziqozip. seman qavay sa vengetji toa qovalj a ladroadroq, sa pavengetjan a pitoa ricing noa kasiw, pai mano a qemoziqozip maveca sa vaik a keman toazoa qavay itoa ricing noa kasiw, kavililj anga masan qali anga noa caocao sa papongadani anga to vato. milingan toki tjaocikel i kaljaljao na vato kasicoacoayanga, izoazoa a macidilj a oqaljay kata vavayan a macidilj a napinaljak na djilong, sa papovaljawanga tiamadjo toa poaljak ta caocaw na paiwan. saka, nakemeljanganga a taqaljaqaljan noa koljailjao ta aljak noa a vavayan a lomamad na djilong kata volong timadjo. kasicoacoayanga, izoa a tjelo a djilong mavan a king kata voteqiteqilj, sa namacogcog a vato ta djilong, qaw macekas azoa a djilong sa izoanga a macidilj a vavayan a lomamad. no maqacovocovonganga azoa a vavayan a lomamad sa napovaljaw kata volong, qaw pinoaljak ta matjelo a oqaljay niamadjo. azoa a kilaingan mavananga a mazangilj na koljaljao, a djaljedjalj avananga a mazanglj na qapedang, qaw aza a aljak a sikamasantjelolj a mavananga a sivalitan noa polingaw. izoa a tjaocikel i koljaljao, a sivalitan niamdjo a kemasi i kacedas toa kaledep toa taiwan sa izoaga a qinaljan niamadjo imaza. qaw kasicoacoayanga, izoazoa i korasaro tiamadjo; sa izoa a matjelo a qacovocovong a ori vaivaik toa cemoljev ta qaqaljopan kata kemikim ta kadjonangan ta temapaw. qaw no mangetjezanga aza vato kaizoanan sa gemiring tiamdjo, ika vaivaik. saka, ori semanomaq tiamadjo ta sikamasanitalj a omaq izoa, a pinaka ta koljaljao imaza, a sikamasanitalj a omaq niamadjo a pinaka ta girhing ota. sa marivorivo tia marekakakaka a matjelo sa vaivaik tiamadjo, ori semanomaq tiamadjo a macidilj; ljawa matjiljivanan a omaq niamadjo: a omaq na djaljedjalj a pinaka ta qamoli, qaw a omaq na a aljak a sikamasantjelolj a pinaka ta radan. aico a tjelo a ngadan na omaq mavananga a nagdan noa mamazangiljang i koljaljao, sa ori namasanqapoloan a kaljaljao imaza. milimilingan a ita milimilingan vato a na zemang ta qacilo na qadav. pacono ota gong</FORM>
    </S>
</TEXT>