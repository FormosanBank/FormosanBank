<?xml version="1.0" ?>
<TEXT id="Wiki_Paiwan_vungu" xml:lang="pwn" source="Paiwan Wikipedia, article: vungu" copyright="CC BY-SA" citation="vungu. (2025, May 05). In Wikipedia [Paiwan]. https://pwn.wikipedia.org/wiki/vungu" BibTeX_citation="@misc{Wiki_pwn_vungu, title = vungu, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/vungu} }">
    <S id="0">
        <FORM kindOf="original">namasanliawliawanan taicu a kasiw a vungu izua i ciuku, ripun, liyukiyu kata i kemasi vacekadan tua iteku ta sasusuan ta vavavan na katjunangan i Taiwan. aicu a vungu, uri meqaca sa kudrakudral a kasiw tiamadju, qaw nguljingulj aravac taza vuljangaw naicu a kasiw. azua a ngadan a pacugan naza kasiw, mavan a &quot;vutjulj na vavuy&quot; aya. sa uri kimenemen tu maqatitjen a kakanen taicu a kasiw a vungu? qaw, ui ayain. nu tjaukaljavevewan, izua a ledjeledje nua vungu a veneve, sa maqatitjen a cemepis sa sinansiyaw naza ledjeledje. ljakua, inika maretimalji taicu a ledjeledje kata vavuy a vutjulj mavan a tja kakanen. manu matu vavuy a vutjulj aya tazua a kasiw a vecik, sa papungadan taicu a kasiw a vungu aya.</FORM>
        <FORM kindOf="standard">namasanliawliawanan taico a kasiw a vongo izoa i cioko, ripon, liyokiyo kata i kemasi vacekadan toa iteko ta sasosoan ta vavavan na katjonangan i Taiwan. aico a vongo, ori meqaca sa kodrakodral a kasiw tiamadjo, qaw ngoljingolj aravac taza voljangaw naico a kasiw. azoa a ngadan a pacogan naza kasiw, mavan a &quot;votjolj na vavoy&quot; aya. sa ori kimenemen to maqatitjen a kakanen taico a kasiw a vongo? qaw, oi ayain. no tjaokaljavevewan, izoa a ledjeledje noa vongo a veneve, sa maqatitjen a cemepis sa sinansiyaw naza ledjeledje. ljakoa, inika maretimalji taico a ledjeledje kata vavoy a votjolj mavan a tja kakanen. mano mato vavoy a votjolj aya tazoa a kasiw a vecik, sa papongadan taico a kasiw a vongo aya.</FORM>
    </S>
</TEXT>