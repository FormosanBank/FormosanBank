<?xml version="1.0" ?>
<TEXT id="Wiki_Paiwan_kanalung" xml:lang="pwn" source="Paiwan Wikipedia, article: kanalung" copyright="CC BY-SA" citation="kanalung. (2024, November 18). In Wikipedia [Paiwan]. https://pwn.wikipedia.org/wiki/kanalung" BibTeX_citation="@misc{Wiki_pwn_kanalung, title = kanalung, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/kanalung} }">
    <S id="0">
        <FORM>kanalung a mula pinaljavakan nua tjauvali i taituking, maitazuanga masan tjauvali siva a kacalisian a kadjungan. aza kanalung a unsing a kivanvangan, sinan pazangal a kadjunangan imaza i tjauvali, kinaizuanan imaza i pasalauz a kanalung a pana. izuanan djumulj a mula imaza ljakua mavan a pinaljavakan nua kinzang. situcuan i qinaljan a katalemang avan aza pakata nugiu. a i qinaljan izua maljetimalji a kinasaluan a cemas tja izua bukiu, tinsiukiu, haliluya kata ciuru kiukai. izua tja tjuruvu a namirazek a cemekeljan kata na daigu a gaisiuzing nakitjuala imaza. aicu a masansivalj a djalan i taiwan aza 9 aya itjen a i kanalung piniliqan ta izua i zaya kata izua i lauz. au sikataqaljan sedjelj a paiwan zuku. ljakua a i pasazaya ta i kanalung a 14 talingan sedjelj a ami zuku. maqati itjen pakazaya tua djalan patje i djumulj, unsing kata rulakes. aza unsing kata bulay a ljaviljaving na ljavek mataipinying na masan tjalja pungadangadan i taiwan. aicu unsing imaza i kanalung mavan a tjaljasangas a mirazek pakata unsing i katipul, ljakua inika sinikeren a patjanema, saka inika pinivarung nua kacalisian ca namaitucu a sengsengan. avan sika tjuruvu a caucau na ladengadenga zua unsing i katipul aravac, inika kemeljang tu aicu a unsing i kanalung. ljakua situcuan caviljan sikeren a zemurung nua tja sikataqaljan, maqati itjen pacun aza i disiba i kanalung ta metjuruvu anga nakemasi maza i pasa viri a lizuk na kitjaulanga ta sengsengan sa benaw ta zidusiya a caucau semamaza i kanalung a unsing kivangavang. liningedjelj aicu a i kanadun a qinaljan cinevucevungan nua mare timaljimalji a caucau. qinaljan izua lima a kacalisian a qinaljan, avan a kanadun, tjavuqel, tjaljutjaljun, padrangidrangi, kata cilalongay nua muqami a qinaljan. nasidjaravacan kaizuan </FORM>
    </S>
</TEXT>
