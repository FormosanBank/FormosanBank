<?xml version="1.0" ?>
<TEXT id="Wiki_Paiwan_Chishang" xml:lang="pwn" source="Paiwan Wikipedia, article: Chishang" copyright="CC BY-SA" citation="Chishang. (2024, December 07). In Wikipedia [Paiwan]. https://pwn.wikipedia.org/wiki/Chishang" BibTeX_citation="@misc{Wiki_pwn_Chishang, title = Chishang, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Chishang} }">
    <S id="0">
        <FORM kindOf="original">cesan guan('inamizukuan: Fanaw；nginaingayngan:ciiˇ song hiongˊ；pinairangan:Tî-siōng-hiong) imaza i pasanavalj a kalingu a sema taitu sevesevec a lizulizuk a kadjunangan, a i tjaikacedas mavan a dunghe, a i navalj kicaing tua i guansan, pasamaza ledepan a viri kicencen ta hayduan, i viri nakidjekec tua vuli. aza guan i vecekadan a pasanavalj a kalingu a sema taitu sevesevec a lizulizuk a kadjunangan, avan ta seljenguwaq a lizulizu pakata sinwuli pana, izua gadugaduan i vecekadan tua taiwan i kaledep, izua ljavek a gadugaduan i pasacemedas, a kalevelevan semezan tu kemaledeledev. tjaliavan a qudjalj, saka izua "cesan paday" , au sinan ca "cesan bingdu" na masan tjalja pungadangadan i taiwan. sedjelj a pairang kata amizuku. temalem a sinan pazangal nua imaza. lja aza qinaljan avan zua i ljezaya ta dabu djanaw, saka avan anga ta sinpungadan "cesan". ka cinting kuangshu a djiday, a qivu "sinkaiyan" , atalasi a quma a imi. cinalivatan kaljasangasangasan pakata kaljasangasangasan i cesan, izua nansin sicuayan a kakaizuanan, vunan sicuayan a kakaizuanan, bautjayan sicuayan a kakaizuanan, ljakua nekanu pitja paqulid tua linuiluvan a pasemalaw, avan nusika pazangal a kemeljang tua tjemaisangasan a caucau ta tinaliduan a padjaljiyan. cinting a djiday ka 1836 a cavilj, aza pinpu zuku ti silaya zuku tjaisangas a kakaizuanan i akaw kazatjan kata lawnun pana makaljaving a kadjunangan, sezuljuzulju a mamaza i guansan, cesan kata vuli. ka 1842 a cavilj, aza pinpu zuku kata puyuma zuku maciu a kilivu ti amizuku i dungli mula nua vuli guan. saka ti amizuku a napatjavat i wulu qinaljan kata salaw qinaljan. au ti pinpu zuku semamaza a qemuma, kiracev. tazua aza pinpu zuku na sepulingetj kemasi viri patje navalj izua ditjezuang(迪階庄,kalingu king yili cen sanmin li tucu), zuluzuang(諸羅庄,yili cen cunri li) kata maluzuang(媽汝庄,yili cen sungpuli tucu), au i vecekadan avan nu dazuang(大庄,vuli guan dungli mula tucu), pasanavalj izuanan sinkaiyan(新開園 cesan guan djinyan mula), lilung(里壠, guansan cen tucu), kata penuljat a kadjunangan a cesan kazatjan. ka 1851 a cavilj, izua pinpu zuku kemasi wanluan qinaljan a cisan mula kata wandjin mula, pasa gadugaduan i vecekadan tua taiwan au mamaza i bawsang avan nu taitu hici tucu. ka 1859 a cavij, tiamadju mavaday patje pasaviri, sema i dazuang au sitalem kata tjaisangas a sikataqaljan. lja liaw a caucau kata kedri a kadjnangan, saka mavaday pasa zuma a quma, patje sinkaiyan kata dabu imaza. ka 1862 a cavilj, lja mekedri ta kakaizuanan pakata silaya zuku sepulingetj pasakacedas, aza amizuku i vuljavuljau patjavat makacedasan ta ljaviljaving pakaviri, au aza libi tacemkeljan kasusu makadunghe kata ljavek a gadugaduan, patje imaza tucu a kalingu vuli guan yunvung mula, qemuma kata qemaljup. ulja liavan ta zaljum i dabu pana kata tjasaljenguwaq a kadjunangan i ljavek a gadugaduan, patjavat i pasakaledep a dabu pana, pasakacedas a kalingu a sema taitu sevesevec a lizulizuk kata ljaqedi aza vinasal i dabu djanaw. ka 1874 a cavilj, lja izua makaqeci kata ljukiu a sikataqalljan a rikishi, aza amizuku i sinevaudjan kata macaren kilevuci patjavat i dabu, au avananan tu vecekadan i libi, tjaljiazua meqaca a masan ta nase amizuku a qinaljan, dabu qinaljan aya. kemasi 1875 a cavilj mata 1895 a cavilj, izuanan mareka amizuku kemasi vuljavuljau patje vusin , linindjelj ta suyzuy qinaljan imaza. ka 1875 a cavilj, lja izua makaqeci kata ljukiu a sikataqalljan a rikishi, aza cinting sihu sualapen ta "dikinay a matua na kacalisian a kadjunangan" au pavalitan ta sinan pazangal a qemulic ta kadjunangan kata kanri na kacalisian a sikudanan. au patagilj tjuruvu a pairang qemuma i pasakacedasan. ka 1881 a cavilj, izua namazaljum i dazuang kadjunangan, saka mareka caucau semanavalj i sinkaiyan. au izuanan pinpu zuku i binan, aicu caucau sicuayan kemasi akaw vuljavuljau au semakacedasan i dabu, sikaiyan kata wanan a qinaljan. ripun a djiday ka 1894 a cavilj, izua tjawu maqaqeci pakata cinting sihu kata ripun, au ka 1895 a cavilj, pakata sinanpapasusuan a maguan a vecik, taiwan siveciq sasipavay ta ripun. lima qiljas, ripun sihu linlingen aza sivitai kanri ta taiwan, au izua isauni a patagilj a yiwi maqaqeci. ka 11 a qiljas 18 a qadaw, aza ripun sihu pakeljang tu sinanguwaq anga i taiwan. ljakua, izua livulivu imaza i malji a qinaljan, au cesan avan nu tjaljavilian a kakaizuanan pakata livu. ka 1909 a cavilj, ripun sihu patagilj djemulung "patjavat semataitu sinivarung" izua 2370 a marutarauljan a kadjunangan sipavecik ta kakaizuanan a cuacua patjavat mamaza. lja izua qaca a djanaw imaza, sipungadan imaza ta matu a ripun a ngadan "cesan", au qivu ta "cesan mula" (sinsin mula tucu). ka 1913 a cavilj, lenindjelj ta taitu seman alju kabushiki gaisha, kipusikining aza sengesengan pakata seman alju kata patjavat a caucau, au linindjelj tauta drusaiday sa tapuluq a umaq i cesan mula. ka 1919 a cavilj, izua zemaljum i ripun cangye guan cyancyu pana, saka izua sepatj puluq sa siva a na maljimek a zaljum patjavat semamaza i cesan. ka 1920 a cavilj linindjelj ta "cesan zuang", sipavecik pataiduting guansandjin sa kanrivi. ka 1921 a cavilj, aza taitu seman alju kabushiki gaisha mumaljem a remasudj, sualapen ta sengesengan pakata patjavat a caucau, au linindjelj ta taitu kaitu kabushiki gaisha, saka qivuing ta caucau imaza i taiwan. lja ika nabulay a rarasudjan, mapulju ta kinsic, nakuyangata a kinaizuanan a kadjunangan. aza ripun kata caucau patjavat semamaza vaivaik sakamaya, au aicu a vinarugan a papatjavat ta qinaljan ika na maqati. ka 1926 a cavilj, izua kisiya a djalan pasataitu, aza qinaljan i disiaba i dapu tjalja mirazek ta sinkaiyan au sinan vecekadan. saka izua liaw a caucau patjavat kemasi sinzu kata miawli nesan , mapazulju ta caucau i cesan. kemasi 1930 a cavilj mata 1940 a cavilj, mapazulju tjuruvu ta caucau. kapuamin a maqaqeci ka 1945 a cavilj, aza tjuka minku sihu djemadjas i taihuku. aza kinapangaljan a paljavak pavalitan ta cesan guan, aza na ripun kuba kata kuzing a kadjunangan alapen na kuka. au za i cesan a kadjunangann 593 marutarauljan alapen na sihu sa sipavecik ta nugiu a kadjunangan. aza tjeza 355 marutarauljan alapen na sihu sa sipavecik ta taitang cesan nguiu a kadjunangan. azua 1,867 marutarauljan calisilisi alapen na sihu sa sipavecik na kadjunangan a cacukingan, aza wancaw 160 marutarauljan a kadjunangan kisusu ta aicu a vecik"公地放領放租條例", sipavay ta nugiu a temalem. kadjunangan aza cesan guan imaza i kalingu a sema taitu sevesevec a lizulizuk a kadjunangan na i tjalja pasavirian a lizu a qinaljan, gukusiu i cesan avan nu tjaljavavavan a kinapangaljan a kikang. izua vuyan, vuwen, dapu, sinsin, cinvung, dabu, djinyan, wanan, vusin, censin tapuluq a mula. pakata caucau, na sepulingetj i lizulizu, izua tjatjuruvuan a caucau i vuyan, vuwen, dabu kata sinsin aicu sepatj a mula, au aza vuyan, vuwen kata dapu avan nu mavalid a mula, saka sinsin tjamalua a mula. au kinapangaljan, sikakudan kata sinkic imaza i vuyan mula. aza nasidjaravacan izua masansivalj a djalan i taiwan kata na kisiya disiaba cemalivat mamaza. aza ljavek a gadugaduan i pasacemedas kemasi viri patje navalj izua dapu, cinvung, djinyan, wanan, vusin kata censin. au aicu unem a mula i gadugadu kata calisilisi tja mapulju a caucau a guan. cesan i taitu kata kalingu king a macacevung a kadjunangan, i viri nakidjekec tua vuli. a i tjaikacedas mavan a dunghe, avan zua masan patjatjukudain na kalingu kata na valangaw a kadjunangan a paljaljaqedi. au pasamaza ledepan a viri kicencen ta hayduan, a i navalj kicaing tua i guansan. cesan guan kemasi kacedas patje keledep a tjalja lavan kimaya djemaljung ta 8.5 km. maka navalj mata viri a tja laquqan kimaya djemaljung ta 15 km, a kadjunangan kimaya 8268.5455 marutarauljan, kimaya qemavas 2.35% pakata pulingetjan nua kadjunangan i taitu king. aza lizulizu a kadjunangan tu 3652 marutarauljan, kimaya qemavas 44% pakata pulingetjan nua guan, aza calisilisi a kadjunangan tu 3350 marutarauljan, kimaya qemavas 41% pakata pulingetjan nua guan, aza gudugaduan tu 1267 marutarauljan, kimaya qemavas 15% pakata pulingetjan nua guan. pakata mirazek a hisiu cesan guan i pasa kalingu a sema taitu sevesevec a lizulizuk a navalj binan pana , kadjunangan, siukuluan pana aicu drusa a tjaqaca zaljum nakitjau malji a siqaliusan imaza. aza binan pana a ladruqan tu 84 km, sipavecik pasuylicy sa kanrivi. au zaya avan za sinwuli pana, a qapulu imaza i vecekadan nua taiwan gadugaduan a guansan kagaduan silisili a kacedas. aza sitjevuta angata na zaljum kemasi pasakeledep a viri a guan, masan patjatjukudaing na cesan kata na guansan a pana a paljaljaqedi. au tinevelj wanan pana, nisuy pana kata tjawu pana aicu tjelu a tjakuljay a pana kemasi ljavek a gadugaduan i pasakacedas, saka segaljudj maka zuma guan. aza siukuluan pana a ladruqan tu 104 km, sipavecik pasuylicy sa kanrivi tuata. au tja ljacadjavan qapulu avan za lele pana. a ladruqan 81 km, izaya lungcyan aya, kemasi luntien gadu i vecekadan tua taiwan, aza pana segaljudj kemasi pasakeledep a viri a guan, pavalitan ngadan ta wancaw pana, au makaviri i wentien a tjakudrang i pasakacedas tu 200 maru tadjekuacan. au tinevelj kata dabu pana saka segaljudj maka zuma guan. aicu siqaljutj i cesan guan izua drusa tjakuljay a pana, djiyan pana kata dabu pana, kemasi ljavek a gadugaduan i pasakacedas. pakata qaciljay cesan guan imaza i taitu sevesevec a lizulizuk pasanavalj a kadjunangan, a kemasi kacedas patje kaledep kimaya 8.5 km. izua qinepu a tjelu malji a kadjunangan. i kaledep avan aza i vecekadan gadugaduan tua taiwan, i kacedas avan aza makaljavek a gadugaduan, i vecekadan aza cesan kazatjan avan za i taitu sevesevec a lizulizuk a kadjunangan. ka 1960 a cavilj pakata nakadjunangan malang siayaya, aza taitu sevesevec a lizulizuk avan ca i taiwan kaizuanan a auya kadjunangan kata viliping ljavek kadjunangan a namacacevung i palingulj. kasicuayan aza dabu djanaw izua tu 100 marutarauljan, avan ca benibeniq a tjabeku pakata tjeljekaz, ulja aza nugiu pazangal ta kinilamian, kalju ta sinisasavan ta zaljum, saka tucu amin tu 28 marutarauljan, ljakua mapazulju ta kavuavuan. caucau paljavak tua kadjunangan izua tapuluq a mula: dapu(大埔；'inamizukuan: Kalokapuk) vuyan(福原；'inamizukuan: Ciataw), sinxin(新興；'inamizukuan: Fangafangasan), vuwen(福文；'inamizukuan: Cicala'ay), cinvung(慶豐；'inamizukuan: Cipuwa), dabu(大坡；'inamizukuan: Kawaliwali), djinyan , wanan(萬安；'inamizukuan: Dihekoay), vuxin(復興；'inamizukuan: Cikowa'ay), cenxin ；'inamizukuan: Muliyaw) guciu nasidjaravacan sinupuan kivangvangan 大坡池 dabu a djanaw 台糖池上牧野渡假村 cesan pagung a kadjunangan a kivanvangan 台東縣客家文化園區 taituking haka a kakudanan a umaq 池上蠶桑休閒農場 cesan kaiku a kivanvangan 伯朗大道 bulang a djalanan 池上秋收藝術節 cesan patalidu pakata pulami a kamuku 萬安磚窯廠 wanan a kuba pakata lingga kata tapi 池上圳 cesan a hisiu racev</FORM>
        <FORM kindOf="standard">cesan goan('inamizokoan: Fanaw；nginaingayngan:ciiˇ song hiongˊ；pinairangan:Tî-siōng-hiong) imaza i pasanavalj a kalingo a sema taito sevesevec a lizolizok a kadjonangan, a i tjaikacedas mavan a donghe, a i navalj kicaing toa i goansan, pasamaza ledepan a viri kicencen ta haydoan, i viri nakidjekec toa voli. aza goan i vecekadan a pasanavalj a kalingo a sema taito sevesevec a lizolizok a kadjonangan, avan ta seljengowaq a lizolizo pakata sinwoli pana, izoa gadogadoan i vecekadan toa taiwan i kaledep, izoa ljavek a gadogadoan i pasacemedas, a kalevelevan semezan to kemaledeledev. tjaliavan a qodjalj, saka izoa "cesan paday" , ao sinan ca "cesan bingdo" na masan tjalja pongadangadan i taiwan. sedjelj a pairang kata amizoko. temalem a sinan pazangal noa imaza. lja aza qinaljan avan zoa i ljezaya ta dabo djanaw, saka avan anga ta sinpongadan "cesan". ka cinting koangsho a djiday, a qivo "sinkaiyan" , atalasi a qoma a imi. cinalivatan kaljasangasangasan pakata kaljasangasangasan i cesan, izoa nansin sicoayan a kakaizoanan, vonan sicoayan a kakaizoanan, baotjayan sicoayan a kakaizoanan, ljakoa nekano pitja paqolid toa linoilovan a pasemalaw, avan nosika pazangal a kemeljang toa tjemaisangasan a caocao ta tinalidoan a padjaljiyan. cinting a djiday ka 1836 a cavilj, aza pinpo zoko ti silaya zoko tjaisangas a kakaizoanan i akaw kazatjan kata lawnon pana makaljaving a kadjonangan, sezoljozoljo a mamaza i goansan, cesan kata voli. ka 1842 a cavilj, aza pinpo zoko kata poyoma zoko macio a kilivo ti amizoko i dongli mola noa voli goan. saka ti amizoko a napatjavat i wolo qinaljan kata salaw qinaljan. ao ti pinpo zoko semamaza a qemoma, kiracev. tazoa aza pinpo zoko na sepolingetj kemasi viri patje navalj izoa ditjezoang(迪階庄,kalingo king yili cen sanmin li toco), zolozoang(諸羅庄,yili cen conri li) kata malozoang(媽汝庄,yili cen songpoli toco), ao i vecekadan avan no dazoang(大庄,voli goan dongli mola toco), pasanavalj izoanan sinkaiyan(新開園 cesan goan djinyan mola), lilong(里壠, goansan cen toco), kata penoljat a kadjonangan a cesan kazatjan. ka 1851 a cavilj, izoa pinpo zoko kemasi wanloan qinaljan a cisan mola kata wandjin mola, pasa gadogadoan i vecekadan toa taiwan ao mamaza i bawsang avan no taito hici toco. ka 1859 a cavij, tiamadjo mavaday patje pasaviri, sema i dazoang ao sitalem kata tjaisangas a sikataqaljan. lja liaw a caocao kata kedri a kadjnangan, saka mavaday pasa zoma a qoma, patje sinkaiyan kata dabo imaza. ka 1862 a cavilj, lja mekedri ta kakaizoanan pakata silaya zoko sepolingetj pasakacedas, aza amizoko i voljavoljao patjavat makacedasan ta ljaviljaving pakaviri, ao aza libi tacemkeljan kasoso makadonghe kata ljavek a gadogadoan, patje imaza toco a kalingo voli goan yonvong mola, qemoma kata qemaljop. olja liavan ta zaljom i dabo pana kata tjasaljengowaq a kadjonangan i ljavek a gadogadoan, patjavat i pasakaledep a dabo pana, pasakacedas a kalingo a sema taito sevesevec a lizolizok kata ljaqedi aza vinasal i dabo djanaw. ka 1874 a cavilj, lja izoa makaqeci kata ljokio a sikataqalljan a rikishi, aza amizoko i sinevaodjan kata macaren kilevoci patjavat i dabo, ao avananan to vecekadan i libi, tjaljiazoa meqaca a masan ta nase amizoko a qinaljan, dabo qinaljan aya. kemasi 1875 a cavilj mata 1895 a cavilj, izoanan mareka amizoko kemasi voljavoljao patje vosin , linindjelj ta soyzoy qinaljan imaza. ka 1875 a cavilj, lja izoa makaqeci kata ljokio a sikataqalljan a rikishi, aza cinting siho soalapen ta "dikinay a matoa na kacalisian a kadjonangan" ao pavalitan ta sinan pazangal a qemolic ta kadjonangan kata kanri na kacalisian a sikodanan. ao patagilj tjorovo a pairang qemoma i pasakacedasan. ka 1881 a cavilj, izoa namazaljom i dazoang kadjonangan, saka mareka caocao semanavalj i sinkaiyan. ao izoanan pinpo zoko i binan, aico caocao sicoayan kemasi akaw voljavoljao ao semakacedasan i dabo, sikaiyan kata wanan a qinaljan. ripon a djiday ka 1894 a cavilj, izoa tjawo maqaqeci pakata cinting siho kata ripon, ao ka 1895 a cavilj, pakata sinanpapasosoan a magoan a vecik, taiwan siveciq sasipavay ta ripon. lima qiljas, ripon siho linlingen aza sivitai kanri ta taiwan, ao izoa isaoni a patagilj a yiwi maqaqeci. ka 11 a qiljas 18 a qadaw, aza ripon siho pakeljang to sinangowaq anga i taiwan. ljakoa, izoa livolivo imaza i malji a qinaljan, ao cesan avan no tjaljavilian a kakaizoanan pakata livo. ka 1909 a cavilj, ripon siho patagilj djemolong "patjavat semataito sinivarong" izoa 2370 a marotaraoljan a kadjonangan sipavecik ta kakaizoanan a coacoa patjavat mamaza. lja izoa qaca a djanaw imaza, sipongadan imaza ta mato a ripon a ngadan "cesan", ao qivo ta "cesan mola" (sinsin mola toco). ka 1913 a cavilj, lenindjelj ta taito seman aljo kaboshiki gaisha, kiposikining aza sengesengan pakata seman aljo kata patjavat a caocao, ao linindjelj taota drosaiday sa tapoloq a omaq i cesan mola. ka 1919 a cavilj, izoa zemaljom i ripon cangye goan cyancyo pana, saka izoa sepatj poloq sa siva a na maljimek a zaljom patjavat semamaza i cesan. ka 1920 a cavilj linindjelj ta "cesan zoang", sipavecik pataidoting goansandjin sa kanrivi. ka 1921 a cavilj, aza taito seman aljo kaboshiki gaisha momaljem a remasodj, soalapen ta sengesengan pakata patjavat a caocao, ao linindjelj ta taito kaito kaboshiki gaisha, saka qivoing ta caocao imaza i taiwan. lja ika nabolay a rarasodjan, mapoljo ta kinsic, nakoyangata a kinaizoanan a kadjonangan. aza ripon kata caocao patjavat semamaza vaivaik sakamaya, ao aico a vinarogan a papatjavat ta qinaljan ika na maqati. ka 1926 a cavilj, izoa kisiya a djalan pasataito, aza qinaljan i disiaba i dapo tjalja mirazek ta sinkaiyan ao sinan vecekadan. saka izoa liaw a caocao patjavat kemasi sinzo kata miawli nesan , mapazoljo ta caocao i cesan. kemasi 1930 a cavilj mata 1940 a cavilj, mapazoljo tjorovo ta caocao. kapoamin a maqaqeci ka 1945 a cavilj, aza tjoka minko siho djemadjas i taihoko. aza kinapangaljan a paljavak pavalitan ta cesan goan, aza na ripon koba kata kozing a kadjonangan alapen na koka. ao za i cesan a kadjonangann 593 marotaraoljan alapen na siho sa sipavecik ta nogio a kadjonangan. aza tjeza 355 marotaraoljan alapen na siho sa sipavecik ta taitang cesan ngoio a kadjonangan. azoa 1,867 marotaraoljan calisilisi alapen na siho sa sipavecik na kadjonangan a cacokingan, aza wancaw 160 marotaraoljan a kadjonangan kisoso ta aico a vecik"公地放領放租條例", sipavay ta nogio a temalem. kadjonangan aza cesan goan imaza i kalingo a sema taito sevesevec a lizolizok a kadjonangan na i tjalja pasavirian a lizo a qinaljan, gokosio i cesan avan no tjaljavavavan a kinapangaljan a kikang. izoa voyan, vowen, dapo, sinsin, cinvong, dabo, djinyan, wanan, vosin, censin tapoloq a mola. pakata caocao, na sepolingetj i lizolizo, izoa tjatjorovoan a caocao i voyan, vowen, dabo kata sinsin aico sepatj a mola, ao aza voyan, vowen kata dapo avan no mavalid a mola, saka sinsin tjamaloa a mola. ao kinapangaljan, sikakodan kata sinkic imaza i voyan mola. aza nasidjaravacan izoa masansivalj a djalan i taiwan kata na kisiya disiaba cemalivat mamaza. aza ljavek a gadogadoan i pasacemedas kemasi viri patje navalj izoa dapo, cinvong, djinyan, wanan, vosin kata censin. ao aico onem a mola i gadogado kata calisilisi tja mapoljo a caocao a goan. cesan i taito kata kalingo king a macacevong a kadjonangan, i viri nakidjekec toa voli. a i tjaikacedas mavan a donghe, avan zoa masan patjatjokodain na kalingo kata na valangaw a kadjonangan a paljaljaqedi. ao pasamaza ledepan a viri kicencen ta haydoan, a i navalj kicaing toa i goansan. cesan goan kemasi kacedas patje keledep a tjalja lavan kimaya djemaljong ta 8.5 km. maka navalj mata viri a tja laqoqan kimaya djemaljong ta 15 km, a kadjonangan kimaya 8268.5455 marotaraoljan, kimaya qemavas 2.35% pakata polingetjan noa kadjonangan i taito king. aza lizolizo a kadjonangan to 3652 marotaraoljan, kimaya qemavas 44% pakata polingetjan noa goan, aza calisilisi a kadjonangan to 3350 marotaraoljan, kimaya qemavas 41% pakata polingetjan noa goan, aza godogadoan to 1267 marotaraoljan, kimaya qemavas 15% pakata polingetjan noa goan. pakata mirazek a hisio cesan goan i pasa kalingo a sema taito sevesevec a lizolizok a navalj binan pana , kadjonangan, siokoloan pana aico drosa a tjaqaca zaljom nakitjao malji a siqaliosan imaza. aza binan pana a ladroqan to 84 km, sipavecik pasoylicy sa kanrivi. ao zaya avan za sinwoli pana, a qapolo imaza i vecekadan noa taiwan gadogadoan a goansan kagadoan silisili a kacedas. aza sitjevota angata na zaljom kemasi pasakeledep a viri a goan, masan patjatjokodaing na cesan kata na goansan a pana a paljaljaqedi. ao tinevelj wanan pana, nisoy pana kata tjawo pana aico tjelo a tjakoljay a pana kemasi ljavek a gadogadoan i pasakacedas, saka segaljodj maka zoma goan. aza siokoloan pana a ladroqan to 104 km, sipavecik pasoylicy sa kanrivi toata. ao tja ljacadjavan qapolo avan za lele pana. a ladroqan 81 km, izaya longcyan aya, kemasi lontien gado i vecekadan toa taiwan, aza pana segaljodj kemasi pasakeledep a viri a goan, pavalitan ngadan ta wancaw pana, ao makaviri i wentien a tjakodrang i pasakacedas to 200 maro tadjekoacan. ao tinevelj kata dabo pana saka segaljodj maka zoma goan. aico siqaljotj i cesan goan izoa drosa tjakoljay a pana, djiyan pana kata dabo pana, kemasi ljavek a gadogadoan i pasakacedas. pakata qaciljay cesan goan imaza i taito sevesevec a lizolizok pasanavalj a kadjonangan, a kemasi kacedas patje kaledep kimaya 8.5 km. izoa qinepo a tjelo malji a kadjonangan. i kaledep avan aza i vecekadan gadogadoan toa taiwan, i kacedas avan aza makaljavek a gadogadoan, i vecekadan aza cesan kazatjan avan za i taito sevesevec a lizolizok a kadjonangan. ka 1960 a cavilj pakata nakadjonangan malang siayaya, aza taito sevesevec a lizolizok avan ca i taiwan kaizoanan a aoya kadjonangan kata viliping ljavek kadjonangan a namacacevong i palingolj. kasicoayan aza dabo djanaw izoa to 100 marotaraoljan, avan ca benibeniq a tjabeko pakata tjeljekaz, olja aza nogio pazangal ta kinilamian, kaljo ta sinisasavan ta zaljom, saka toco amin to 28 marotaraoljan, ljakoa mapazoljo ta kavoavoan. caocao paljavak toa kadjonangan izoa tapoloq a mola: dapo(大埔；'inamizokoan: Kalokapok) voyan(福原；'inamizokoan: Ciataw), sinxin(新興；'inamizokoan: Fangafangasan), vowen(福文；'inamizokoan: Cicala'ay), cinvong(慶豐；'inamizokoan: Cipowa), dabo(大坡；'inamizokoan: Kawaliwali), djinyan , wanan(萬安；'inamizokoan: Dihekoay), voxin(復興；'inamizokoan: Cikowa'ay), cenxin ；'inamizokoan: Moliyaw) gocio nasidjaravacan sinopoan kivangvangan 大坡池 dabo a djanaw 台糖池上牧野渡假村 cesan pagong a kadjonangan a kivanvangan 台東縣客家文化園區 taitoking haka a kakodanan a omaq 池上蠶桑休閒農場 cesan kaiko a kivanvangan 伯朗大道 bolang a djalanan 池上秋收藝術節 cesan patalido pakata polami a kamoko 萬安磚窯廠 wanan a koba pakata lingga kata tapi 池上圳 cesan a hisio racev</FORM>
    </S>
</TEXT>