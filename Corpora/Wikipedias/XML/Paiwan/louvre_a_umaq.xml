<?xml version="1.0" ?>
<TEXT id="Wiki_Paiwan_louvre_a_umaq" xml:lang="pwn" source="Paiwan Wikipedia, article: louvre_a_umaq" copyright="CC BY-SA" citation="louvre_a_umaq. (2024, November 18). In Wikipedia [Paiwan]. https://pwn.wikipedia.org/wiki/louvre_a_umaq" BibTeX_citation="@misc{Wiki_pwn_louvre_a_umaq, title = louvre_a_umaq, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/louvre_a_umaq} }">
    <S id="0">
        <FORM>aicu a louvre a umaq(vurangse a kai:Mus√©e du Louvre, ciniukukan: katua )mavan ljaicu a saseqetjan ta paridiu a sicuacuayan a nanemanga umaq i ljaviljaving ta seine a pana imaza i paris a hici nua vurangse, nalemingdjelj ka 1200 a caviljan tuazua namasan ta kamakama a umaq, ljakua tucu pavalitan tua a saseqetjan ta paridiu a sicuacuayan a nanemanga umaq. tucu mavan auta sipasanmusalj a napaljayang pinapebulay a paridiu a umaq i kacauan, avan zua papukakeljanganan a umaq imaza i vecekadan a paris a hici. aza umaq nalemingdjelj kemasi 1190 a cavilj, ljemeqaca sa ljemenguanguaq uta. a italadj ta umaq napaljayang patje tucu izua maretimaljimalji a kinasengseng, izua vinecikan, zuga, paridiuridiu a kasiw, sicuacuayan i asia, sicuacuayan i egypt katua sicuacuayan i greek sa roma a nemanga aicu a malje pitju a namakakaizuazua, katua zuma a sicuacuayan a nemanga katjaisangas ta 1860 a cavilj. ka 1793 a caviljan hacigac tapuluq a qadavan patagilj a semuqeljev ta paljing sa djemaulj tua sikataqaljan a semamaza. izua napaselaw tu ita a kudravan lima a kuzulj a caucau nadjemaljun imaza a kivangavang nu ljemita a qadav, qau izua 65 a qaliaqalia kemasi imaza i gaikuku. kadjunangan cinalivatan zematjak sa paljizaw kicapiljan </FORM>
    </S>
</TEXT>
