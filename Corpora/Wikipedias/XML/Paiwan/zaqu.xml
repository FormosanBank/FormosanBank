<?xml version="1.0" ?>
<TEXT id="Wiki_Paiwan_zaqu" xml:lang="pwn" source="Paiwan Wikipedia, article: zaqu" copyright="CC BY-SA" citation="zaqu. (2025, May 05). In Wikipedia [Paiwan]. https://pwn.wikipedia.org/wiki/zaqu" BibTeX_citation="@misc{Wiki_pwn_zaqu, title = zaqu, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/zaqu} }">
    <S id="0">
        <FORM kindOf="original">masanlialiaw aicu a kasiw i india, ripun, taiwan kata i pasanavalj ta tjaljaladruq a pana i ciuku. sikakudanan sikavalju'aljut uri ljemulju ta ngicu na zaqa a payuan, qaw maisu'isu taza ngicu kata lavu sa qemuin, qaw maqati a alapen taicu tua vinateq kata mavanaw a payuan. kakudan nua palisian aicu a kasiw, maqati a sinanzaqu na pulingaw nua payuan tua palisilisi. masa mamau ta maca nua caucaw aicu a zaqu, qaw pinaka &quot;a qezung na vatitingan &quot; a maca, saka tjaljapazangalan a kinacavacavan taicu a maca tua pacucun ta kacauwan. a malingan, nu kacuin ta qataqata a vavayan a lumamad ka pinualjak, mavan a uri masan pulingaw timadju. qaw izua a tjelu a qata nua mareka pulingaw, sa maretimalji a sikakudanan aicu a qata. uri sipapalisilisi a tjakudral a qata, mavan a masan tua pulingaw kata parakaljay. qaw uri sipapucemel a vecekadan a qata, sa sipapalisilisi a tjakedri a qata nu macayanga a caucaw i qinaljan. qadjaw masa a pazangal aicu a zuqu, saka ika maqati a sipacungu aicu a kasiw kasicuayan, ininumaya, uri mavucanga. ljakua maqati a sinanvalji aicu a kasiw. kakudan i qemaljuqaljup nadjumakanga a payuan a cinunan taza takec, tjengelay a keman ta zaqu nu masulesulem tiamadju, sa mutjatjaq i pana. nakemeljanganga tia cinunan, sa kaljavaljava tiamadju tua takec nu malumanga a zaqu, qaw qemaljuqaljup. uri pudrinaydrinay tiamadju i djalan a kemasi kasiw ta pana uta, maqati a madrinay a takec aya. ljui aicu a ljui katua zaqu namasan pazangal a turivecan nu palisi a malada. kaizuanan 鄭漢文,王相華,鄭惠芬, .P245.</FORM>
        <FORM kindOf="standard">masanlialiaw aico a kasiw i india, ripon, taiwan kata i pasanavalj ta tjaljaladroq a pana i cioko. sikakodanan sikavaljo'aljot ori ljemoljo ta ngico na zaqa a payoan, qaw maiso'iso taza ngico kata lavo sa qemoin, qaw maqati a alapen taico toa vinateq kata mavanaw a payoan. kakodan noa palisian aico a kasiw, maqati a sinanzaqo na polingaw noa payoan toa palisilisi. masa mamao ta maca noa caocaw aico a zaqo, qaw pinaka &quot;a qezong na vatitingan &quot; a maca, saka tjaljapazangalan a kinacavacavan taico a maca toa pacocon ta kacaowan. a malingan, no kacoin ta qataqata a vavayan a lomamad ka pinoaljak, mavan a ori masan polingaw timadjo. qaw izoa a tjelo a qata noa mareka polingaw, sa maretimalji a sikakodanan aico a qata. ori sipapalisilisi a tjakodral a qata, mavan a masan toa polingaw kata parakaljay. qaw ori sipapocemel a vecekadan a qata, sa sipapalisilisi a tjakedri a qata no macayanga a caocaw i qinaljan. qadjaw masa a pazangal aico a zoqo, saka ika maqati a sipacongo aico a kasiw kasicoayan, ininomaya, ori mavocanga. ljakoa maqati a sinanvalji aico a kasiw. kakodan i qemaljoqaljop nadjomakanga a payoan a cinonan taza takec, tjengelay a keman ta zaqo no masolesolem tiamadjo, sa motjatjaq i pana. nakemeljanganga tia cinonan, sa kaljavaljava tiamadjo toa takec no malomanga a zaqo, qaw qemaljoqaljop. ori podrinaydrinay tiamadjo i djalan a kemasi kasiw ta pana ota, maqati a madrinay a takec aya. ljoi aico a ljoi katoa zaqo namasan pazangal a torivecan no palisi a malada. kaizoanan 鄭漢文,王相華,鄭惠芬, .P245.</FORM>
    </S>
</TEXT>