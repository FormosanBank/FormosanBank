<?xml version="1.0" ?>
<TEXT id="Wiki_Paiwan_pulima" xml:lang="pwn" source="Paiwan Wikipedia, article: pulima" copyright="CC BY-SA" citation="pulima. (2024, December 07). In Wikipedia [Paiwan]. https://pwn.wikipedia.org/wiki/pulima" BibTeX_citation="@misc{Wiki_pwn_pulima, title = pulima, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pulima} }">
    <S id="0">
        <FORM kindOf="original">== pulima == ta sicuayan nu nguanguaq a pinuliman a vincikan ta kasiv, papuljagayan i katjuruvuan. tja sinan paravac aravac a temavelak ta langalj izua i katjuruvuan, na masan tjalja saiguan sun ta vencik i tua tja kinaqinaljanan. likisi kemasi sicuayan macaqu aravac a kipuvarung a ramaljemaljeng a paqaqepuqepu ta nanemanemanga, tu makaya sanayain ta saseljudjen ta pakazuanan. titjen a kacalisiyan inika amin a malang ta kasiv kata malang a venecik ta itung a kasaiguin, makaya itjen auta a cemepu ta qau ta quwai kata seman sekam ta ngat, a tja sinan saseljudjen nakezeng saka bulai, tja linima sakamaya a kipusaliman. macaqu itjen a temuljit ta viljuaq ta lekelek kata veljevelj, tutja san alaiin sa tja tjenunan tu tja sikava. aicua malang ta kasiv tja liav a tja san saseljudjen ta tja sikakan kata sangel, ta saseljudjen ta tja siqumaquma, ta saseljudjen ta tja siqaljuqaljup. mavan anga zua uta a kizing, a garuc, a qungcui, a lingada papusiavan nuika papukinsan, a langalj aya. aicua pakatua cemepu nuaya itjen, avan anga cua kiquwai, a kiqau kata kingat tu sisan saseljudjen, aicu a tjakaz, a cepeng(dradrakuyan), a kadjapar, a rumuk a siaya. aza pazangal a qemepu a kiyaya, maya pazangal a venaur ta kina kudresulan, saka pazangal uta a semanaya, masadav atja lima. avan nusika tjaliav sakamaya nu uqaljaqaljai a kipusengesengan. aza tja madjulu a kingat a seman ngat, avan nusika tja tjuruvu a vavayavayan a kipusengesengan. nu izua pinagaugavan na cemas ta caquan a paka tua malang aya, tua cemepu aya, tua tjemenu aya, saka a pinuliman na bulai, a pinakazuanan na marasudj, sana qedjeljen nuaya itjen, pulima aya ramaljemaljeng. sipatjatjaucikel aravc na ramaljemaljeng atja kaparumalj a tjara macidjicidjilj, tuna setukez itjen tuna mavulaqut itjen. a sikipusalimanan tuna maljenguaq tuna tjapudra. tjalja makeljangan atja saseljudjen itjumaq tuna mapualang ki ini a tja pakazuanan, sa sekeljang atja sisetukezan tatia kinauqaljayan tatia kinavavayanan.</FORM>
        <FORM kindOf="standard">== polima == ta sicoayan no ngoangoaq a pinoliman a vincikan ta kasiv, papoljagayan i katjorovoan. tja sinan paravac aravac a temavelak ta langalj izoa i katjorovoan, na masan tjalja saigoan son ta vencik i toa tja kinaqinaljanan. likisi kemasi sicoayan macaqo aravac a kipovarong a ramaljemaljeng a paqaqepoqepo ta nanemanemanga, to makaya sanayain ta saseljodjen ta pakazoanan. titjen a kacalisiyan inika amin a malang ta kasiv kata malang a venecik ta itong a kasaigoin, makaya itjen aota a cemepo ta qao ta qowai kata seman sekam ta ngat, a tja sinan saseljodjen nakezeng saka bolai, tja linima sakamaya a kiposaliman. macaqo itjen a temoljit ta viljoaq ta lekelek kata veljevelj, totja san alaiin sa tja tjenonan to tja sikava. aicoa malang ta kasiv tja liav a tja san saseljodjen ta tja sikakan kata sangel, ta saseljodjen ta tja siqomaqoma, ta saseljodjen ta tja siqaljoqaljop. mavan anga zoa ota a kizing, a garoc, a qongcoi, a lingada paposiavan noika papokinsan, a langalj aya. aicoa pakatoa cemepo noaya itjen, avan anga coa kiqowai, a kiqao kata kingat to sisan saseljodjen, aico a tjakaz, a cepeng(dradrakoyan), a kadjapar, a romok a siaya. aza pazangal a qemepo a kiyaya, maya pazangal a venaor ta kina kodresolan, saka pazangal ota a semanaya, masadav atja lima. avan nosika tjaliav sakamaya no oqaljaqaljai a kiposengesengan. aza tja madjolo a kingat a seman ngat, avan nosika tja tjorovo a vavayavayan a kiposengesengan. no izoa pinagaogavan na cemas ta caqoan a paka toa malang aya, toa cemepo aya, toa tjemeno aya, saka a pinoliman na bolai, a pinakazoanan na marasodj, sana qedjeljen noaya itjen, polima aya ramaljemaljeng. sipatjatjaocikel aravc na ramaljemaljeng atja kaparomalj a tjara macidjicidjilj, tona setokez itjen tona mavolaqot itjen. a sikiposalimanan tona maljengoaq tona tjapodra. tjalja makeljangan atja saseljodjen itjomaq tona mapoalang ki ini a tja pakazoanan, sa sekeljang atja sisetokezan tatia kinaoqaljayan tatia kinavavayanan.</FORM>
    </S>
</TEXT>