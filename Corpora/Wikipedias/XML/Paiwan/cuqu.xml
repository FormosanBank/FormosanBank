<?xml version="1.0" ?>
<TEXT id="Wiki_Paiwan_cuqu" xml:lang="pwn" source="Paiwan Wikipedia, article: cuqu" copyright="CC BY-SA" citation="cuqu. (2024, November 18). In Wikipedia [Paiwan]. https://pwn.wikipedia.org/wiki/cuqu" BibTeX_citation="@misc{Wiki_pwn_cuqu, title = cuqu, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/cuqu} }">
    <S id="0">
        <FORM>cuqu masanliawliaw a cuqu izua i namasanmaculjuculju a kinaqadavan, saka madjulu a pacun ta cuqu izua i sikavaljutan na kacalisiyan uta, sa izuazua a cuqu i idedet a umaq, kadjalanan, puzaljuman kata quma. aicu a pinaka a &quot;tjuacuqu&quot; izua i taiwu gu na taitu, mavan a ngadan nu cuqu. kudrakudal a kasiw kata liaw a milingan sa semanalji a cuqu. saka, uri penadjeng a kacalisiyan ta cuqu i quma a patjetucu. ljawa, uri makadikad ta qinuman nu meqaca a cuqu, sa uri ljevavau ta kasiw tua semeqas tua ricing, saka selangeda ta madjani a kacalisiyan a kemasi ivavaw ta kasiw sa saqetju tiamadju. aza a namalum a vangalj na cuqu mavan a pazangal a lami nua qayam kata cia, saka maqati a kanen na caucaw uta. sa sanguaq tua pinuqatian kata ledjeledje a asav na cuqu, avan a peravan a cinalivatan nua paiwan nu kakedriyanan. semanpazangal a kacalisiyan tua aicu a kasiw tua sinanumaq, masa a kipaqadilj aicu a kasiw ta macemu, sa uri sinanpazangal a cuqu tua semancukes. pazangal aravac a cukes i umaqan, uri venecivencik ta cukes a mamazangiljan i umaqan niamdju matu venecik ta caucaw kata vulung. maqati a semaqas tazua a kudral a kasiw tua semanvalji. cukesen ti tjen a payuan seman pazangal itjen tua cuqu, ayatua san cukesen nua sevalitan, san salangen katua valanga. kaizuan 1. , , , (2005) .P209 210.</FORM>
    </S>
</TEXT>
