<?xml version="1.0" ?>
<TEXT id="Wiki_Paiwan_djaqas" xml:lang="pwn" source="Paiwan Wikipedia, article: djaqas" copyright="CC BY-SA" citation="djaqas. (2024, December 07). In Wikipedia [Paiwan]. https://pwn.wikipedia.org/wiki/djaqas" BibTeX_citation="@misc{Wiki_pwn_djaqas, title = djaqas, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/djaqas} }">
    <S id="0">
        <FORM kindOf="original">aicu a djaqas (Lagerstroemia subcostata) a kinakasivan na kudresul saka sadjelung, namavalid a vucir, kakedrikedriyan a nama qupuqupung a vangalj, nu kiyurag kisuraljiralj, caljeqil aravac a kemapaz. makamaza izuazua a djaqas itjainavalj a vincekadan ta chuku kata iteku tua sasusuan tua vavavan na kadjunangan i taiwan a ljemaveljav kata ljemavigan. qaw izua a liaw a kadjunangan a sinipapungadan ta "djaqas", masa a liaw a djaqas izua. papungadan aicu a pacugan nua djaqas a ngadan, avananga a maviking a aicu a kasiw. aza a vencikan a "九" mavananga a masanliawliaw, qaw aza a vencikan a "芎" avan a rukurukung numaya. masa maviking aza a kasiw, sa inia maqati a sialangan tua temapau, amin a maqati a sicukau tuqadavanga, avan a tuzung kata qidung. izua a natideq a cuqus na djaqas, sa alapen ta kasiw nua kacalisiyan tua malang ta vaqu a cadju kata tjaljev tua pinaquzip a tjaynan. a pacugan a ngadan nua djaqas, avan a tjamaqacuvunganga a djaqas nu macelaqut aza a kasiw. nu maumalj a kinaqadaqadavan, mekeljang a aicu a kasiw, sa sinan tjaljapazangal a kasiw tuqadavan nua kacalisiyan. nu kaljavevegan tucavilj, izua a veneve a djaqas, qaw azua a vaqu a temugutanga a tjaqaca a 一尺, sa qinemav ta kakanen na zuma a cemel. azua a cuvuq na djaqas, paqaqenetj ta kacalisiyan tua masik i vaqu a quma. qaw, nu lumuken ta ledjeledje a asaw nua djaqas, sa maqati a papucemecemel. tjengelayuta aravac a lava ta keman ta ledjeledje a asaw nua djaqas. sa maqati a malumanga a vangalj tua sinan ta tamadang nua kuakuang. sikavaljutan rupacucun tazua a djaqas i sineljavekan nua paywan, sa tjaljapazangal a kasiw tuqadavanga. maqati a aicu a kasiw a malap tua pecungu, qaw inia kaljava ta nametadanga. sa, tjaljapazangal tua qemaljupqaljup a cinunan, tuki a i ruqudjaljan. saka, azua a kasiw nua djaqas, mavananga a nangaq a kasiw tua malang ta lingay. patjara sikudakudan nua djaqas sinansenay numasudjusudju ka sicuyan,sinan parutavak, (kavalanga lidaqasen nu kiyurag kisuraljiralj), ulja namaya ta djaqas a ikamevuluvulung siniaya. sinancekecek aicua djaqas, makaya tja sicekecek a seman paljaljaqedian, nu venvu tja kakiavangan ta siasikan ta vaqu. sipapuljipaq/ sipapuljiva nupucekelj a mamazangiljan, namasan lalisian a ljipaq. azua sipapiayayan tua sudjusudju na uqaljaqaljai, nu kaljasalutan makaya sematjez ta djaqs a papuljipaq. sidjupidjupil azua ngaingav a asav, tja tjutjuqen, makaya sidjupil ta piqay a pucemel. sisanqidung kumalji a kaljaqudjaljan mezua a ravac a sipecungu, nanguaq aravac a sanqidungen. sinankakanen azua maka gadu a lava, tjengelay a keman tua ngaingav a qasav. sisantjuzungen makaya ravac santjuzungen tua tjakit tua kaukav tua siqunu tua tjatjukun tua tjukuzan tua vukavuka. lisi amasan pazangal a ljavaran tua patjara lisi nu masudju. kakudan a lisi a sauqaljai nu pucekelj. aicu a djaqas makaya san kasiven nu papuljiva.</FORM>
        <FORM kindOf="standard">aico a djaqas (Lagerstroemia sobcostata) a kinakasivan na kodresol saka sadjelong, namavalid a vocir, kakedrikedriyan a nama qopoqopong a vangalj, no kiyorag kisoraljiralj, caljeqil aravac a kemapaz. makamaza izoazoa a djaqas itjainavalj a vincekadan ta choko kata iteko toa sasosoan toa vavavan na kadjonangan i taiwan a ljemaveljav kata ljemavigan. qaw izoa a liaw a kadjonangan a sinipapongadan ta "djaqas", masa a liaw a djaqas izoa. papongadan aico a pacogan noa djaqas a ngadan, avananga a maviking a aico a kasiw. aza a vencikan a "九" mavananga a masanliawliaw, qaw aza a vencikan a "芎" avan a rokorokong nomaya. masa maviking aza a kasiw, sa inia maqati a sialangan toa temapao, amin a maqati a sicokao toqadavanga, avan a tozong kata qidong. izoa a natideq a coqos na djaqas, sa alapen ta kasiw noa kacalisiyan toa malang ta vaqo a cadjo kata tjaljev toa pinaqozip a tjaynan. a pacogan a ngadan noa djaqas, avan a tjamaqacovonganga a djaqas no macelaqot aza a kasiw. no maomalj a kinaqadaqadavan, mekeljang a aico a kasiw, sa sinan tjaljapazangal a kasiw toqadavan noa kacalisiyan. no kaljavevegan tocavilj, izoa a veneve a djaqas, qaw azoa a vaqo a temogotanga a tjaqaca a 一尺, sa qinemav ta kakanen na zoma a cemel. azoa a covoq na djaqas, paqaqenetj ta kacalisiyan toa masik i vaqo a qoma. qaw, no lomoken ta ledjeledje a asaw noa djaqas, sa maqati a papocemecemel. tjengelayota aravac a lava ta keman ta ledjeledje a asaw noa djaqas. sa maqati a malomanga a vangalj toa sinan ta tamadang noa koakoang. sikavaljotan ropacocon tazoa a djaqas i sineljavekan noa paywan, sa tjaljapazangal a kasiw toqadavanga. maqati a aico a kasiw a malap toa pecongo, qaw inia kaljava ta nametadanga. sa, tjaljapazangal toa qemaljopqaljop a cinonan, toki a i roqodjaljan. saka, azoa a kasiw noa djaqas, mavananga a nangaq a kasiw toa malang ta lingay. patjara sikodakodan noa djaqas sinansenay nomasodjosodjo ka sicoyan,sinan parotavak, (kavalanga lidaqasen no kiyorag kisoraljiralj), olja namaya ta djaqas a ikamevolovolong siniaya. sinancekecek aicoa djaqas, makaya tja sicekecek a seman paljaljaqedian, no venvo tja kakiavangan ta siasikan ta vaqo. sipapoljipaq/ sipapoljiva nopocekelj a mamazangiljan, namasan lalisian a ljipaq. azoa sipapiayayan toa sodjosodjo na oqaljaqaljai, no kaljasalotan makaya sematjez ta djaqs a papoljipaq. sidjopidjopil azoa ngaingav a asav, tja tjotjoqen, makaya sidjopil ta piqay a pocemel. sisanqidong komalji a kaljaqodjaljan mezoa a ravac a sipecongo, nangoaq aravac a sanqidongen. sinankakanen azoa maka gado a lava, tjengelay a keman toa ngaingav a qasav. sisantjozongen makaya ravac santjozongen toa tjakit toa kaokav toa siqono toa tjatjokon toa tjokozan toa vokavoka. lisi amasan pazangal a ljavaran toa patjara lisi no masodjo. kakodan a lisi a saoqaljai no pocekelj. aico a djaqas makaya san kasiven no papoljiva.</FORM>
    </S>
</TEXT>