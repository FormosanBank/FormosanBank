<?xml version="1.0" ?>
<TEXT id="Wiki_Paiwan_kaljapang" xml:lang="pwn" source="Paiwan Wikipedia, article: kaljapang" copyright="CC BY-SA" citation="kaljapang. (2025, May 05). In Wikipedia [Paiwan]. https://pwn.wikipedia.org/wiki/kaljapang" BibTeX_citation="@misc{Wiki_pwn_kaljapang, title = kaljapang, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/kaljapang} }">
    <S id="0">
        <FORM kindOf="original">masanliawliaw a kaljapang i indiya, malasiya, pilipinias, ukinawa kata i sidipan i taiwan a lizukan. aicu a kaljapang mavan a rurazek sa tjakedri a kasiw, qaw rupacun taicu a kasiw itua kacasavan na payuwan tua qemapaz. nu venuciyar ta vicelacelay a hana na kaljapang, sanguljingulji angata itua umaqan. aza ngadan a pacugan na &quot;加羅板&quot; i tawugu na taitu a king mavan a liaw a kaljapang i kadjunagnan izua. sa, izua a cawcau a alapen aicu a kasiw a ngadan tua papungadan ta umaqan, sa pinaka a &quot;tja'aljapang&quot;. sikakudanan uri masancinunan a payuwan nu nakivavuyanga timadju, uri alapen a tjaljananguaqan a kasiw a santuzungan na payuwan, mananga nu cemual a kudrakudral a vavuy, inika pavalat tua vavuy aza tjakit. qaw, masa a kinakemudan na kasiw nua kaljapang sa madjulu a kigemgem, kata caljeqil sa inika madjulu a veneceluq taza kasiw, saka aicu a kaljapang a tjaljananguaqan a kasiw a santuzungan. aicu a asav na kaljapang, maqati uta a semanpikak. uri pazulju a payuwan taza karuveljevelj, atap kata kaljapang tua semanpikak, qaw qaljemeqem aza vawa sa inika madjulu a mapulaw. nu tjaliaw a kaljapang nu semanpikak, uri tjamacam aza vawa nu venawanga; nu tjaliaw a karuveljevelj, uri tjasaluman aza vawa nu venawanga. maya culeculeq nu semanpikak, mananga qaveleng aicu a pikak, sa qaljeceqec a vawa. kasicuyanga, izuanga a kakudan tua kivecik. namacaqu a cemepu a vavayavayan, uri kivecik ta lima niamadju, qaw uri kivecik tua valjanga a uqaljaqaljay. nu namaytazua, nalap ta ricing na kaljapang sa cemedap kata kemuljav, qaw uri sipakivecik aicu a kaljapang a ricing na payuwan, sa izua a quljemu a liljuwas sa bulabulay a vinecikan nua tjapayuwan. kaizuanan 鄭漢文,王相華,鄭惠芬, .P103-104.</FORM>
        <FORM kindOf="standard">masanliawliaw a kaljapang i indiya, malasiya, pilipinias, okinawa kata i sidipan i taiwan a lizokan. aico a kaljapang mavan a rorazek sa tjakedri a kasiw, qaw ropacon taico a kasiw itoa kacasavan na payowan toa qemapaz. no venociyar ta vicelacelay a hana na kaljapang, sangoljingolji angata itoa omaqan. aza ngadan a pacogan na &quot;加羅板&quot; i tawogo na taito a king mavan a liaw a kaljapang i kadjonagnan izoa. sa, izoa a cawcao a alapen aico a kasiw a ngadan toa papongadan ta omaqan, sa pinaka a &quot;tja'aljapang&quot;. sikakodanan ori masancinonan a payowan no nakivavoyanga timadjo, ori alapen a tjaljanangoaqan a kasiw a santozongan na payowan, mananga no cemoal a kodrakodral a vavoy, inika pavalat toa vavoy aza tjakit. qaw, masa a kinakemodan na kasiw noa kaljapang sa madjolo a kigemgem, kata caljeqil sa inika madjolo a veneceloq taza kasiw, saka aico a kaljapang a tjaljanangoaqan a kasiw a santozongan. aico a asav na kaljapang, maqati ota a semanpikak. ori pazoljo a payowan taza karoveljevelj, atap kata kaljapang toa semanpikak, qaw qaljemeqem aza vawa sa inika madjolo a mapolaw. no tjaliaw a kaljapang no semanpikak, ori tjamacam aza vawa no venawanga; no tjaliaw a karoveljevelj, ori tjasaloman aza vawa no venawanga. maya colecoleq no semanpikak, mananga qaveleng aico a pikak, sa qaljeceqec a vawa. kasicoyanga, izoanga a kakodan toa kivecik. namacaqo a cemepo a vavayavayan, ori kivecik ta lima niamadjo, qaw ori kivecik toa valjanga a oqaljaqaljay. no namaytazoa, nalap ta ricing na kaljapang sa cemedap kata kemoljav, qaw ori sipakivecik aico a kaljapang a ricing na payowan, sa izoa a qoljemo a liljowas sa bolabolay a vinecikan noa tjapayowan. kaizoanan 鄭漢文,王相華,鄭惠芬, .P103-104.</FORM>
    </S>
</TEXT>