<?xml version="1.0" ?>
<TEXT id="Wiki_Paiwan_zuga" xml:lang="pwn" source="Paiwan Wikipedia, article: zuga" copyright="CC BY-SA" citation="zuga. (2024, November 18). In Wikipedia [Paiwan]. https://pwn.wikipedia.org/wiki/zuga" BibTeX_citation="@misc{Wiki_pwn_zuga, title = zuga, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/zuga} }">
    <S id="0">
        <FORM>a ljavaran na sepaiwan neka nu pakata &quot;zuga&quot; kata &quot;zemuga&quot; a kakaiyan, aicu a &quot;zuga&quot; a &quot;zemuga&quot; a kay, tinavelak asitja Dripun a ljavaran, sa seljudji a pazulju ta tja kay a se Vuculj. qau na masan tja kay anga vaquan a Vuculj. zuga kata vecik a &quot;zuga&quot; kata &quot;vecik&quot; na masan ngadan a inavecikan, ljakua nu tja igaljuin a papapiliq a venarung, izua sika maretimalji a patarevan. a &quot;zuga&quot; maqati tu zuga. a &quot;vecik&quot; na masan tjaliyaw a mamaw a patarevan. paru vencikan a kasiw, vencik na itung, vecik itja djeljep, pukeljang ita kasiw ata qaciljai, sinan vecik na gimeng, vecik ita kaviaqan na pulingaw, vecik i mudingan na se Taiyan vecuk tjayain. katje patarevan a masan liyaliyaw a patarevan na kacalisiyan, inia masanitalj a pakazuan sakamaya. zemuga kata vencik a &quot;zemuga&quot; kata &quot;vencik&quot; namasan tadjalan tu katjngadanan, madadungdung a patarevan ljakua izua sikamaretimalji. a &quot;zemuga&quot; avan a seman zuga, a &quot;vencik&quot; avan a vencik ta kasiw, semanvecik, vencik ta itung, vecik a semanzuka... a na masan liyaliyaw a kakudanan. a &quot;zemuga&quot; pasedjaljepan tu semanzuka, ayatua asita Zipun pasevaliten ta ciniukukan sa pasevalitan tu kay na paiwan.</FORM>
    </S>
</TEXT>
