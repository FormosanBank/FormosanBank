<?xml version="1.0" ?>
<TEXT id="Wiki_Paiwan_ljapicupicul" xml:lang="pwn" source="Paiwan Wikipedia, article: ljapicupicul" copyright="CC BY-SA" citation="ljapicupicul. (2024, December 07). In Wikipedia [Paiwan]. https://pwn.wikipedia.org/wiki/ljapicupicul" BibTeX_citation="@misc{Wiki_pwn_ljapicupicul, title = ljapicupicul, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ljapicupicul} }">
    <S id="0">
        <FORM kindOf="original">ljapicupicul mavan a kedrikedri a kasiw aicu a ljapicupicul, sa masanliawliaw a ljapicupicul i ripun, riukiu , itjaivililj tua ciuku, vitnam kata gadugaduan na taiwan iteku tua sasusuan ta vavavan na katjunangan. a pacugan na ngadan nua ljapicupicul mavan a "picul" na piniculan. izua a liawliaw a ljapicupicul iteku tua cemecemel na taiwan, masa rutjeveng a kasiw na ljapicupicul, ini'a madjulu a metad, sa sekaman aicu a kasiw iteku nu cemapacapa ta vasa. qaw nu minecelaq a ljapicupicul sa uri venelidvelid ta vasa a kacalisiyan. nakemalianga ta belung sa pudringayanga a cinunan, sa uri pivavavaen a ljapicupicul ta dringay. maqati a pivavavaen a ricing na ljapicupicul ta asav, ljakua ini'a rukiqadilj ta dinulat na sacemel a ljapicupicul; madjulu a alapen taicu a kasiw, saka maqati a sedjaljep ta malang ta dringay. nasedjumak a cinunan ta uri kemakan a drail ta namalum a vangalj na ljapicupicul, mavan a kakanen uta nua drail.</FORM>
        <FORM kindOf="standard">ljapicopicol mavan a kedrikedri a kasiw aico a ljapicopicol, sa masanliawliaw a ljapicopicol i ripon, riokio , itjaivililj toa cioko, vitnam kata gadogadoan na taiwan iteko toa sasosoan ta vavavan na katjonangan. a pacogan na ngadan noa ljapicopicol mavan a "picol" na pinicolan. izoa a liawliaw a ljapicopicol iteko toa cemecemel na taiwan, masa rotjeveng a kasiw na ljapicopicol, ini'a madjolo a metad, sa sekaman aico a kasiw iteko no cemapacapa ta vasa. qaw no minecelaq a ljapicopicol sa ori venelidvelid ta vasa a kacalisiyan. nakemalianga ta belong sa podringayanga a cinonan, sa ori pivavavaen a ljapicopicol ta dringay. maqati a pivavavaen a ricing na ljapicopicol ta asav, ljakoa ini'a rokiqadilj ta dinolat na sacemel a ljapicopicol; madjolo a alapen taico a kasiw, saka maqati a sedjaljep ta malang ta dringay. nasedjomak a cinonan ta ori kemakan a drail ta namalom a vangalj na ljapicopicol, mavan a kakanen ota noa drail.</FORM>
    </S>
</TEXT>