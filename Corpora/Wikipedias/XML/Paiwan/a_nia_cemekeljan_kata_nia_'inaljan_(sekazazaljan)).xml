<?xml version="1.0" ?>
<TEXT id="Wiki_Paiwan_a_nia_cemekeljan_kata_nia_'inaljan_(sekazazaljan))" xml:lang="pwn" source="Paiwan Wikipedia, article: a_nia_cemekeljan_kata_nia_'inaljan_(sekazazaljan))" copyright="CC BY-SA" citation="a_nia_cemekeljan_kata_nia_'inaljan_(sekazazaljan)). (2024, December 07). In Wikipedia [Paiwan]. https://pwn.wikipedia.org/wiki/a_nia_cemekeljan_kata_nia_'inaljan_(sekazazaljan))" BibTeX_citation="@misc{Wiki_pwn_a_nia_cemekeljan_kata_nia_'inaljan_(sekazazaljan)), title = a_nia_cemekeljan_kata_nia_'inaljan_(sekazazaljan)), year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/a_nia_cemekeljan_kata_nia_'inaljan_(sekazazaljan))} }">
    <S id="0">
        <FORM kindOf="original">( aicu a sinivecik ni selap a ljakadrangiyan, sekazazaljan timadju. ) tjia'en ti selep alja kadrangiyan 'ase kazazaljan. napucekelj a 'en pasa makaku i izjuci ti paucan alja dulapalas a'u cekelj.tjelu a'u aljak maljedrsa a vavayan macidjil a 'ualjay.ti remereman aukina ti giay a 'u kama mare sepat aman a marekakakaka, izua madrusa a 'u kaka a ti kati kuljilji ,macidjil a vavayan a u kaka ti kaleskes. inika macau a ravac ti kama a cemukukuan,mana sika nu kiljavalan tjai kama kemacalisian amen a tjacemekeljan. na penatjalim a ravac a niainaljan ,na madjatukuda a sepat a niainaljan tjalanawma,seludja,setjai'alev katua selawz. i kazazaljan izua ma tjelu tjacemekeljan a mamazangiljan anaemilad.lja rupavates i tjalanawma lja zingru a I ludja,lja zingrur a i tjai'alev.nu izua anemanga a saliman i inaljan tjala izua tjiamadju a niakilayan. a niainaljan nu masalut tjara izua a ma acuvucuvun a papuzeluk.a ualja'aljai vaik ama vavua a kikasiv ta tju'ulj a su palici a tjuljaken alemutjutjum sa ta'uyulen.a vavayavayan cemavu sa cemusu ta ata asipavai ta na papuzeluk a ualjai.izuanan vuvui kuljilji a seludja macau aravac semenay ta sicuayan a senany temulu ya timaimanga liawv arvac palutavak a ngungua a senay. nangua' a ravac a niavavuluvuluan i inaljan,temaucikel temuiu tanuamen a kakeriyan tua nanemanga. tucu temulutulu a'en ta venci ta cempu katua ivu tua kinacalisinan, i tua gaku i kazazaljan,namasi levan namasi varun aen tua namakaya a'en zemulun tuatja kai a kinacalisianan tua mareka u kinacauan a tinulu na u vuvu i paulesanga pinuliman,ljakua liyaliyav anan a'u kulung tua pakata vecik ta tja kai ,manasika tjala kisamulja aen a vaik amadaigakku a kitulu.uljaen anamakaya a cemikel temulu tua i inaljan a kakeliyan.</FORM>
        <FORM kindOf="standard">( aico a sinivecik ni selap a ljakadrangiyan, sekazazaljan timadjo. ) tjia'en ti selep alja kadrangiyan 'ase kazazaljan. napocekelj a 'en pasa makako i izjoci ti paocan alja dolapalas a'o cekelj.tjelo a'o aljak maljedrsa a vavayan macidjil a 'oaljay.ti remereman aokina ti giay a 'o kama mare sepat aman a marekakakaka, izoa madrosa a 'o kaka a ti kati koljilji ,macidjil a vavayan a o kaka ti kaleskes. inika macao a ravac ti kama a cemokokoan,mana sika no kiljavalan tjai kama kemacalisian amen a tjacemekeljan. na penatjalim a ravac a niainaljan ,na madjatokoda a sepat a niainaljan tjalanawma,selodja,setjai'alev katoa selawz. i kazazaljan izoa ma tjelo tjacemekeljan a mamazangiljan anaemilad.lja ropavates i tjalanawma lja zingro a I lodja,lja zingror a i tjai'alev.no izoa anemanga a saliman i inaljan tjala izoa tjiamadjo a niakilayan. a niainaljan no masalot tjara izoa a ma acovocovon a papozelok.a oalja'aljai vaik ama vavoa a kikasiv ta tjo'olj a so palici a tjoljaken alemotjotjom sa ta'oyolen.a vavayavayan cemavo sa cemoso ta ata asipavai ta na papozelok a oaljai.izoanan vovoi koljilji a selodja macao aravac semenay ta sicoayan a senany temolo ya timaimanga liawv arvac palotavak a ngongoa a senay. nangoa' a ravac a niavavolovoloan i inaljan,temaocikel temoio tanoamen a kakeriyan toa nanemanga. toco temolotolo a'en ta venci ta cempo katoa ivo toa kinacalisinan, i toa gako i kazazaljan,namasi levan namasi varon aen toa namakaya a'en zemolon toatja kai a kinacalisianan toa mareka o kinacaoan a tinolo na o vovo i paolesanga pinoliman,ljakoa liyaliyav anan a'o kolong toa pakata vecik ta tja kai ,manasika tjala kisamolja aen a vaik amadaigakko a kitolo.oljaen anamakaya a cemikel temolo toa i inaljan a kakeliyan.</FORM>
    </S>
</TEXT>