<?xml version="1.0" ?>
<TEXT id="Wiki_Paiwan_kataljap" xml:lang="pwn" source="Paiwan Wikipedia, article: kataljap" copyright="CC BY-SA" citation="kataljap. (2024, December 07). In Wikipedia [Paiwan]. https://pwn.wikipedia.org/wiki/kataljap" BibTeX_citation="@misc{Wiki_pwn_kataljap, title = kataljap, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kataljap} }">
    <S id="0">
        <FORM kindOf="original">masanliawliaw a kataljap i namasanculjuculju a kadjunangan i kacauwan, izua i 廣東, 海南島kata i navalj tua gaduan a kemasi ljemaveljevekan nua taiwan, qaw izua i kacedas tua taiwan, tjaljaliawliaw aicu a kasiw izua i navalj ta tjavualji a pana a kadjunangan nua kanalung kata palangu. nu kaljauragananga, uri venuciar aicu a qaciw tua kulimac a vuciar, sa nanguanguaq aravac a ljemaveljevekan i pasakacedas a navalj tua taiwan. qaw masa saceqalj aicu a kasiw na kataljap, ka ripunanan, uri sinantabi aicu a kasiw; kacuayanga, uri malap taicu a kasiw tua malang ta kadrangu kata ceqeljap a paiwan izua i ljemaveljevekan, sa uri cinavucavu niamadju a ledjeledje a asav na qataljap tua qavay, matu uri cinavucavu a ljavilu nua paiwan izua i gadugaduan. qaw nu kemankananga, maya malap ta asav. qaw uri cinavu na ngat isasaw nu kemesekesa. nu meqacanga a kataljap, maqati a semuqaljic taza kataljap sa masan tua alay, qaw maqati a sinancalis tua venengetj ta vaqu. saka, tjaljapazangal aicu a kasiw izua i qinaljan na paiwan a kemasi ljemaveljevekan.</FORM>
        <FORM kindOf="standard">masanliawliaw a kataljap i namasancoljocoljo a kadjonangan i kacaowan, izoa i 廣東, 海南島kata i navalj toa gadoan a kemasi ljemaveljevekan noa taiwan, qaw izoa i kacedas toa taiwan, tjaljaliawliaw aico a kasiw izoa i navalj ta tjavoalji a pana a kadjonangan noa kanalong kata palango. no kaljaoragananga, ori venociar aico a qaciw toa kolimac a vociar, sa nangoangoaq aravac a ljemaveljevekan i pasakacedas a navalj toa taiwan. qaw masa saceqalj aico a kasiw na kataljap, ka riponanan, ori sinantabi aico a kasiw; kacoayanga, ori malap taico a kasiw toa malang ta kadrango kata ceqeljap a paiwan izoa i ljemaveljevekan, sa ori cinavocavo niamadjo a ledjeledje a asav na qataljap toa qavay, mato ori cinavocavo a ljavilo noa paiwan izoa i gadogadoan. qaw no kemankananga, maya malap ta asav. qaw ori cinavo na ngat isasaw no kemesekesa. no meqacanga a kataljap, maqati a semoqaljic taza kataljap sa masan toa alay, qaw maqati a sinancalis toa venengetj ta vaqo. saka, tjaljapazangal aico a kasiw izoa i qinaljan na paiwan a kemasi ljemaveljevekan.</FORM>
    </S>
</TEXT>