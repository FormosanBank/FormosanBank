<?xml version="1.0" ?>
<TEXT id="Wiki_Paiwan_ljungpav" xml:lang="pwn" source="Paiwan Wikipedia, article: ljungpav" copyright="CC BY-SA" citation="ljungpav. (2024, December 07). In Wikipedia [Paiwan]. https://pwn.wikipedia.org/wiki/ljungpav" BibTeX_citation="@misc{Wiki_pwn_ljungpav, title = ljungpav, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ljungpav} }">
    <S id="0">
        <FORM kindOf="original">ljungbav kava nua vavayavayan azua venecikan nua kacalisiyan i taiwan, izua sikamasansimatjelj, tjinenun, venecik, pinuluvucan kata pinadjekecan. sa azua a lalang aminanga i paiwanzuku kata rukayzuku, qaw tjaljakisumalji azua a pinadjekecan avan a venecivencik tua situngan a maretimaljimalji a quljaw, sa qemecaqecap tazua a situngan sa cemaqis itua kava. izua nu luteluti a situngan sa qemecaqecap tua venecikan. saka, rupacun tua vinecik a "直線繡" kata "鎖鏈繡" nua venecikan i pinadjekecan. izua uta a sinan a kala tua cawcau sa cemaqis itua kava. matu a kava na pairing azua a ljungpaw nua paiwan a vavayan mavanaga a sinan a qecengecengel a situngan tua siyuc kata kava nua vavayan, sa pinadjekec nua paiwanzuku tua malang ta kava. azua a venecikan avan a "曲折形", "三角形", "橫條形", a hana nua"四瓣花形", "菱形", a qatjuvi na "卷曲蛇形"kata "頭上雙尾", a langalj, kata cawcau nua " ". izua a tjelu a quljaw mavan a qucengecengel, qudjidjilj, kata vucelacelay i kava, kata izuaga a qudjidjilj, qucengecengel, vucelacelay, matjak, marupula, qulivay kata kulimac a venecikan. qaw sinan a qudjidjilj kata vucelacelay a situngan tua 領口, sa sinan a qucengecengel a situngan ta cemaqis tua 立領, kata vinecik ta 菱形. qaw uri cemaqis tua tjaljiqaca a 4.5 a marutaljudjuqan a qudjidjilj kata vucelacelay a situngan i 袖口. qaw uri djekec a qudjidjilj a situngan tua pasusu ta 領沿環帶kata右襟片 sa djekec a qucengecengel a lalang, venecikan, tuaping, venecikan a qatjuvi kata cawcau ivavaw taicu a situngan, qaw venecivencik ta maca, angalj, ngudjus, kata qayav a lalang sa djekec ta 條紋織帶 nua qucengecengel kata vecelacelay isasaw taicu a situngan. cemaqis ta pitju a marutaljudjuqan a qudjidjilj a situngan i 下擺 sa djekec a vucelacelay a venecikan a qatjuvi kata langalj i vavaw, kata venecivencik ta 菱形izua. qaw sinan a qudjidjilj a situngan ta djekec a venecikan izua i ljeqeljeqan. izua a lima a mareqecev a 中國式紐帶a sinan a qudjidjilj a kala a pasalavagan a drusa a marutaljudjuqan kata 1.5 a marutaljudjuqan, qaw izua a qulivay a venecikan ivavaw, kata sinan a lima a singsing ta cacaingan. qaw azua a venecikan na kun mamau ta ljungpaw. aicu a djinekec a qudjidjilj kata qucengecengl a situngan a masanliawliaw i navalj, sa izua i virilj kata qinaljan na rukayzuku a djinekec a vucelacelay kata qucengecengel a situngan, mavananga a kinava na vavayan nua mamazangiljan.</FORM>
        <FORM kindOf="standard">ljongbav kava noa vavayavayan azoa venecikan noa kacalisiyan i taiwan, izoa sikamasansimatjelj, tjinenon, venecik, pinolovocan kata pinadjekecan. sa azoa a lalang aminanga i paiwanzoko kata rokayzoko, qaw tjaljakisomalji azoa a pinadjekecan avan a venecivencik toa sitongan a maretimaljimalji a qoljaw, sa qemecaqecap tazoa a sitongan sa cemaqis itoa kava. izoa no loteloti a sitongan sa qemecaqecap toa venecikan. saka, ropacon toa vinecik a "直線繡" kata "鎖鏈繡" noa venecikan i pinadjekecan. izoa ota a sinan a kala toa cawcao sa cemaqis itoa kava. mato a kava na pairing azoa a ljongpaw noa paiwan a vavayan mavanaga a sinan a qecengecengel a sitongan toa siyoc kata kava noa vavayan, sa pinadjekec noa paiwanzoko toa malang ta kava. azoa a venecikan avan a "曲折形", "三角形", "橫條形", a hana noa"四瓣花形", "菱形", a qatjovi na "卷曲蛇形"kata "頭上雙尾", a langalj, kata cawcao noa " ". izoa a tjelo a qoljaw mavan a qocengecengel, qodjidjilj, kata vocelacelay i kava, kata izoaga a qodjidjilj, qocengecengel, vocelacelay, matjak, maropola, qolivay kata kolimac a venecikan. qaw sinan a qodjidjilj kata vocelacelay a sitongan toa 領口, sa sinan a qocengecengel a sitongan ta cemaqis toa 立領, kata vinecik ta 菱形. qaw ori cemaqis toa tjaljiqaca a 4.5 a marotaljodjoqan a qodjidjilj kata vocelacelay a sitongan i 袖口. qaw ori djekec a qodjidjilj a sitongan toa pasoso ta 領沿環帶kata右襟片 sa djekec a qocengecengel a lalang, venecikan, toaping, venecikan a qatjovi kata cawcao ivavaw taico a sitongan, qaw venecivencik ta maca, angalj, ngodjos, kata qayav a lalang sa djekec ta 條紋織帶 noa qocengecengel kata vecelacelay isasaw taico a sitongan. cemaqis ta pitjo a marotaljodjoqan a qodjidjilj a sitongan i 下擺 sa djekec a vocelacelay a venecikan a qatjovi kata langalj i vavaw, kata venecivencik ta 菱形izoa. qaw sinan a qodjidjilj a sitongan ta djekec a venecikan izoa i ljeqeljeqan. izoa a lima a mareqecev a 中國式紐帶a sinan a qodjidjilj a kala a pasalavagan a drosa a marotaljodjoqan kata 1.5 a marotaljodjoqan, qaw izoa a qolivay a venecikan ivavaw, kata sinan a lima a singsing ta cacaingan. qaw azoa a venecikan na kon mamao ta ljongpaw. aico a djinekec a qodjidjilj kata qocengecengl a sitongan a masanliawliaw i navalj, sa izoa i virilj kata qinaljan na rokayzoko a djinekec a vocelacelay kata qocengecengel a sitongan, mavananga a kinava na vavayan noa mamazangiljan.</FORM>
    </S>
</TEXT>