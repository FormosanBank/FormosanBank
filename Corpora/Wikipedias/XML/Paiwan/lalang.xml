<?xml version="1.0" ?>
<TEXT id="Wiki_Paiwan_lalang" xml:lang="pwn" source="Paiwan Wikipedia, article: lalang" copyright="CC BY-SA" citation="lalang. (2024, November 18). In Wikipedia [Paiwan]. https://pwn.wikipedia.org/wiki/lalang" BibTeX_citation="@misc{Wiki_pwn_lalang, title = lalang, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/lalang} }">
    <S id="0">
        <FORM>aicu a paiwan zuku na penakisumalji a kinanguaq na kinacalisianan a lalang, saka makaya itjen a kemasi tua rinavan nua macidjilj, a kemeljan tu namatjainu a qiniladjan nimadju yi qinaljan, tuki mamazangiljan tuki pualju tuki taqaljaqaljan (qaqetitan). aicu a pinuitaivangan a tapuluq katu unem a zukuan a kacalisian, tjaljanguanguaqan, ljakua tjaljapazangalan a kakavelian na paiwan zuku a lalang. au aicu a lalang nua mamazangiljan maretimalji katua na taqaljaqaljan (qaqetitan). izua masan simatjelj a lalang nua paiwan zuku aicu a kinacalisianan a lalang nua paiwan zuku, izua tjinenun, izua vincikan, izua pinuluvucan, izua pinadjekecan a sikasengsengan. vecik yitua lalang aicu a kinacalisianan a lalang na paiwuan zuku maretjimaljimalji a vecik, izua pinaru qulu, izua pinaru caucau, izua pinaru qatjuvi, izua pinaru kumas, izua pinaru qadav, izua pinaru tjiumaq, izua pinaru kinavatjesan, izua pinaru kalabiabi. </FORM>
    </S>
</TEXT>
