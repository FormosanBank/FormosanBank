<?xml version="1.0" ?>
<TEXT id="Wiki_Paiwan_Sangpuy_Katatepan_Mavaliyw" xml:lang="pwn" source="Paiwan Wikipedia, article: Sangpuy_Katatepan_Mavaliyw" copyright="CC BY-SA" citation="Sangpuy_Katatepan_Mavaliyw. (2024, November 18). In Wikipedia [Paiwan]. https://pwn.wikipedia.org/wiki/Sangpuy_Katatepan_Mavaliyw" BibTeX_citation="@misc{Wiki_pwn_Sangpuy_Katatepan_Mavaliyw, title = Sangpuy_Katatepan_Mavaliyw, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Sangpuy_Katatepan_Mavaliyw} }">
    <S id="0">
        <FORM>aicu ti sangpuy (pinuyumakan:Sangpuy Katatepan Mavaliyw, ciniukukan: ) mavan a kisansemenay i taiwan, nalemedaw kemasi imaza i taitu puyuma katatipur a qinaljan. ka 2021 a caviljan, aza sinan senay nimadju a rikudu pinaka pulu'qem na malap tua tjelu a kazalan a a duqubi, izua tjaljasaiguaqan a kacalisian a kisansemenay katua tjalja nanguaqan caviljan a sinansenay a kisansemenay a guhubi. ti sangpuy kaqaqunuan naru kiciul ta djisan kata kaka tjavulung a uqaljay, kitulu pakatua kakuda nua puyuma, kemasi kerikedri kitjaucikel katua i qinaljan a ramaljemaljeng, avan nusika saigu a lukai kata kemuda tjasaigu a seman semenay. ka temakesikesi anan talikuningsi a kukuminsiunem a cavilj, timadju patagilj a kiciul kata kaka tjavulung a uqaljay kitulu ta pagita, kau katemakesi anga ta ziugaku, ti sangpuy puliaw sanka ta paqaqayamen. tazua tauta, secevung tua amis a salasaladj macaqu a lukai tua niamadju a kakaiyan setangale timadju, avan zua kipusaladj tua na i cipun a tinsikiu a sinpu ti tu kitulu, sa itua pisay a kemacalisaian puliaw anga malap tua guhubi. pitjaivililj, ti sangpuy situlu a kineljakeljang a kakudan tua maqacuvucuvung tu kemuda a semenay tazua senay a pasangaw, ulja neka vecik nua puyuma zuku, kemasicuay avan nasenay a sipagaugaw tua tjaivilivililj a likisi na i qinaljan. mata luni a 921 (ka 1999 a caviljan 9 qiljasan 21 a qadavan), ti sangpuy nakicapilj tua sengsengan itua , kati , , (ni sangpuy a djisan a kisansemenay itua uta), tiamadju namasengseng tua aza rikudu, kau patjekacauan i taihuk a imaci sa paveliveli tua CD nua aya, aza sinipavelian a paisu siqeljing tua nakulusi a sikatagaljan. ka 2008 a caviljan, ti sangpuy patagilj a semenasenay i gaikuku, sa gemedeged a semansenay tua pinuyumakan. kemasi sangasangasan a rikudu pinaka dalan mata sikamasansimusalj a rikudu pinaka , ti sangpuy itua pinakazuanan a semansenay, na macidilj a kicaquan, saka nuvenecik kivadaq anan tua ramaljemaljeng kimasusu a kakudan tu pavayan ta iking. ka 2021 a caviljan alu qiljas 21 a qadavan, ti sangpuy nimadju a rikudu pinaka pulu'qem malap ta tjelu a kazalan itua , izua tjaljananguaqan a kacalisian a kisansemenay. utauta, ti sangpuy mavan na kisan kaicu nua maqacuvucuvung, tucu uta nakamakama itua kuba pinaka Katatepan.</FORM>
    </S>
</TEXT>
