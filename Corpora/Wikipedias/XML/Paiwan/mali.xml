<?xml version="1.0" ?>
<TEXT id="Wiki_Paiwan_mali" xml:lang="pwn" source="Paiwan Wikipedia, article: mali" copyright="CC BY-SA" citation="mali. (2024, December 07). In Wikipedia [Paiwan]. https://pwn.wikipedia.org/wiki/mali" BibTeX_citation="@misc{Wiki_pwn_mali, title = mali, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/mali} }">
    <S id="0">
        <FORM kindOf="original">== Mali == mali, a pinaka ta buru uta, mavananga ta pinadjele ta 'undu nua buru, sa lipurupuru a aicu a mali. aza 'undu nua buru, uri kipasusu tua kinakemudan na buru sa penetj ta maqati a kinacavacavan ta beneru tua maljaljuvaq. matu izuanga a sedjaljep a kinakemudan na buru tua kinula kata qulu, inia sedjaljep ta lemima ta benuru. yakiyu yakiyu, avan a 'undu nua kinateveteveljan, sa maljaljuvaq a tjaljakedri a masiva a cawcaw i baburuan(mamalian). uri a mavaday azua a caucau nua maljaljuvaq tua "cemual" kata "zemazaw". sa, uri penangul ta buru a caucau nua "cemual" a siveric na caucau a "zemazaw" sa kipasusu a mekelj ta sepatj a haku. nu maqati a mekeljanga a kiliyus a ita i baburuan(mamalian), sa alapen ta ita a supu(tinsu)；saka, tinavelakanga a buru nua caucau a "zemazaw" sa ika benuruanan aza a caucua nua "cemual". nu maljaljuvaqanga, uri masasevalivalit a kinateveteveljan. sa izua a tjaliaw a supu(tinsu) na kinateveteveljan, uri qemacuvung taicu a 'undu nu sikamasansivalj a kiuku i vecekadan , avan azua a sikamasanunemlj a kiuku i maljaljuvaq nua kakedriyan, a sikamasanpitjulj a kinku i maljaljuvaq nua maqacuvucuvung. saka, nu mamau ta supu(tinsu) na kinateveteveljan nu sikamasansivalj a kiukuanga sa maljaljuvaqanga. pinpung pinpung, uri cemabecab(binakebak) a masasevalivalit ta ita a mali nua madrusa tuki masepatj a caucau i cukui nu maljaljuvaqanga, qaw masaliawliaw i kacauwan. uri alapen a cabiljap nua buru na caucau nu maljaljuvaq, sa cacabcab taicu a buru a caucau pitudreq ta aralj i cukui. maqatianga a maljaljuvaq a taitan tuki sikinmasalj, nu inia tinavelak ta buru na caucau, sa uri alapen ta ita a supu(tinsu) na zuma. a qapurung tjaljapazangal a palisian a maljeveq nua sepayuan a kacalisiyan, uri palisi a kacalisiyan nu lima a cavilj a kinetalj, navaikanga tia mamazangiljan, sa mavananga a tjaljapazangal. sa, tjapazangal taicu a djemuljat, izua a rakac nua mamazangiljan, sa alapen ta tjaqaca a tjelu a puluq a maru tadjekuacan a djuljat niamadju, a sanparavac niamadju a umaq, sa kaljava ta siveric ta qapurung ni pulingaw. saka, uri cemekecek tia rakac nua mamazangiljan tua qapurung kaizuanan. aicu a qapurung, uri tinavelak na tjakedri a mamazangiljan, sa uri kinisenayan nia vuvu tazua a caucau uta. uri semeqas ta djuljat sa mekelj tjai umaq na mazangi nu qemacuvunganga ta djemuljat. uri masan ta cinunan nu tjadjaljaw a mangtjezanga a caucau, mavananga a maljaljuvaq a qemacuvucuvung kasicuacauyan. saka, azua a djemuljat, avan a kungring nua kacalisian a qemacuvucuvung tua masan a cinunan, uri sinan tua qapurung na qaljic nua kasiw kata vaudj, sa maqati a kitulu a cemekcek. nu qemacuvunganga a maljaveq, uri verican a aicu a djuljat kata qapurung na palisian.</FORM>
        <FORM kindOf="standard">== Mali == mali, a pinaka ta boro ota, mavananga ta pinadjele ta 'ondo noa boro, sa liporoporo a aico a mali. aza 'ondo noa boro, ori kipasoso toa kinakemodan na boro sa penetj ta maqati a kinacavacavan ta benero toa maljaljovaq. mato izoanga a sedjaljep a kinakemodan na boro toa kinola kata qolo, inia sedjaljep ta lemima ta benoro. yakiyo yakiyo, avan a 'ondo noa kinateveteveljan, sa maljaljovaq a tjaljakedri a masiva a cawcaw i baboroan(mamalian). ori a mavaday azoa a caocao noa maljaljovaq toa "cemoal" kata "zemazaw". sa, ori penangol ta boro a caocao noa "cemoal" a siveric na caocao a "zemazaw" sa kipasoso a mekelj ta sepatj a hako. no maqati a mekeljanga a kiliyos a ita i baboroan(mamalian), sa alapen ta ita a sopo(tinso)；saka, tinavelakanga a boro noa caocao a "zemazaw" sa ika benoroanan aza a caocoa noa "cemoal". no maljaljovaqanga, ori masasevalivalit a kinateveteveljan. sa izoa a tjaliaw a sopo(tinso) na kinateveteveljan, ori qemacovong taico a 'ondo no sikamasansivalj a kioko i vecekadan , avan azoa a sikamasanonemlj a kioko i maljaljovaq noa kakedriyan, a sikamasanpitjolj a kinko i maljaljovaq noa maqacovocovong. saka, no mamao ta sopo(tinso) na kinateveteveljan no sikamasansivalj a kiokoanga sa maljaljovaqanga. pinpong pinpong, ori cemabecab(binakebak) a masasevalivalit ta ita a mali noa madrosa toki masepatj a caocao i cokoi no maljaljovaqanga, qaw masaliawliaw i kacaowan. ori alapen a cabiljap noa boro na caocao no maljaljovaq, sa cacabcab taico a boro a caocao pitodreq ta aralj i cokoi. maqatianga a maljaljovaq a taitan toki sikinmasalj, no inia tinavelak ta boro na caocao, sa ori alapen ta ita a sopo(tinso) na zoma. a qaporong tjaljapazangal a palisian a maljeveq noa sepayoan a kacalisiyan, ori palisi a kacalisiyan no lima a cavilj a kinetalj, navaikanga tia mamazangiljan, sa mavananga a tjaljapazangal. sa, tjapazangal taico a djemoljat, izoa a rakac noa mamazangiljan, sa alapen ta tjaqaca a tjelo a poloq a maro tadjekoacan a djoljat niamadjo, a sanparavac niamadjo a omaq, sa kaljava ta siveric ta qaporong ni polingaw. saka, ori cemekecek tia rakac noa mamazangiljan toa qaporong kaizoanan. aico a qaporong, ori tinavelak na tjakedri a mamazangiljan, sa ori kinisenayan nia vovo tazoa a caocao ota. ori semeqas ta djoljat sa mekelj tjai omaq na mazangi no qemacovonganga ta djemoljat. ori masan ta cinonan no tjadjaljaw a mangtjezanga a caocao, mavananga a maljaljovaq a qemacovocovong kasicoacaoyan. saka, azoa a djemoljat, avan a kongring noa kacalisian a qemacovocovong toa masan a cinonan, ori sinan toa qaporong na qaljic noa kasiw kata vaodj, sa maqati a kitolo a cemekcek. no qemacovonganga a maljaveq, ori verican a aico a djoljat kata qaporong na palisian.</FORM>
    </S>
</TEXT>