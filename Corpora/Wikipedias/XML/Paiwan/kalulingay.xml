<?xml version="1.0" ?>
<TEXT id="Wiki_Paiwan_kalulingay" xml:lang="pwn" source="Paiwan Wikipedia, article: kalulingay" copyright="CC BY-SA" citation="kalulingay. (2024, December 07). In Wikipedia [Paiwan]. https://pwn.wikipedia.org/wiki/kalulingay" BibTeX_citation="@misc{Wiki_pwn_kalulingay, title = kalulingay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/kalulingay} }">
    <S id="0">
        <FORM kindOf="original">masanlialiaw a kalulingay(Viridovipera stejnegeri) i indiya, nipal , miyamar , tailan , chuku kata taiwan, mavanga a duku a qatjuvi. izua a maretimaljimalji a tjelu aicu a qatjuvi na kacawan, qaw aicu a kalulingay avan a ita a kemasi tua unem a duku a qatjuvi i taiwan. kinakemudan tjakedri a qatjuvi aicu a kalulingay, maqati a meqaca tiamadju tu siva puluq a marutaljudjuqan, kuljakuljay aza kinakemudan sa rudjudjum a qulu niamadju. ladruladruq a drengelan kata qudidilj a maca niamadju sa izua a mudigan tua siqayam ta sazaman i vecekadan tua maca kata ngudjus. sa liljualjuas aza uqulj na kalulingay, qaw izua a ita a vuteqiteqilj a kala itua tjiyalj a pagidigidi aicu a qatjuvi. qaw izua a qudidilj a kala iteku taza a vuteqiteqilj a kala itua tjiyalj na uqaljay a kulalingay, ljakua inika mareka kulalingay. qaw nu neka a qudidilj a kala itua tjiyalj, sa qulivalivay a tjiyalj kata qudidilj a iku aza uqaljay a kalulingay. kudakudanan uri tjevuta nu kadjaman kata qezemetj aicu a qatjuvi, ljakua tjatjengelay tiamdju a semacasav nu qezemezemetj. uri kakanen ta ceqel, djadjiljaq, qayaqayam kata kulavaw na kalulingay, qaw rukan ta ceqel tiamadju. uri kisevaljan a kalulingay nu kaljauragan sa pualjak tiamadju nu kaljaculjuan. maqati a pualjak aicu a qatjuvi tua kemasi drusa a qatjuvi tua tapuluq sa lima a qatjuvi, qaw maqati a meqaca tu drusa puluq sa unem a marutaljudjuqan aza qatjuvi nu sipapualjak, sa uri kudrakudral tiamadju tacavilj. inika a sadjelung a duku a kalulingay, ljakua masa mamau ta cemeceml aza quljaw na kalulingay sa kinac na kalulingay a tjaljatjuruvu a cawcau i taiwan. nu kinac na kalulingay, uri minvalak, gacel kata ljanger sa ljemetiq aza saqetjuan. kinavadavadayan masanlialiaw a kinavadavadayan na kalulingay, izua i kadjunangan a kemasi iteku a sasusuan tua vavavan na cemecemel tua drusa a kuzulj a marutadjekuacan a sasusuan tua vavavan a gadugaduan. kaizuanan :</FORM>
        <FORM kindOf="standard">masanlialiaw a kalolingay(Viridovipera stejnegeri) i indiya, nipal , miyamar , tailan , choko kata taiwan, mavanga a doko a qatjovi. izoa a maretimaljimalji a tjelo aico a qatjovi na kacawan, qaw aico a kalolingay avan a ita a kemasi toa onem a doko a qatjovi i taiwan. kinakemodan tjakedri a qatjovi aico a kalolingay, maqati a meqaca tiamadjo to siva poloq a marotaljodjoqan, koljakoljay aza kinakemodan sa rodjodjom a qolo niamadjo. ladroladroq a drengelan kata qodidilj a maca niamadjo sa izoa a modigan toa siqayam ta sazaman i vecekadan toa maca kata ngodjos. sa liljoaljoas aza oqolj na kalolingay, qaw izoa a ita a voteqiteqilj a kala itoa tjiyalj a pagidigidi aico a qatjovi. qaw izoa a qodidilj a kala iteko taza a voteqiteqilj a kala itoa tjiyalj na oqaljay a kolalingay, ljakoa inika mareka kolalingay. qaw no neka a qodidilj a kala itoa tjiyalj, sa qolivalivay a tjiyalj kata qodidilj a iko aza oqaljay a kalolingay. kodakodanan ori tjevota no kadjaman kata qezemetj aico a qatjovi, ljakoa tjatjengelay tiamdjo a semacasav no qezemezemetj. ori kakanen ta ceqel, djadjiljaq, qayaqayam kata kolavaw na kalolingay, qaw rokan ta ceqel tiamadjo. ori kisevaljan a kalolingay no kaljaoragan sa poaljak tiamadjo no kaljacoljoan. maqati a poaljak aico a qatjovi toa kemasi drosa a qatjovi toa tapoloq sa lima a qatjovi, qaw maqati a meqaca to drosa poloq sa onem a marotaljodjoqan aza qatjovi no sipapoaljak, sa ori kodrakodral tiamadjo tacavilj. inika a sadjelong a doko a kalolingay, ljakoa masa mamao ta cemeceml aza qoljaw na kalolingay sa kinac na kalolingay a tjaljatjorovo a cawcao i taiwan. no kinac na kalolingay, ori minvalak, gacel kata ljanger sa ljemetiq aza saqetjoan. kinavadavadayan masanlialiaw a kinavadavadayan na kalolingay, izoa i kadjonangan a kemasi iteko a sasosoan toa vavavan na cemecemel toa drosa a kozolj a marotadjekoacan a sasosoan toa vavavan a gadogadoan. kaizoanan :</FORM>
    </S>
</TEXT>