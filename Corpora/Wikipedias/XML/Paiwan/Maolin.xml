<?xml version="1.0" ?>
<TEXT id="Wiki_Paiwan_Maolin" xml:lang="pwn" source="Paiwan Wikipedia, article: Maolin" copyright="CC BY-SA" citation="Maolin. (2024, December 07). In Wikipedia [Paiwan]. https://pwn.wikipedia.org/wiki/Maolin" BibTeX_citation="@misc{Wiki_pwn_Maolin, title = Maolin, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Maolin} }">
    <S id="0">
        <FORM kindOf="original">Maolin Maolin gu icuwa i Kaohsiung. ala atjunangn mapuljat 241.39 km² (ma'linpan atjunang 109.93 km², ma'linaule atjunang 40.14 km²). ala caucau mapuljat 1,896 caucau, ala daceneqlan mapuljat 581 a daceneqlan, Rukai (95%) a maqcuwa caucau. paljavak tua atjunang matja 3 qinaljan i Maolin. matja 3 qinaljan imaza, Teldreka , 'Oponoho , Kungadavane . cinalivatan aicu a maolin, kinasi ta pinairangan a "tùn-á" aya. kaizuazuanan a maolin imaza na caucau se drekai, izua tjelu a qinaljan aicu a ka'oponohae (mantauran), kungadavane, kata maga. pasakaviri izuazuanan a gadu a valisanae na caucau a bunun. pasakacedas i pasnanavan izua caucau a bunun uta. pasakanavalj izua tja caucau se raval. na djemaljun a caucau se dripun a sema qinaljan imaza i maolin, kiqeceqeceng a caucau a drekai taicu a qaliqali. saigu a tjapupicul a ripun, mavan nia ripun a pinaljavakan a qinaljan kata kadjunangan aicu. semengac a dripun ka sangasangasan a pinaljavakan ta qinaljan imaza, manasika patagilj a kacalisiyan a kiqecev tua qailiqali a dripun. papacai a rakac se kacalisi ta tjuruvu a keisac se dripun, ljakua tjasaigu a kuang nia dripun ta tja ceqeljap kata tjakit. pakavililj ta kikarivuanan i "tùn-á" a pinapungadan imaza nia dripun. na kemasi ta cavilj a 1956 a patje cavilj a 1957, tjaliaw a kasiw imaza tazumazuma, manasika maolin aya a pinapungadan nia sihu se ciuku. maolin a ciniukuan a mavan tjaliaw a kasiw. kadjunangan izua gadugadu imaza. maretimaljmalji a kinamamamavan ta vavavan na gadu aicu a kemasi ta 230m patje 2,700m. caucau inika matjuruvu a caucau i gaduan imaza i moalin. nangida na djemaljun a sihu se ciukuk kacavilj a 1945, tjavekelj ta 1,000 a caucau izau imaza. izua 2,000 a qadjavanga a caucau patje tucu, ljakua pinavaik nia caucau imaza ta kipaysu a sema pairang kata lizuk. se drekay a tjatjuruvu a caucau imaza, ljakua maretimaljimalji ta qinaljan aicu a kakaian na thakongadavane, 'oponoho, kata teldreka. sihu kamakama na maolin tatuluan izua drusa a kedrikedri a gakku imaza i teldreka (maolin gu). neka daigakku imaza. kakipucemelan iyubingkiuku (yuzeng) sasupuan na iyubingkiuku 851 a sasupuan na iyubingkiku se maolin gu. remayurangan tjekeza a teldreka pinapacunan a maolin tjumaqan i kongodavane sipacacikeljan palidring a djalan sika 132 a palidring a djalan na takau: maqati tu kamasi ta sika 27 a palidring a djalan na taiwan patje maolin. basu JOY basu H31(basu na takau lizuk): kemasi ta pubasuan i kî-tin-khu patje kongodavane 8218B basu: kemasi ta qakaw patje maolin djamay cinapan a vutjulj se kongodavane</FORM>
        <FORM kindOf="standard">Maolin Maolin go icowa i Kaohsiong. ala atjonangn mapoljat 241.39 km² (ma'linpan atjonang 109.93 km², ma'linaole atjonang 40.14 km²). ala caocao mapoljat 1,896 caocao, ala daceneqlan mapoljat 581 a daceneqlan, Rokai (95%) a maqcowa caocao. paljavak toa atjonang matja 3 qinaljan i Maolin. matja 3 qinaljan imaza, Teldreka , 'Oponoho , Kongadavane . cinalivatan aico a maolin, kinasi ta pinairangan a "tùn-á" aya. kaizoazoanan a maolin imaza na caocao se drekai, izoa tjelo a qinaljan aico a ka'oponohae (mantaoran), kongadavane, kata maga. pasakaviri izoazoanan a gado a valisanae na caocao a bonon. pasakacedas i pasnanavan izoa caocao a bonon ota. pasakanavalj izoa tja caocao se raval. na djemaljon a caocao se dripon a sema qinaljan imaza i maolin, kiqeceqeceng a caocao a drekai taico a qaliqali. saigo a tjapopicol a ripon, mavan nia ripon a pinaljavakan a qinaljan kata kadjonangan aico. semengac a dripon ka sangasangasan a pinaljavakan ta qinaljan imaza, manasika patagilj a kacalisiyan a kiqecev toa qailiqali a dripon. papacai a rakac se kacalisi ta tjorovo a keisac se dripon, ljakoa tjasaigo a koang nia dripon ta tja ceqeljap kata tjakit. pakavililj ta kikarivoanan i "tùn-á" a pinapongadan imaza nia dripon. na kemasi ta cavilj a 1956 a patje cavilj a 1957, tjaliaw a kasiw imaza tazomazoma, manasika maolin aya a pinapongadan nia siho se cioko. maolin a ciniokoan a mavan tjaliaw a kasiw. kadjonangan izoa gadogado imaza. maretimaljmalji a kinamamamavan ta vavavan na gado aico a kemasi ta 230m patje 2,700m. caocao inika matjorovo a caocao i gadoan imaza i moalin. nangida na djemaljon a siho se ciokok kacavilj a 1945, tjavekelj ta 1,000 a caocao izao imaza. izoa 2,000 a qadjavanga a caocao patje toco, ljakoa pinavaik nia caocao imaza ta kipayso a sema pairang kata lizok. se drekay a tjatjorovo a caocao imaza, ljakoa maretimaljimalji ta qinaljan aico a kakaian na thakongadavane, 'oponoho, kata teldreka. siho kamakama na maolin tatoloan izoa drosa a kedrikedri a gakko imaza i teldreka (maolin go). neka daigakko imaza. kakipocemelan iyobingkioko (yozeng) sasopoan na iyobingkioko 851 a sasopoan na iyobingkiko se maolin go. remayorangan tjekeza a teldreka pinapaconan a maolin tjomaqan i kongodavane sipacacikeljan palidring a djalan sika 132 a palidring a djalan na takao: maqati to kamasi ta sika 27 a palidring a djalan na taiwan patje maolin. baso JOY baso H31(baso na takao lizok): kemasi ta pobasoan i kî-tin-kho patje kongodavane 8218B baso: kemasi ta qakaw patje maolin djamay cinapan a votjolj se kongodavane</FORM>
    </S>
</TEXT>