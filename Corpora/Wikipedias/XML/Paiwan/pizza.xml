<?xml version="1.0" ?>
<TEXT id="Wiki_Paiwan_pizza" xml:lang="pwn" source="Paiwan Wikipedia, article: pizza" copyright="CC BY-SA" citation="pizza. (2024, November 18). In Wikipedia [Paiwan]. https://pwn.wikipedia.org/wiki/pizza" BibTeX_citation="@misc{Wiki_pwn_pizza, title = pizza, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/pizza} }">
    <S id="0">
        <FORM>aicu a pizza nu aya mavan a namasan kinaitalian a sinan kinsa a cinapan a tjukutjuku a lumay katua saurig tjamuni, cis (cheese), qaruvaruvang ramuramuq, ada, ljaceng, vutjulj katua zuma a sinipatjelu a semangua'. maculju a pizza a cinapa i tua nua seitali a sicapacapan (wood fired oven). a tja siaya uta tua kedri a pizza avan a pizzetta. a tja siaya tua kisancemapa tua pizza avan a pizzaiolo. matjaita a tjukutjukuan a pizza a sinipavay tua caucau i pavelian tua djamay i itali. sika sikan niamadju a siqunu katua draqadraqa (fork). a sangasangasan a sinivecik aicu a takalan a pizza, avan a i pinapuvecikan a linatinan (Latin) a kemasi kanavalj a qinaljan nua seitali a gaeta i lazio i tua ljaljaqetian tua campania nu i qadjav a caviljan a 900. ka vineqac aicu a pizza i naples. ka pasuvililj aicu a pizza a makeljang tua i matjaliaw a kunian. </FORM>
    </S>
</TEXT>
