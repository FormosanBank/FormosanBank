<?xml version="1.0" ?>
<TEXT id="Wiki_Paiwan_valangaw" xml:lang="pwn" source="Paiwan Wikipedia, article: valangaw" copyright="CC BY-SA" citation="valangaw. (2024, November 18). In Wikipedia [Paiwan]. https://pwn.wikipedia.org/wiki/valangaw" BibTeX_citation="@misc{Wiki_pwn_valangaw, title = valangaw, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/valangaw} }">
    <S id="0">
        <FORM>taitu hici valangaw a lizuk ('inamizukuan: Pusung; pinuyumakan: Pusungan; binununan: Pusung; pinairangan: TÃ¢i tang chh ; nginaingayngan: toi dung sii), avan nu tjaljaqacavan a hici nua i taituking. imaza i pasakacedas tua makaljaving a vecekadan nua taituking, a i tjaikacedas mavan a taipinyang (ljavek na pacific), a i pasanavalj mavananga a i tjavualji, au i kaledep kata viri nakidjekec tua puyuma. izua tu 110 km a pulingetjan nua kadjunangan. (ma'linpan kadjunangan 0.47 km , ma'linaule kadjunangan 1.09 km ). izua tu tapuluq kudraw sa lima kuzulj a caucau, mavan a tjaljatjuruvuan a caucau nua sincency pakata pasakacedas a kadjunangan i taiwan. au izua tu papamaw a caucau napusiki imaza i taitu hici. paljavak tua kadjunangan matja 46 qinaljan i Taitung. matja 20 qinaljan imaza, Apapuro , Pasawali , Ining , Falangaw , Asiroay , Pusong , Alapanay , Karoroan , Matang , Katatipul , Kasavakan , Puyuma , Papulu , Kalaluran , Fukid , Pongodan , Sihodingan , Kakawasan , Siafulungay , Pakurung . cinalivatan katjaljasangas valangaw avan nu kakaizuanan na puyuma zuku kata amizuku (pangcah caucau se amis), ljakua ika miljengeljengel a sikac imaza. ka uranda djiday kata tjaisangas a cinting a djiday, valangaw kata zuma a kadjunangan i pasakacedas nua taiwan a qivu tua &quot;puyuma&quot;, au izuanga pairang mamamaza a patjatjauvalit racev. ti uranda sauing tu paljilji taza na djemadjas ta sengesengan a kamakama ayatua izua liaw king imaza, saka malivulivu kata puyuma zuku i lidja qinaljan kata tayan qinaljan. tucu izua padjengi anan ca cuqelalj na sicuayan a uranda sivitay i valangaw sangasangasan a caceveljan. tucu a taitu hici mavan a sicuayan a amizuku a qinaljan qivu ta &quot;bawsang posong&quot; aya. ka cin dawkuang a djiday, izua pinpu silaya zuku kemaizua maza tu pitju a cavilj, ljakua sinika secevung kata puyuma zuku, saka minuli pakizua sa namatjevetjevelj tiamadju a patjavat pasaviri. ka cin sianvung a cavilj, aza pairang ti kemasi vangliaw patje maza a lemindjelj ta qinaljan, saka patjatjauvalit racev kata kacalisian. au izua tjatjuruvu a pairang patje maza, sa temulu puyuma zuku tua qemuma, manasika mula imaza. ka cin tungze a cavilj, izuanga 28 a paljingan, qivu ta &quot;bawsang zuang&quot; . ka 1875 a cavilj lemingdjelj ta binanting . ka 1886 a cavilj, ti kamkama zemurung a pavalitan tua kinapangaljan a paljavak, saka taiwan masan a sen , au pavalitan a binanting tua taitucelizu , katjaisangas ta ripun djinadjas a taiwan, pavalitan tua &quot;nansiangsindje&quot; . au taiwan siveciq sasipavay ta ripun, qivu ta &quot;binan dje&quot; , ljakua aicu binan dje ika mamaw kata binan qinaljan, binan dje avan nu pairang a kinaizuanan, au aza binan qinaljan avan nu kacalisian a qinaljan, mavan angata tucu na puyuma zuku a qinaljan. ka 1919 a cavilj icigac puluq sa lima qadaw pavalitan tua &quot;taitudje&quot; (na sihu a kubung 5), sipatevel taituting a pasanavalj a guan . ka 1944 a cavilj ziunigac ita qadaw sualapen a binancung sipatevelj ta taitutje (na sihu a kubung 326), aicu tjaljavililjan a inumalj na ripun sihu i taiwan a kinapangaljan a paljavak. ka 1945 a cavilj, tjuka minku sihu djemadjas i taihuku. pavalitan siqivuan tu &quot;taitucen&quot;, sipatevel taitu kingsihu. aza izua angata binanzuang patjatjaw vadaying, au ceviqen ta licy , vuyan kata vusan aicu tjelu a kadjunangan i pasaviri a taitudje, saka linindjelj ta binan guan. ka 1974 a cavilj ziugac tapluq a qadaw, au sipatevelj lja vukang , yanwan , puyuma , sinyuan ,tjinsin , nanlung , binan , djipun , vungtin kata kasavakan a mula aicu drusa kudraw a caucau pasa ta taitucen. ljakua ika pavalitan ta ngadan, ayatua siqepu tu djemalung puluq kudraw a caucau namasan ta hici i king, au mata 1976 a cavilj icigac, taitucen namasan ta &quot;taitu hichi&quot;. kamakama kadjunangan aza valangaw imaza i pasakacedas a navalj tua taiwan. nakitangez tua gadu sa i ljaving ta ljavek mavan a ladruq saka lusepitj a kinalangan nua kadjunangan a hici. a i kaledep nakidjekec tua gadugaduan i vecekadan tua taiwan kata puyuma, au i pasakaledep a navalj izua djipun pana masan patjatjukudain na valangaw kata na tjavualji a pana a paljaljaqedi. a i viri nakidjekec tua ljavek a gadugaduan, saka i viri kicaing ta heyva pana dideq kata puyuma. a i tjaikacedas na kicevung tua taipingyang. pakata a kadjunangan imaza i pasanavalj a ljavek a gadugaduan, i pasakacedas a gadugaduan i vecekadan tua taiwan. maka ljaviljaving kemasi viri patje navalj tu 19.8 km. au pakata pana kemasi viri pasa navalj izua binan pana, taipin pana, lidja pana kata djipun pana seqaljudj mataipinyang. saka namasan ta lizulizu aicu a valangaw a kadjunangan. au aza liyu gadu avan nu tjaljavavavan a sinipukeljang a gadugadu, saka maqati a ljemizaw tua i valangaw. valangaw avan ta taidu lizulizu pakata binan pana. nu kaljaljaljeqelan izua pazangal pasakacedas ma viri a kemaledep, ljukua qineceng pakata vecekadan a gadugaduan kata ljavek a gadugaduan, au valangaw imaza i pakaljaviljaving ta ljavek i kacedas a navalj tua taiwan, a kalevelevan secevung kata semeljec a maseljec a kaliusan a ljavek, sika na sudjusy nu kaljaljaljeqelan, avanusika i valangaw a kalevelevan semezan tu kemaledeledev. caucau kemasi 1974 a cavilj, nu matevelj a valangaw a lizuk kata qinaljan se puyuma gu, manasika papeliav a caucau imaza. papupaysu pakata taitu hici a siubaybayan imaza i ayaw ta kingsihu, zungzen djalan kata zungsan djalan, sinsen djalan kata zunghua djalan. lja sualapen ta sicuayan a kisiya a disiaba, sa ika temalidu anga imaza. au kingsihu pavalitan ta sasekezan kata papavelian a kakilalaingan kata kakivanvangan pakata kisiya a djalanan. ka 2015 a cavilj, maumalj pavalitan a lemindjelj tua basu a disiaba kata siutai a papacunan ta iga, sa ika vaikvaikanga pakata masantjelulj a sengesengan. lja liaw mareka zidusiasia macevung mamaza, mumalj madjumak au cemikel siubay kata kasiuljayan imaza i dudut a tiehua djalan kata sinsen djalan. ljakua imaza i atalashi a kisiya a disisba ika anan mirazek a mareka siubay, amin kasiuljayan kata kisedjam a utubay aicu a sengesengan. pakata racev izua paday, kidray, yuzilu, ljaisip, umi, kamudraw, tjavuvuk kata djulis. au pakata kiciqavan, i sikiljaving na kiciqaw tu mizalek a vukang , lja izua macevung a maseljec a kaliusan a ljavek imaza, sa liaw a kiniciqavan. tataleman nanguaq a qinuman izua paday, kamulaw, tjavuvuk se pairang, djulis, kata zuma. aicu a siniveli. kakiciqavan fukang i causi a marecevucevungan, sa maqati a kiciqav tua liav a ciqav imaza. icibacibang a caciqavan aicu a quzang kata zuma. kakituluan izua drusa puluq sa ita a kukumin gakku. izua drusa a daigakku. izua kituluan ta tja kai se kacalisian i daigakku a valangaw. kakipucemelan izua lima a kakipucemelan i valangaw a lizuk. iyubingkiuku (yuzeng) sasupuan na iyubingkiuku 950 a sasupuan na iyubingkiku se valangaw a lizuk. remayurangan inuan a remayurangan, izua kinafaragaw (ayain gadu a puyuma uta, ), sakuban (qinaljan a puyuma), kata zuma. sipacacikelan palidring a djalan sikamasansivalj a palidring a djalan na taiwan (izua djalan a kemasi ta kalinku a patjemaza i valangaw; izua djalan a pasanavalj itua taiwan) sikamasansivalj B a palidring a djalan na taiwan sikamasansimuluq saka ita a palidring a djalan na taiwan (djalan a pasakacedas a ljavek a patje kalinku) sikamasansimuluq saka ita B a palidring a djalan na taiwan sikamasan 149 a palidring a djalan na valangaw (taitung king): kemasi ta katratripulr (zhiben) a patjemaza i valangaw a lizuk sikamasan 197 a palidring a djalan na valangaw (taitung king): kemasi ta puyuma (beinan) a patjemaza i valangaw a lizuk kisiya djalan izua pukisiyan i valangaw a lizuk. djalan a valangaw ljaljevavavan a valangaw djalan a pasanavalj ljaljevavavan a kangle ljaljevavavan a zhiben basu pubasuan i lizuk a valangaw basu a puyuma tingtung basu kukang basu gungkang maqati makagungkang a kemasi ta fugang a puvarukuran a patje pongso no tao kata lekto. hikuki izua puhikukiyan, ljaljevavavan ta hikuki i valangaw a hikuziyw, i valangaw a lizuk. djamay kaizuan </FORM>
    </S>
</TEXT>
