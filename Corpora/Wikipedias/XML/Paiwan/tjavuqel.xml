<?xml version="1.0" ?>
<TEXT id="Wiki_Paiwan_tjavuqel" xml:lang="pwn" source="" copyright="" citation="" BibTeX_citation="">
    <S id="0">
        <FORM> cinalivatan nua qinaljan natjemaucikel tia ramaljemeljeng na tjavuqel tua aicu a sikataqaljan nua tjavuqel a kemasi qadavayan(navinecik ta &quot;hadawayan&quot; na ripun, avan a tucu a &quot; &quot; na tjavuali i valangaw.). qaw, pasetavat tiamdju ta drularularuq(navinecik ta &quot;curaroaraq&quot; na ripun.), i navalj tua katjavuqelan. natjemaucikel tia ramaljemeljeng tua aza kadjunangan i drularularuq matu &quot;larularuq a kadjunangan&quot; sa pinaka taicu a ngadan. sa uri pasetavat tua qeliqepuan tiamadju. sa, uri kipalaing a sikataqaljan na tjavuqel tua mazazangiljang a pasetavat ta katjavuqelan. qaw, izuanga a milimilingan imaza: nu mangetjezanga ta katjavuqelan, napacun a sikataqaljan tua veneveneve a vukele tua temapau, sa kinemenem tiamdju tua culj aravac a kadjunangan imaza, sa pinaka ta &quot;tjavuqel&quot;taimaza, qaw namasan tua sikataqaljan a setjavuqel. qaw nu 1931 a caviljan( 20 ), uri paljavak ta tjavuqel na ripun a sihu, sa pinasetavat a tjavuqel tua kalizukan(tucu a gakku a &quot; &quot;) na ripun a sihu. ljawa, inika palaing a mazangilj tua ripun a sihu, sa amin a pasetavat tua vasikasikaw(liaw a qau izua a kadjunangan) tiamadju. qaw nu cemalivatanga tu pitju tuki alu a cavilj, uri pasetavat ta tucu a kanalung a mula tiamadju, sa izua a tjavuqel a palisian nua mamazangiljang kata palakuan idedt a tucu a ciuru kiukay i kanalung a mula. natjemaucikel tia ramaljemeljeng tua masa kedrianan a kadjunangan i kanalung sa inika ljeteku a sikataqaljan a mapuljat taimaza, uri mavacukanan a cawcau sa maqatianga a ljeteku a qinaljan.</FORM>
    </S>
</TEXT>
