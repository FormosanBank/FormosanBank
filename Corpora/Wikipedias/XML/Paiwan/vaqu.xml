<?xml version="1.0" ?>
<TEXT id="Wiki_Paiwan_vaqu" xml:lang="pwn" source="Paiwan Wikipedia, article: vaqu" copyright="CC BY-SA" citation="vaqu. (2024, December 07). In Wikipedia [Paiwan]. https://pwn.wikipedia.org/wiki/vaqu" BibTeX_citation="@misc{Wiki_pwn_vaqu, title = vaqu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/vaqu} }">
    <S id="0">
        <FORM kindOf="original">vaqu (Setaria italica), namasan pazangal aravac a talem i kacalisian i Taiwan. na semantjukez tua vaqu i Vuculjan. milimilingan izua a milimilingan kasicuayanga, izuazua a kacalisiyan i tavaljan, sa maqati a kemesa a drusa tuki tjelu a vaqu tua liaw a kinsa. izua a macidjlj a vavayan a kemasi ljevavaw a qinaljan, sa puvaljaw taizua a tavaljan. ika kemeljang timadju taizua, sa kemesakesa timadju a liaw a vaqu. qaw mapeljupeljuq auza a vaqu a kinsa. sa mapeljuqanga i tjumaqan. mintjus azua a vavayan, sa mavilad timadju tua qezung. ljawa maculjuanga ta cungal nimadju aza a vaqu a kinsa, sa malaqut kata seman tua qayaqayan timadju, qaw miperper timadju sa "kedring, kedring" ayain. masalut nu semancavilj, azua a vaqu kata sutjaw mavananga a kemazala tua padjalim nua caucau, sa pazangal aravac a vaqu kata sutjaw uta tuqadavan. a tjaljapazangalan ta vuqu izua i kai nua paywan. azua a tjumaq nua kalaingan i kakudan a pinaka ta "vusam", avan a vusam na vaqu. qaw izuazua a namanguaq a caucau a sipasemalawmalaw tua kanu ta vaqu a ljemita a qadaw tjiamadju. nu puvaljaw tuki pasakuya i kakudan nua paywan, izua papavay a kinacemekeljan kata qaliqalian tua vaqu, vawa, aradj kata kasiw. sikavaljutan nu kivaqu a kacalisiyan, uri kemeretj tiamadju tua ingaw nua vaqu, sa gemegemen a lima niamadju. qaw venengetj a vaqu tua tadjaljeng na qaljic na viljuaq nu kuletjanga a vaqu. sa izuanga a liaw a tadjaljeng a vaqu, masan tua tjaliaw a taveljiut a vaqu. ljemama uta a kacalisiyan ta ingaw nua vaqu tua palisi kasicuayan, a pinaka ta "semingilj". pazangal a vaqu tua kakanen i kakudan nua paywan, nu kemudakudaanga, uri qinemu tua vaqu ni kacalisiyan, sa cemavu ta vutjulj kata cinavu na ljavilu, qaw cinavu na asaw nua ngat tuki kaljiljac isasaw. sa kemesakesa tazua. aicu a kakanem a pinaka a "cinavu". namasan pazangal aravac a vaqu tua talem i kacalisian. aicu a vaqu katalu tjalja sinan pazangalan nu lamian. kinakemudakudan pinavadavadayan kasicuayan zazumanga pacunu uta djulis lukuc</FORM>
        <FORM kindOf="standard">vaqo (Setaria italica), namasan pazangal aravac a talem i kacalisian i Taiwan. na semantjokez toa vaqo i Vocoljan. milimilingan izoa a milimilingan kasicoayanga, izoazoa a kacalisiyan i tavaljan, sa maqati a kemesa a drosa toki tjelo a vaqo toa liaw a kinsa. izoa a macidjlj a vavayan a kemasi ljevavaw a qinaljan, sa povaljaw taizoa a tavaljan. ika kemeljang timadjo taizoa, sa kemesakesa timadjo a liaw a vaqo. qaw mapeljopeljoq aoza a vaqo a kinsa. sa mapeljoqanga i tjomaqan. mintjos azoa a vavayan, sa mavilad timadjo toa qezong. ljawa macoljoanga ta congal nimadjo aza a vaqo a kinsa, sa malaqot kata seman toa qayaqayan timadjo, qaw miperper timadjo sa "kedring, kedring" ayain. masalot no semancavilj, azoa a vaqo kata sotjaw mavananga a kemazala toa padjalim noa caocao, sa pazangal aravac a vaqo kata sotjaw ota toqadavan. a tjaljapazangalan ta voqo izoa i kai noa paywan. azoa a tjomaq noa kalaingan i kakodan a pinaka ta "vosam", avan a vosam na vaqo. qaw izoazoa a namangoaq a caocao a sipasemalawmalaw toa kano ta vaqo a ljemita a qadaw tjiamadjo. no povaljaw toki pasakoya i kakodan noa paywan, izoa papavay a kinacemekeljan kata qaliqalian toa vaqo, vawa, aradj kata kasiw. sikavaljotan no kivaqo a kacalisiyan, ori kemeretj tiamadjo toa ingaw noa vaqo, sa gemegemen a lima niamadjo. qaw venengetj a vaqo toa tadjaljeng na qaljic na viljoaq no koletjanga a vaqo. sa izoanga a liaw a tadjaljeng a vaqo, masan toa tjaliaw a taveljiot a vaqo. ljemama ota a kacalisiyan ta ingaw noa vaqo toa palisi kasicoayan, a pinaka ta "semingilj". pazangal a vaqo toa kakanen i kakodan noa paywan, no kemodakodaanga, ori qinemo toa vaqo ni kacalisiyan, sa cemavo ta votjolj kata cinavo na ljavilo, qaw cinavo na asaw noa ngat toki kaljiljac isasaw. sa kemesakesa tazoa. aico a kakanem a pinaka a "cinavo". namasan pazangal aravac a vaqo toa talem i kacalisian. aico a vaqo katalo tjalja sinan pazangalan no lamian. kinakemodakodan pinavadavadayan kasicoayan zazomanga pacono ota djolis lokoc</FORM>
    </S>
</TEXT>