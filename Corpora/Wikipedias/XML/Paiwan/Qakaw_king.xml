<?xml version="1.0" ?>
<TEXT id="Wiki_Paiwan_Qakaw_king" xml:lang="pwn" source="Paiwan Wikipedia, article: Qakaw_king" copyright="CC BY-SA" citation="Qakaw_king. (2024, November 18). In Wikipedia [Paiwan]. https://pwn.wikipedia.org/wiki/Qakaw_king" BibTeX_citation="@misc{Wiki_pwn_Qakaw_king, title = Qakaw_king, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Qakaw_king} }">
    <S id="0">
        <FORM>akaw king (pinairangan:PÃ®n tong ko n nginaingayngan:Pin dung ian minakadawan: Akauw pinaywanan:Qakaw) avan angata ca king nua i taiwan. imaza i tjaljanavaljan a pasakaledep a navalj tua Taiwan, avan ca tjaljaladruqan pakata kinalangan nua kadjunangan a pasakaledep a king. a i viri nakidjekec tua takaw king, a i kacedas nakidjekec tua viri a kavulungan kata Taitu king, rusezaman a kinaizuanan. au pakata sengsengan sinan pazangal ta nugiu kata kiciqavan, ljakua tucuanga cavilj, izuanan pazangal zemurung ta riuku. pakata racev izua niubang, azuki, dinaung a qecilu, na bibi a tamagu sa djaungi, hungren bibi a qecilu, pangudrai, manges, mizaw, tjipus,sebanyu, sakula quzang, makaljavek a qecengecengel a ciqaw, keke kata tama nigi. cinalivatan aza kadjunangan maitucu i akaw kata takaw hici, kasicuayan avan nu paiwan zuku kata pinpu makadaw zuku a kadjunangan niamadju. au aza paiwan zuku na imaza lemindjelj ta tjakuvukuvulj, makazayazaya kata timur ta qaca timitim nua minecengan (tjalja vulungan a pukindri). saka izua mapulju makadaw zuku, izuanan pairang kata haka mangetjez mamaza pitjaviljan maqati pagaugaw ta nemanga. au aicu sirasudjan i qinaljan masualap ka mata ripun a djiday. i tua uranda djiday lja paka sadjelung a uranda ta mincaw sihu, avansika patjavat a sema taiwan a patagilj tua siubay a sengesengan, sa leminling tua caucau sauing mataiwan a paljilji ta minatu marekadu. ka 1625 a cavilj, zemuga ta siawliucyu itua zuga nakadjunangan, sa siqivuan tu &quot;mattysen&quot;. ka 1633 a cavilj, patagilj kemin ta tjuamalji a caucau kata kacalisian kemasi tainan, takaw kata akaw kinipusaladj a ljitaladj i siawliucyu, lja ika padjalim a kemasengseng, sa aza uranda sinantuban za pairang kau muliven a kacalisian a pakalakuka. djemaljum ta 1636 a cavilj, lja na izua kedri a lami a munday. sa ika namapacun tu meljenguaq, avan zua patagilj sakucen a kacalisian a pasa patawiya (tucu i ingni yacyata hici), kapitjaivililj anga aza i siawliucyu sipa quma ta pairang na uranda. ljaki ika nanguaq a qinuman na pairang, nasa kipuvarung a kitjaula pusaladj a qemuma a izuangata a kacalisian imaza, ljakua kavililjanga sausauing a kitjuvaday tua kacalisian. avan tauta, aza akaw a kadjunangan mavan a makadaw a kakaizuanan, masan ta maretimalji a qinaljan, au kisatja tua uranda. minzen djiday ka 1644 a cavilj, izuanga caucau i siawliucyu kemasi vudjan chunzu patjavat mamaza. pakata kinkiu a vecik, ka 1644 a cavilj, izua lja li kemasi tjindjiang, ka 1688 a cavilj, izua lja cay kemasi nanan kata lja wang kemasi tjindjiang, ka 1671 a cavilj, izuanan lja lin kemasi tjindjiang sezuljuzulju ljitaladj a qemuma i tucu liucyu guan. ka ti kamakama djemadjas pasanavalj a taiwan sa kanri imaza, aza kadjunangan pakata akaw qinaljan mavan a sedjelj a wannyan king, saka pavalitan ta sipavecik pa ti wannyanzu sa kanrivi. tazua linlingen aza sivitay a sema vuljavuljau a kadjunangan a qemuma, au cineviqe imaza tu alu a qinaljan kata na kacalisian a qinaljan, izua likang guan, pintung hici, wandan guan, sinyuan guan, linbien guan, mata cecen guan kata vuljavuljau aicu imaza tucu akaw king. ti kamakama saljinga djemadjas tua akaw a kadjunangan, sa malivu kata kacalisian imaza, ljakua ika djemalim kavililjanga. cinting a djiday ka citing a djiday, pavalitan qivu ta &quot;vungsan guan&quot;, matu tucu akaw a kadjunangan, lja izua qaca a kawpin pana(tazua qivu ta siadansuy pana), ika naseljenguwaq a djalan. au tja tjuruvu a caucau marekutj a vaik a makacedas a kadjunangan, saka izua mapulju a pairang imaza. ka 1697 a cavilj ti yuyunghe semamza, timadju vecik ta &quot;aza sikataqaljan penuljat avan nu kacalisian i zulu, vungsan&quot;. ljakua ka 1664 a cavilj ti uri kasengesengeng ta &quot; &quot; aicu a kinsic, au matu ta cinting sihu (ti kamakama kangsi) kanri a vecekadan a cavilj, i pasakacedas a siadansuy pana (tazua izua kangdung kata kangsi aicu drusa li), tja tjuruvu a sikataqaljan kimaya sedjelj a haka zuku tiamadju kemasi kuangdungsen djainzu (tucu i mizucy ), au tjatjuruvu a caucau avan nu lja yang, lja zang, lja zen kata lja ku aicu sepatj a marekasusu qemuma imaza. ka 1698 a cavilj, a na haka tjaisangas a mareka caucau kemasi dungkang pana, lilu pana kata wulu pana kitjuvay tua matjatjelu a kadjunangan a qemuma, masan ta tucu a liuduy. ka 1721 a cavilj, tazua zuyikwi marivu, aza haka zuku lemindjelj anga puluq sa tjelu a qaca zuang kata unem puluq sa sepatj a kedri zuang. tjaljazua mapazulju a pairang i akaw, lemindjelj ta &quot; &quot; imaza(tucu i pasakacedas a kawpin pana), matu gimeng i vungsan guan, ljakua ika paqulid a sincency. mata 1721 a cavilj, ti kemasi zangzu, kata sivitai ti aza kaka nimadju, mangetjez i taiwan lja sipasemekez ta zuyikwi marivu, au lja kata tjuruvu a sivitay kidjaula imaza ika vaikanga cemikel, kicaing i alikang(tucu likang guan). katjasangas uri patagilj a qemuma, pakata pairang imaza, i pasaviri a pintung hici, sedjelj a patjavat a cucau kemasi zangzu, i pasanavalj a pintung hici, sedjelj a patjavat a caucau kemasi chunzu, au i pintung hici sedjelj a caucau kemasi chunzu kata zangzu. ka 1734 a cavilj, inia amin aza akaw a kadjunangan ljaqedi ta paiwan zuku a kakaizuanan, tjaliaw inalap na pairang a kadjunangan, sa matatevetevelj kata makadaw zuku a sikataqaljan i vungsan alu a qinaljan. ka 1720 a cavilj izua &quot; &quot; a vecik ta &quot;kemasi pasanavalj a dansuy pana, ti pairang matatevetevelj kata kacalisian, au paravac ti haka zuku&quot;. ka 1764 a cavilj, aza pitung hici masan tja mirazek a cydje, mata 1836 a cavilj, aza sivitay kata sikataqaljan maciuciu lemindjelj ta aku a djeljep, izua kacedas, kaledep, navalj kata viri aicu sepatj a paljing. sa maqacuvung a seman umaq pakata pintung cydje. au mayanga, lja izua &quot; &quot; kata &quot; &quot; aicu drusa a kinsic a zemurung. aza makadaw zuku patagilj patjavat pasa tjiusiu a tjeljekaz, sa tjaljiazua masan ta pitjuvaikvaik niamadju ta kinaizuanan. ka 1874 a cavilj, lja za i liucyu miyaku a caucau na maqaqeci ta kacalisian, sa aza ripun sihu siqivu ta sivitay a remaranga tua i taiwan, avan nu sinvaudijan a maqaqeci aicu a rikishi, ka cinting sihu kemeljang tu sanpazangaleng a zeman ta pakaljavek a sengsengan, linlingen aza tjavavaw a kamakama ti mavuljavuljau a lemindjelj ta kisazeman ta makaljavek, tjaivililj a cavilj, lemindjelj ta tjalja navaljan a vuljavuljau guan, au sini varung ta vuljavuljau i pasanavalj a suaymang pana, tazua djiday piniliqe a akaw matja drusa a kadjunangan, i pasaviri a suaymang pana avan nu vungsan guan, i pasanavalj a suaymang pana avan nu hencun guan, au qivu ta taiwanvu(ka lemindjelj ta taiwansen anga imaza pavalitan qivu ta tainanvu). au aza vuljavuljau kadjunangan nua i pasanavalj a akaw, ka 1875 a cavilj kemasi vungsan a kitjuwaya a kanri au lemindjelj ta guan. ripun a djiday tucu pintung hici avan nu tjalja qacavan a hici i akaw, sicuayan a ngadan &quot; &quot;(zaing: akaw), au katjaisangas a ripun a djiday pavalitan ta &quot; (zaing:aku)&quot;, kasicuayan na pinpu zuku angata kakaizuanan. lja aicu a kadjunangan imaza i pasakacedas a banpin gadu a takaw. avansika ripun a djiday, aza ripun pavalitan &quot; (zaing:aku)&quot; tua &quot;pintung&quot; aya ngadan. ka ripun sihu djemadjas taiwan, aza tainanvu pavalitan ta tainan king, au izua sicuayan a vuljavuljau kata vungsan aicu a drusa king sipavecik patainanvu sa kanrivi, sa masan ta cyting sipavecik patainan king sa kanrivi. ka 1896 a cavilj, aicu drusa cyting piqen sa kisuvek masan ta vungsan guan, sa sualapen cyting, lemindjelj kakudan a gimeng. imaza i alikang(kata takaw minung), akaw, wandan, neypu, dungpu, vangliaw, vuljavuljau. ka 1898 a cavilj, sa sualapen vungsan guan, au aicu a kakudan a gimeng qepuing ta sepatj a kakudan a gimeng i akaw(kata takaw minung), tjiusiu, dungkang kata vuljavuljau, sipavecik patainan king sa kanrivi. ka 1900 a cavilj, tucu takaw minung kemasi akaw a kakudan a gimeng pavalitan sipavecik pa vansuljaw a kakudan a gimeng. sualapen cawzu a kakudan a gimeng, saka amin akaw kata dungkang a kakudan a gimeng. ka 1901 a cavilj gugac, vuljavuljau a kakudan a gimeng piqen sa kisuvek masan vuljavuljau ting, au lemindjelj vuljavuljau, vangsan kata wensay aicu tjelu a cucansu. au mamaw a cavilj ziuicigac, aza akaw kata dungkang aicu drusa kakudan a gimeng qepuing masan ta akaw ting. sa lemindjelj alikang, neypu, wandan, dungkang, cawzuzuang kata vangliaw cyting. au sualapen neypu kata wandan cyting. mayanga aza tjelu a cucansu i vuljavuljau ting pavalitan ta cyting (vuljavuljau cucansu sipavecik pavuljavuljau ting sa kanrivi, inika lemindjelj ta cyting). ka 1903 a cavilj, akawting pavalitan ta akuting. ka 1909 a cavilj, aicu akuting qepuing kata vuljavuljau ting, vansuljaw ting, au izua tapuluq cyting. ka 1920 a cavilj, akuting kata tainanting a akungdin, vungsan, takaw, nanzeken aicu sepatj a cyting qepuing masan ta takawzu, lemindjelj akaw, tjiusiu, dungkang kata vuljavuljau aicu sepatj a djin i tucu akaw a kadjunangan(katjaisangas kata takaw ljukuy, tawyuan, mawlin, katjaivililj pakilingdjelem tua cysandjin), ka 1933 a cavilj, ini amin aicu sepatj a djin, aza pintungdje sipavecik pa pintung djin sa kanrivi, saka pavalitan ta pintung hici. minku sihu a djiday ka 1945 a cavilj, tjuka minku sihu djemadjas i taihuku. aza sepatj djin pavalitan ta cy sedjelj a i takaw king. au aza pintung hici pavalitan ta sensiasi, ka 1946 a cavilj, aza wandan, cangsin kata djukuai guan sipavecik papintung hici sa kanrivi. ka 1949 a cavilj sangac, aza takaw na kacalisian a guan piqen sa kisuvek, lemindjelj ta kawvung kata siungvung, sa pa aicu drusa guan sa kanrivi. ka 1950 a cavilj, aza tjaisangas ta tjelu guan i pintung hici, tjelu guan i takaw pintungcy, ita cen kata unem guan i cawzucy, ita cen kata sepatj guan i dungkangcy, ita cen kata drusa guan i vuljavuljau, izuanan aza vuday, makazayazaya kata timur i siungvungcy, lima guan i kawvungcy, qepuing au lemindjelj ta pintungking (akaw king), sa sualapen siansiaci, saka izua tjelu puluq a guan. ka 1951 a cavilj, tjaisangas pintung hici sedjelj a sen sa kanri au ljateku ta sedjelj a akaw king sa kanri, masan ta pintung king siansiasi, au aza linbien guan piliqen sa lemindjelj tua zuma a nanzu guan. ka 1955 a cavilj, cangze guan piliqen sa lemindjelj tua zuma a linlu guan. kadjunangan izua tu 2775.6003km a pulingetjan nua kadjunangan. aza i tjaljakacedas mavan a gadugadu i wutay guan, aza a i tjaikaledep mavan a liucyuyi a kaledep, au a i tjainavalj mavan anga i vuljavuljau cisinyen a navalj, a i viri avan zua i kawsu guan djuljaw a viri. a i kacedas mavan anga a ljaviljaving a gadugaduan i vecekadan tua taiwan kata valangaw, a i tjaikacedas mavan a taipingyan (ljavek a viliping), a i tjaikaledep mavan a taiwan ljavek(ljavek a navalj), aicu drusa a ljavek sinan tineveljan a kadjunangan pakata eluanbi a navalj, a i tjainavalj mavan a base ljavek, i viri nakidjekec tua kawpin pana a tjayquvulj kata takaw. aza pasakaledep a kadjunangan i akaw mavan a kazatjan aza akaw lizulizuk aya, mirazek ta nugiu kata ciqaw a sengsengan, aza caucau qepuing ta imaza. aza pasakacedas a lizuk a kadjunangan avan nu tjaqacavan a gadugadu kata gadu, sedjelj navalj a gadugaduan i vecekadan tua taiwan. au aza viri a kavulungan paselaw a ljavavavan nua gadu kimaya itua tjelu kuzulj a maru tadjekuacan, mavan a navalj a gadugaduan i vecekadan tua taiwan. au avan za tjaljavavavan a kadjunangan i king. nasepaiwan zuku a kagaduan tauta. tjaljiazua ljateku pasanavalj, au mata i vuljavuljau a kadjunangan. kalevelevan aza penuljat a kadjunangan imaza i pasanavalj a peihuikuisiyen. ini amin a gadugadu, aza kadjunangan tjara sedjelj ta a kalevelevan semezan tu kemaledeledev. ika qaca maretimaljimalji a sezaman. kemasi sangac mata ziuicigac mavan a semezam, kemasi ziunigac mata tjaivililj a cavilj a sangac mavan a semeljec. matjeveng kata liaw a qudjalj i kaljazalangzangan, sumalji aza i ljaqedi ta kulaljuc guan a sivalian, izua tjaliavan a qudjalj i kaljazalangzangan i taiwan, masanmusalj avan ca i pasakaledep a vuljavuljau a kadjunangan. 30 33 a tjaljaqacavan a sezaman, 24 26 a tjaljakedrian a sezaman, tjametad i kaljavuceleljan, 24 27 a tjaljaqacavan a sezaman, 16 19 a tjaljakedrian a sezaman. ika makuda aravac a kinaizuanan, ljateku tjaliaw tu 3 4 a ljemita qadaw papamaw a sezaman, nu maqadaw masa ljavavaw 28 30 a sezaman. aza vuljavuljau a kadjunangan lja izua ljavek a vali pasamaza, ini qaca ta sezaman nu i kaljazalangzangan maqadaw, au ini teku ta sezaman nu i kaljavuceleljan aicu pinakisumalji &quot;sepatj a sikapavalitan matu kaljevuvuan&quot; a kalevelevan. nu i kaljazalangzangan maqadaw tu tjateku 2 3 pakata akaw zuma a kadjunangan. nu i kaljavuceleljan salilim tjavavaw ta 2 3 pakata akaw zuma a kadjunangan. nu izua tjaljaljeqel a kalevelevan pasanavalj, izua tjavavavan tu 5 a sezaman kata pasaviri a vangljaw. zukuan ka 1926 a cavilj aza ziriu pakata semupu ta caucau a penuljat, izua 148,500 a caucau nasevudjan, 63,700 a caucau nasekuangdung. (ka cinting a djiday kata min a djiday pakata kinapangaljan a paljavak izua vudjansen kata kuangdungsen). imaza tjatjuruvuan a pairang, sedjelj a pairang, saka izua tauta 23 a ngaingai zuku, au kimaya izua 8.4 pakata ciyukuk zuku. aza pairang izua kemasi chunzu, zangzu, izuanan ta nasetaiwan a tjiusiu caucau. izua hulawke i vuljavuljau a kadjunangan kata gawsu guan. aza caucau kemasi kuangdung patjemaza, sedjelj a caucau i djainzu, izua tu 90 pakata penuljat a haka zuku imaza. au izua caucau kemasi huyzu kata tjiusiu patje i tawyuan, sinzu kata miawli. aza kacalisian kimaya izua 7.4 pakata penuljat a caucau i akaw, sedjelj paiwan zuku kata drekai zuku. mata 2020 a cavilj pitju qiljas, paiwan zuku kimaya izua 6.03 au drekai zuku kimaya izua 0.75 , avan angata tjatjuruvuan masansitjelulj a kacalisian pakata king i taiwan. tja kedri ta i valangaw katua kalingu. au pakata pinpu zuku imaza, sedjelj a makadaw zuku, mata 2017 a cavilj kugac 25 a qadaw, kipavecik ta 1803 a caucau, au izua 205 mareka caucau avan ta zuma pinpu zuku, kimaya izua 0.24 pakata penuljat a caucau nua king. masa tjuruvuan ta kudraw a caucau pakata makadaw zuku. kacalisian: aicu a kacalisian na sepaljavak tua i Vutai, Santi, Macia, Kulaluc, Laiyi, Seze, Mutan katua Cunze gu a qinaljan nua Vuculj, Ravalj katua Rekai. Hanzuku i Taiwan kai pakata kiniljvaran a kai i akaw, aza kai a pinaiwanan paqaqarut i timur, makazayazaya, neypu, kulaljuc, rai, kasugagu, sisigu, sinvaudjan kata vangecul, au aza kai a rinekaian paqaqarut i vuday, aza nginaingayngan paqaqarut i kawsu, cangze, linlu, zutien, wanluan, sinpi kata tjadung. au aza pinairangan sinan pazangal i zuma a qinaljan kata pintung hici. caucau sinkiw sengsengan paljavakan matja 21a gu kata 3 a zen i Qakaw king tucu. zen (Taiwan) (3):Cauzu zen,Tungkang zen,Langkiaw zen na pairang a gu (21) :Uantan gu,Kantin gu,Singyan gu,Linpian gu,Nanzue gu,Lieciu gu,Hangliaw gu,Hangsan gu,Cecen gu,Manzue gu,Kausu gu,Tjieru gu,Yinpu gu,Likang gu,Neipu gu,Zutian gu,Cangze gu,Linlue gu,Uanruan gu,Sinpi gu,Ciatung gu na kacalisian a gu(8):Vudai gu,Macia gu,Taiwu gu,Laiyi gu,Cunzi gu,Sizi gu,Mutan gu,Santi gu palisian Masalut Maljeveq sinupuan kakipucemelan kakipucemelan a akaw nua wyvupu kakipucemelan a akaw nua takaw a sivitai a kuga kakipucemelan a akaw nua takaw rungmin biuing undu nasidjaravacan rupungad a caucau lipuing Uliw Qaljupayare Cia Cuan Su Yi Yin Ciu Sue Yi Chen bunka Umass Zengrur Djanav Zengrur Ta Chen Masegseg Gadu cungtung Tjuku Tsai kakivangvangan racev mareqali i gaikuku </FORM>
    </S>
</TEXT>
