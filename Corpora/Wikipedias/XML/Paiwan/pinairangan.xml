<?xml version="1.0" ?>
<TEXT id="Wiki_Paiwan_pinairangan" xml:lang="pwn" source="" copyright="" citation="" BibTeX_citation="">
    <S id="0">
        <FORM>mavan aicu a tja siaya a pinairangan a matjaita a kinakaian nua i tayuan. sa sikiljavaran nua tjatjuruvu a caucau nua i tayuan aicu a kai a pinairangan. kinakaian a pinairangan nua za qadjav a 70 a caucau i tayuan. qadjav a kemasi 1660 a kacaviljan, na mangetjez a tjuruvu a caucau seciukuk a semamaza i tayuan. ljakua maretimaljimalji aicu a kaqinaljanan niamadju. kemasi pasanavalj tua hukian (aza Hok kiàn a siaya nua pinairangan) nua ciukuk a tjaljatjuruvu a caucau tazua. a pinairangan a kai matu na sekingmung a kai (tja siaya uta a kai a amui), a kai a ciangciw, kai a cuanciw katua zuma a kai i pasakacedas a navalj tua ciukuku (tailiku). pinapungadan taigi sinipapukeljang aicu a ngadan a taigi (sinivecikan a pinairangan a matu tâi gí) tua pinairangan nua tjaljatjuruvu a caucau i tayuan. sipadjaljudjaljun aza taigi a kai nua tjuruvu a caucau i tayuan. siayanan aicu a ngadan a taigi nua tjatjuruvu a caucau a pasuvililj nu nadjemaljun a sihu nua ciukuk a semamaza i tayuan. sa mavan aicu a sinansapitj a &quot;sivecivecik tua taigi &quot; nua siparavac tua kai nua kakunian a ciyubukay nua tayuansing nu kacaviljan a 1955. matu izuanan sinansapitj a &quot;sivecivecik a zuin tua kakaljavaran nua taigi &quot; nua kuvangpu nua sihu a ciukuk nu kacaviljan a 1958. a i tjaivililj a pinakangadan a kai a min a pasanavalj nua sihu a ciukuk. pasemalav a penuvulung tua sinimicengan a kakukakudan ti Lí Éng tek tua vaquan a pinakangadan a taigi a kinakaian nua i tayuan tua pinairangan. pakavecik ta vinarungan cuaicuayanga a cinalivatan nua pakavecik nua pinairangan ta vinarungan. kasicuayan a sinepeljuqan nua kua á hì, lâm kuán katua pòo t hì a kakukakudan a pinairangan. kaizuan </FORM>
    </S>
</TEXT>
