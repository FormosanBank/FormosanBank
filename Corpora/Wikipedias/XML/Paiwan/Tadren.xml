<?xml version="1.0" ?>
<TEXT id="Wiki_Paiwan_Tadren" xml:lang="pwn" source="Paiwan Wikipedia, article: Tadren" copyright="CC BY-SA" citation="Tadren. (2025, May 05). In Wikipedia [Paiwan]. https://pwn.wikipedia.org/wiki/Tadren" BibTeX_citation="@misc{Wiki_pwn_Tadren, title = Tadren, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/Tadren} }">
    <S id="0">
        <FORM kindOf="original">Tadren daren imaza i pasavalangaw a navalj, a i viri ciul djinfung, a i kacedasan ljaqedi daibu itua kacedas pasa navalj secevung tua taipinyang a ljavek, pasamaza ledepan kicencen ta i akaw a kuljaljaw, kasuga, sisigu, a i navalj kicaing tua i akaw a sinevaudjan. a caucau izua tu 3422 (2023 a caviljan 10 a qiljasan), tjalja kerian imaza i pasataitu a caucau a guan. a kadjunangan i pasamaza i vecekadan a gadu navalj, i kavulungan pasa navalj, siva puluq pasasuiday sedjelj a gadugadu calisian, kedri a kazatjan, izua pangwi a pana, alungic a pana, djanau a pana, a kalevelevan semezan tu kemaledeledev. a i guan a taqinaljan paiwan a kacalisian, a remacevan a sengsengan, a kai pinaiwanan. paljavak tua kadjunangan unem a mula katua lima puluq sa unem a talingan: taipang a mula: tjuwavanaq a qinaljan katua larepaq a qinaljan au i 1951 a caviljan teveljem anga setjuwaqau a pasamaza. tjuabar a mula: tjuabar a qinaljan katua tjuwavangas . aza palivengai a qinaljan katua mapulu a setjaliling a qunaljan katua kinavaliyan a qinaljan kemasi 1951 a caviljan mata 1955 a caviljan sepakiciule tua setjuabal. sinka a mula: aza qaquvuljan a qinaljan katua tjivavau a qinaljan katua kuaran a qinaljan kemasi 1951 a caviljan mata 1955 a caviljan teveljem anga se tjukakuljai a pasamaza. alui a mula: aljungic a qinaljan. murinaga a mula: mapulu a tjalilig a qinaljan katua kinavaliyan a qinaljan lemindjelj kemasi 1951 caviljan mata 1955 a caviljan. ljupetje a mula: mapulu a tjuabal a qinaljan lemindjelj ka 1955 a caviljan. aza i tjuwavangas a caucau naljiteku mamaza i sinka katua i tjuabar, au namatupang a se tjuwavangas a caucau avananga za i sinku (izua malji a siqivuan dralendren 新興社 aya). cinalivatan daren na paiwan a guan ka cin a djiday anan na alangwi a kinaizuanan, a tjaljaqazavan a qinaljan avan za tucu aljungic. ka ripun a djiday, aza ripun cineviqe a taren tu lima a qinaljan: tjuabar, taiban,mulinaka, sinka, aljungic. au taiduting taiduciting kata taiducin djemadjas sa pizua ta gimeng a kanri tua pakata qinaljan a kakudan, kicaquan, sikic, asi pakakudan na i qinaljan a sengesengan kau kamasan kukuming siveciqe tua valangaw daibu. 1946 a caviljan kemasi taibu a kitjuwaya a kanri tazua a kinsihu a kamakama mavalung pavalitan tu &quot;大仁鄉&quot;. lja tikiluanan kata se taibu ika matjatjaula a niamadju a capilj. ljakua a qinaljan na pupacugan a caucau ikaui kisusu. aicu &quot;大&quot; ika mapualang matu naka mali. ika maqati a kitjuaya. au tazua a sangasangasan a guciu kinemenem tua kai nua tia imaimanga. aza &quot;大&quot; pavalitan ta &quot;達&quot;, au kaiqi a taihiu maljavar, satjezen a pasa kisihu a pakeljang. aza taren maitazuanga masan taitu lima na kacalisian a guan. guciu caucau sinupuan nasidjaravacan kivangavangan racev</FORM>
        <FORM kindOf="standard">Tadren daren imaza i pasavalangaw a navalj, a i viri ciol djinfong, a i kacedasan ljaqedi daibo itoa kacedas pasa navalj secevong toa taipinyang a ljavek, pasamaza ledepan kicencen ta i akaw a koljaljaw, kasoga, sisigo, a i navalj kicaing toa i akaw a sinevaodjan. a caocao izoa to 3422 (2023 a caviljan 10 a qiljasan), tjalja kerian imaza i pasataito a caocao a goan. a kadjonangan i pasamaza i vecekadan a gado navalj, i kavolongan pasa navalj, siva poloq pasasoiday sedjelj a gadogado calisian, kedri a kazatjan, izoa pangwi a pana, alongic a pana, djanao a pana, a kalevelevan semezan to kemaledeledev. a i goan a taqinaljan paiwan a kacalisian, a remacevan a sengsengan, a kai pinaiwanan. paljavak toa kadjonangan onem a mola katoa lima poloq sa onem a talingan: taipang a mola: tjowavanaq a qinaljan katoa larepaq a qinaljan ao i 1951 a caviljan teveljem anga setjowaqao a pasamaza. tjoabar a mola: tjoabar a qinaljan katoa tjowavangas . aza palivengai a qinaljan katoa mapolo a setjaliling a qonaljan katoa kinavaliyan a qinaljan kemasi 1951 a caviljan mata 1955 a caviljan sepakiciole toa setjoabal. sinka a mola: aza qaqovoljan a qinaljan katoa tjivavao a qinaljan katoa koaran a qinaljan kemasi 1951 a caviljan mata 1955 a caviljan teveljem anga se tjokakoljai a pasamaza. aloi a mola: aljongic a qinaljan. morinaga a mola: mapolo a tjalilig a qinaljan katoa kinavaliyan a qinaljan lemindjelj kemasi 1951 caviljan mata 1955 a caviljan. ljopetje a mola: mapolo a tjoabal a qinaljan lemindjelj ka 1955 a caviljan. aza i tjowavangas a caocao naljiteko mamaza i sinka katoa i tjoabar, ao namatopang a se tjowavangas a caocao avananga za i sinko (izoa malji a siqivoan dralendren 新興社 aya). cinalivatan daren na paiwan a goan ka cin a djiday anan na alangwi a kinaizoanan, a tjaljaqazavan a qinaljan avan za toco aljongic. ka ripon a djiday, aza ripon cineviqe a taren to lima a qinaljan: tjoabar, taiban,molinaka, sinka, aljongic. ao taidoting taidociting kata taidocin djemadjas sa pizoa ta gimeng a kanri toa pakata qinaljan a kakodan, kicaqoan, sikic, asi pakakodan na i qinaljan a sengesengan kao kamasan kokoming siveciqe toa valangaw daibo. 1946 a caviljan kemasi taibo a kitjowaya a kanri tazoa a kinsiho a kamakama mavalong pavalitan to &quot;大仁鄉&quot;. lja tikiloanan kata se taibo ika matjatjaola a niamadjo a capilj. ljakoa a qinaljan na popacogan a caocao ikaoi kisoso. aico &quot;大&quot; ika mapoalang mato naka mali. ika maqati a kitjoaya. ao tazoa a sangasangasan a gocio kinemenem toa kai noa tia imaimanga. aza &quot;大&quot; pavalitan ta &quot;達&quot;, ao kaiqi a taihio maljavar, satjezen a pasa kisiho a pakeljang. aza taren maitazoanga masan taito lima na kacalisian a goan. gocio caocao sinopoan nasidjaravacan kivangavangan racev</FORM>
    </S>
</TEXT>