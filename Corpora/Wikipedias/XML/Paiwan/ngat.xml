<?xml version="1.0" ?>
<TEXT id="Wiki_Paiwan_ngat" xml:lang="pwn" source="Paiwan Wikipedia, article: ngat" copyright="CC BY-SA" citation="ngat. (2024, November 18). In Wikipedia [Paiwan]. https://pwn.wikipedia.org/wiki/ngat" BibTeX_citation="@misc{Wiki_pwn_ngat, title = ngat, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/ngat} }">
    <S id="0">
        <FORM>aicua makaveljeluan a calisilisi a maka indadan amaka qeljuqeljuan, mapacun sakamaya a namezangal a ngat. aza vangalj kudresulesul dradripudrupudruan, aza vuciar maru cinusu a natikadradray, liljualjuas a namelava saka ladruq a kinasavan, maljiyan a saluman naicua ngat. azua a ngat , avan a ljevavawvavaw tacavilj a cemecemel, izuazua i chuku, ripun, , , , , kata taiwan. izua a liaw a ngat i ljemavigan, paljaljavak kata i dangadangas tua qemumanga a gaduan, mavananga a cinakaw a masanliawliaw nua paywan. azua a tjaljaliaw tua cemekaw a kacalisiyan a azua a asaw nua ngat. sicuayananga, nu ini a puvaljaw a kacalisiyan, sa ini a maqati a cempu ta ngat, uri padjeli tjaimadju tua taqedanga i careqil, ljaljeqel kata ini a mavatj a qaw a qarengan. azua a asaw nua ngat, maqati a seman tua sekam, vakal, haku kata viljic. tjaljapazangal a sengsengan tua cempu a sekam, sa uri semeqas ta tjanguaq kata tjaqaca a ngat nu inia venuciar i gugacu. qaw mayanan a pensis ta asaw, masa maqati a azua a asaw a pusaladj tua metad. sa, papetad tau kasiw i pasazeleman, qaw pensis ta asaw nua ngat a ljemita a qadaw. qadjaw a pitju kata alu a qadaw sa qemacuvunganga a aicu a sengsengan. azua a tjeza a asaw, uri lemutlut a asaw tua lipurupuru avan a tapuluq kata lima a a marutaljudjuqan, sa papetad tau aza asaw i pasazeleman, qaw remasi i teku ta paliljiljinng. nu kuletjanga aza asaw, sa alap tua cempu ta sekam kata sicukaw taqadavanga. masa a liaw rusuku i ngat a asaw, ini a madjulu a mated, sa avananga a nguanguaq a ceqalj tua malang ta lingay. sa avan a rualap tua cinavu uta. saka, masa nguljingulj aravac aza vuljangaw na ngat, qaw sinitalem tua qemapaz, maqati a alap tua papucemecemel a azua a ljedjeledje a asaw kata cuqus uta, sa rupacun i kacasavan nua kacalisiyan. patjara sikudakudan nua tjava sicepucepu tja piliqan aza nanguaq a cepuyin. a seman sekam tja kataqedan, kata sika na dradruy na qaqiladjan, kata papizuana a kavatjes kata katjecaqevan a tjaljev. sicavucavu kemasicuay tja sicavu ta kinpel a vaqu. katucuanga kisaselanganga itjen tua pairang a sicavu ta djuadjuay a paday a penaqecang. sivulivulitj nu qemavay ta kinpel tja djinukul sedjaljep a tja sivulivulitj auta. siqapaqapaz sitalem a siqapaz makasalingaungal papenguanguaq tua tja kinaizuanan. sirarasiyan mavan nu dradrasiyan na sicuayan tua lami a tjalav a aradj a vaqu a djulis, a rinirarir kuljus katua nemannga. sinipapungadanan katalu ka kalja zipungan, izuaza se Kaviangan a tja sikataqaljan, na malivu a mamaza i (turungat ) , ljakua macunucunuq aza kadjunangan sa setavat tua kinaizuanan a mamazai sadap, siljezaya i maruljinay. semalji zemalji 1. semqas kemasi ta cuqus i vavav patje qapulu a semqas 2. suasavan tja suasavan sa quyulji, a pasa umaq 3. kematjekatj rasiyin aman taitaita, patje nu rumeljak anga makaya kematjekatj 4. venulitjuku nu qemacuvung tua kematjkatj,tja veliden a (venulitjuku) anga, nu makayanga, tja sadayjn a remasi 5. semaljuv nu macayanga semaljuv. sa azua semaljuv nuaya, semuvengetj tua linitjuku, sa seveci a dremaluq. 6. cempu nu namazululjanga, sakamasusalimananga tua qaqumayin, kipucuganga patagilj a cempu. cemavu nuri cemavu semelaw a pakasangas ta ngat. pacunu uta vaqu zakilj lukuc ljavucuvucu </FORM>
    </S>
</TEXT>
