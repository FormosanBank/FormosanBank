<TEXT id="Wiki_Paiwan_pugupugu_a_drail" xml:lang="pwn" source="" copyright="" citation="" BibTeX_citation="">
    <S id="0">
        <FORM>ka 2022 a caviljan lima a qiljasan, izuanga aicu a saqetjuan na pugupugu a drail imaza i gaikuku i England, saka na sinipukeljang tu aicu a ljayar na semepusepu tucu itua mareka kukka. a sangasangasan a saqetjuan na tjevuta ka lima a qiljasan unem a qadavan. aza caucau na paljilji imaza i Nigeria a kadjunangan. ljakua izua caucau qivu tu, aicu a ljayar na patagilj anga katjaljaisangas itua europe a kadjunangan. siyanga, tucu na pasemalaw pakatua mareka kukka tu izua liawliaw a saqetjuan kaimaza i europe. mata unem a qiljasan 24 a qadavan, izuanga 4,126 a namasepu tucu a saqetjuan. aicu a kaljayaran na masepu i sasaw tua i pinaljavakan itua vecekadan a kadjunangan a africa katua pasakaledep a kadjunangan. aza sasusuan a papaulingaw tjanuitjen tu timaimanga izua masepu aicu ljayar. nu na kidadut ta izua aicu saqetjuan. saka aza kinateveteveljan i na penenetj tu makaya a . . aicu a pugupugu a drail avan a caucau kata quziquzipan a namasasepu, nu masepu aicu a ljayar, izua mareka saqetjuan parutua penicu, saqetju a qulu, saqetju itua kinacavacavan a penuljat, ljemaljeqel katua maluljai. katjaivililj na patagilj cemuvuq tua ljetiq katua gacemel itua kacavacavan. palemek tu gemedeged izua drusa patje sepatj a rihai aicu a saqetjuan. ljakua patje tucu, izuanga 1 mata 3 a masepu a caucau namacay anga (neka nu kipucemel), manu izua tjaljapazangalan a saqetjuan itua kakedrian.</FORM>
    </S>
</TEXT>
