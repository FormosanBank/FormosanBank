<TEXT id="Wiki_Paiwan_tjava" xml:lang="pwn" source="" copyright="" citation="" BibTeX_citation="">
    <S id="0">
        <FORM>makamaza i ljavljav a tja pacucunan sinitalem a makapalingulj tua umaq aicua tjava. sevesevec a ricing, kamayamayan a liljualjuas a asav, vavucelayan saka semalum a vuciar nu kaljatjavan. titjen a sevuculj maljiyan a tja puzangalan a pasavid tua tjava. tjava, izuazua iteku tua sasusuan tua vavavan na katjunangan i chuku, , ripun, kata taiwan, avan a rurazek a kedri a kasiw, sa qaca a vuljangaw kata nguljingulj aravac. azua a vangalj a nsikipucemcemel, a kapaz a siurem ta nemanga, sa rutalem ti kacalisiyan. kasicuayan, izuazua a tjava a tinalem i kacasavan na kacalisiyan, nu venuciar a vuteqiteqilj a vuljangaw, nguljingulj aravac a aicu a vuljangaw, sa tjengelay aravac azua a vavayavayan a kacalisiyan tua alapu ta tjava a vuljangaw, qaw cemekcek ivirilj tua calinga tuki sinantarar. azua a kasiw na tjava a caljeqilj aravac, sa rusinan tua hang kata tjukur. i kakudan nua paywan, maqati a alap tazua a kasiw ta sinan qungcuy tuki kizing. samiling azua a kasiw a tjava, a vuteqiteqilj kata nguljingulj a vuljangaw, avan a nanguaq a cemel i kacasavan, sa pinaka ta "vuljangaw nua paywan" nua zuma. patjara sikudakudan nua tjava sipakalevaleva kasicuayan a uqaljaqaljay mavan a tjava a si pakalevaleva tua sudju a papusalum. sikipasikip kemasicuay patjetucu kinatengelayan na vavayavayan a pasikip ta tjava a kialalanga. sisankizing lja na kudresul saka kezene a ricing, aicua tja kizing a kenutj a civan, kasicuayan tjaliyav a tjava kinasengeseng. sisantuzung a ricing na tjava, sedjaljep a san tuzungen na qungcu, na vukavuka kata siqunu. siyudreudrem azua kapaz na tjava, makaya san siyudreudrem, sini talem a ljemeliyav nua situcuananga a kipusalimaliman taicu a tjava. cemecemel sinancemel aicu a tjava. pacunu uta tjevus</FORM>
    </S>
</TEXT>
