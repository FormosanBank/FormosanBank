<TEXT id="Wiki_Paiwan_Xiulin" xml:lang="pwn" source="" copyright="" citation="" BibTeX_citation="">
    <S id="0">
        <FORM>siuling guan (tinurukuan: Bsuring), i maza i pasaviri tua taiwan a kalinku king, a i viri nakicaing ta heping a pana dideq kata nan aw gu, a i tjaikacedas a viri na kicevung tua taipingyan, a i kacedas a keledep kicaing tua sincen, hualien hici, djian, suvung, au a pasamaza ledepan kicencen ta i heping kata ren ay guan, a i navalj nakicaing tua i wanrung guan. a tjaljaqacan a guan i taiwan, au tjaljatjuruvuan ta caucau ta i kacalisian a guan. izua tu 1,642 km a pulingetjan nua kadjunangan na siuling gu. a kadjunangan namalap tu qevas 35 i kalinku king, a kinaqacan sika masantjelulj a kinakudralan tua i taiwan a paljavak. izua a ita kudraw sa unem kuzulj a caucau, ka 2020 a caviljan sika sepatj a qiljas vinutanga nantu sin yi guan, masan tjaljatjuruvuan a kacalisian i qinaljan. sedjelj a turuku zuku. a kadjunangan i siuling guan avan za gadugaduan kata calisi izua 99 , kimaya a na li wu a pana kata heping a pana a tjinevelj a vudavudasan lizuk. saka aza caucau tjatjuruvu a namatevelj imaza. au avan ca kinalangan nua kadjunangan pakata tairugu nua kuka kakivangvangan kata masansivalj a djalanan i taiwan (zunghen kunglu) saka masan tjalja pungadan. kadjunangan i pasakacedasan a siuling gu imaza gadugaduan i vecekadan tua taiwan, avan nusekuya sana kauvu a kinakadjunangan. saka a kalevelevan kilaing tua vavavan na gadu sa maretimalji a kalevelevan. aza qinaljan tjaliav a nasepaljavak tua turuku a kakiunangan. aicu a i maza a sikataqaljan sedjelj a seturuku a caucau, namirazek aravac tataliduan. izua a pana a pasamaza, izua heping a pana, li'u a pana, cinsuy a pana, muga a pana. kata tjaljavavavan a gadu imaza, izua nanhu a gadu , zungyangtjian a gadu , cilay a gadu,wumin a gadu , akana hehuan gadu i pasakacedasan . cinalivatan ka cinting a djiday, siuling sipavecik ta taitu zilizu a kicapilj. ka ripun a djiday, pinaka "nakacalisian a kadjunangan", au sipavecik ta yenhay citing kata kalinkukangting a rukicapiljan ta nakacalisian a sengsengan. au kapuamin a maqaqeci, nasinipavecik a pisincen gu. ka 1946 a caviljan. aza sihu venarung tu paljiavavav ta qiniladjan kata pusaladj a pakata nemanga i kacalisian kadjunangan, i tua ta maqepu a kacalisian qinaljan kata mamazangiljan pukakudan, au pavalitan ta "gu", saka a semusu tua niamadju a rarasudjan, ulja ljiavavav a qiniladjan a sinkiw. linindjelj ta "wusilin" avan angata aicu siuling maitucu. izua pitjaisangas a ngadan, avan "selin gu", lja mamaw kata "selin" i taipaq, saka pakata kadjunangan a kinanguaqan. izua liaw a gaugauan kata kasiw, saka avananga ta sinipungadan "siuling guan". tucu sinivarung ta pavalitan ta "tairuku" aicu ngadan a qinaljan, ulja masansimatjelj aza kacalisian a qinaljan pitjaivililj ta alisan, timur kata namasia pasucikel tua kangadanan. guciu nasidjaravacan paljavak tua kadjunangan caucau sinupuan kinsic izua liaw a gadugaduan kata djiniqes nua zaljum a kinalangan nua kadjunangan i siuling gu, saka a imaza a riuku namirazek aravac. pakata ziriu nua kingsihu, izua 30 mata 40 a kudraw a caucau ljemitaqiljas semamaza i tairugu nua kuni a kakivangvangan kata nakuni a kadjunangan i masansivalulj a djalanan i taiwan (zunghen kunglu), pinakacuan tu liaw ta kinsic a manguaqan mamaw saka tja tauta liaw sikamanguaqan tu pupicul. lja tjaliaw a djiljeqi a valji, simindu inalang a sengsengan kata heping kuba avan nu sinan pazangal. au pakata kakivecengel kemasiziriu a kinisan nua kingsihu, aza talem a racev i siuling gu, izua vurasi kata siak. mata 2014 a cavilj, izua tu 30.73 marutarauljan a kadjunangan temalem ta siak. zua qinuma 7.3 a talem i kalingu king. izuanan 24.92 marutarauljan a kadjunangan temalem ta vurasi, kimaya qemavas 13 a kinilamian pakata penuljat a sengsengan i kalingu king. au izua talem a puday, ljakua kedri a kiniaya. kivangvangan tairugu nua kuni kakivangvangan baiyang taljitiu cancun pakung licin taljitiu buluwan a kivanvangan cinsuy danggay dayuling guanyuan kinakalevelevan kadjunangan tiansiang pukasikasivan a kivanvangan hehuan gadu wensan a ungesing sanyue tjakudrangcilay gadu lungdjian hisiu waday paljaljavak lansan kasikasiw a kisiya a djalan halun kasikasiw kisiya a djalan aicu ziriu pakata caucau semamaza i tairugu nua kuka kinakalevelevan kadjunangan.</FORM>
    </S>
</TEXT>
