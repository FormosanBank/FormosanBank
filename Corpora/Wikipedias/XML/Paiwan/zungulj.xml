<?xml version="1.0" ?>
<TEXT id="Wiki_Paiwan_zungulj" xml:lang="pwn" source="Paiwan Wikipedia, article: zungulj" copyright="CC BY-SA" citation="zungulj. (2025, May 05). In Wikipedia [Paiwan]. https://pwn.wikipedia.org/wiki/zungulj" BibTeX_citation="@misc{Wiki_pwn_zungulj, title = zungulj, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/zungulj} }">
    <S id="0">
        <FORM kindOf="original">masanliawliaw aicu a zungulj i kaledep a pasanavalj tua ciuku kata izua i pasanavalj ta taiwan a kadjunangan, mavan a cemecemel i tjaljiqaca a kemasi djelu a tayday ta takuzuljan a marutadjekuacan a sasusuan tua vavavan na katjunangan i taiwan. sikakudanan aicu a ngadan na penaywanan, mavan a &quot;qacaqaca sa sauqaljayan a kasiw&quot; ayayaya a pacugan na ngadan. inika madjulu a mavuk aicu a kasiw na zungulj, ljawa inika sedjaljep uta tua sinanqeluz；maqati a semanvalji tua sinanqaljiyu naicu a kasiw. qaw sedjaljep tua sinitalem naicu a zungulj ta ngilengil. izua i makazayazaya i akaw, nuri papusaviki itjen, uri semeqas tua sepatj a kasiw tua puljiuma/ljemukai tua uri ljemaki a vavayan tazua. qaw uri semeqas taicu a zungulj a kasiw tiamadju, sa izuanan a ledjeledje ivavaw tua kasiw uta. katjaisangas tua puljiuma/ljemukai, uri venecik itjen tua kutji, kulic kata vulung itua kasiw. numaytucu, nakemeljang itjen taicu a kaisw, inika mavukanan, qaw uri alapen ta vaudj ni mamazangiljan tua linupulupan itua aicu a kasiw tua maligu ta mamazangiljan. zungulj i nipal a tja kineljanan tu vangalj naicu a zungulj a kakanen. sinanumaq aicu a zungulj i tua kinaizuanan a qinaljan. kaizuanan 鄭漢文,王相華,鄭惠芬, .P157-158.</FORM>
        <FORM kindOf="standard">masanliawliaw aico a zongolj i kaledep a pasanavalj toa cioko kata izoa i pasanavalj ta taiwan a kadjonangan, mavan a cemecemel i tjaljiqaca a kemasi djelo a tayday ta takozoljan a marotadjekoacan a sasosoan toa vavavan na katjonangan i taiwan. sikakodanan aico a ngadan na penaywanan, mavan a &quot;qacaqaca sa saoqaljayan a kasiw&quot; ayayaya a pacogan na ngadan. inika madjolo a mavok aico a kasiw na zongolj, ljawa inika sedjaljep ota toa sinanqeloz；maqati a semanvalji toa sinanqaljiyo naico a kasiw. qaw sedjaljep toa sinitalem naico a zongolj ta ngilengil. izoa i makazayazaya i akaw, nori paposaviki itjen, ori semeqas toa sepatj a kasiw toa poljioma/ljemokai toa ori ljemaki a vavayan tazoa. qaw ori semeqas taico a zongolj a kasiw tiamadjo, sa izoanan a ledjeledje ivavaw toa kasiw ota. katjaisangas toa poljioma/ljemokai, ori venecik itjen toa kotji, kolic kata volong itoa kasiw. nomaytoco, nakemeljang itjen taico a kaisw, inika mavokanan, qaw ori alapen ta vaodj ni mamazangiljan toa linopolopan itoa aico a kasiw toa maligo ta mamazangiljan. zongolj i nipal a tja kineljanan to vangalj naico a zongolj a kakanen. sinanomaq aico a zongolj i toa kinaizoanan a qinaljan. kaizoanan 鄭漢文,王相華,鄭惠芬, .P157-158.</FORM>
    </S>
</TEXT>