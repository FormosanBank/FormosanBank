<?xml version="1.0" ?>
<TEXT id="Wiki_Paiwan_Yanping" xml:lang="pwn" source="" copyright="" citation="" BibTeX_citation="">
    <S id="0">
        <FORM>yenpin guan imaza i taituking, i pasakaledep a vecekadan nua taituking, i viri nakidjekec tua haydan, i viri kata kacedas nakidjekec tua luye, i pasakaledep mavananga i mawlin nua i takaw kata akaw wutay. a i navalj kicaing tua i binan. aza yenpin maitazuanga masan taitu lima kacalisian a kadjungan. au pakata mavalitan izua amin tu 7 caucau km , aicu imaza tasika tjelu a pasemelaw tua sengsengen i taiwan, a mavalidan nua caucau masansimatjelj kemasi likuz. aza yenpin guan ka ripun djiday avan nu pasanavalj a kacalisian a kadjunangan nua taituting guansandjin kaki rukuzan. i pakagadugaduan i vecekadan tua taiwan, siva puluq sa unem a pasasuiday sedjelj a gadugaduan, au pakata kinamamamavan tua vavavan nua gadu izua sepatj taiday maru vavavan tadjekuacan. a kalevelevan semezan tu kemaledeledev. aza sikataqaljan sedjelj a puyuma zuku. a katalemmang avan aza pakata nugiu. a kai pinuyumakan. ka 1968 a cavilj, aza hungye tjakakedriyan benulu djemalim i kimapaqaqayam kata ripun tjakakedriyan benulu, masan ta daihiuy pakata undu aicu a sineljavakan kata na masan tjapungadangadan i kacauan. saka patagilj aza king djiday nua taiwan izua tjelu pinapiliq ta cavilj a maqati a benulu. paljavak tua kadjunangan izua lima mula kata sepatj puluq sa tjelu a rin i yenpin guan. tawyuan( pasikau), hungye( vakangan), yungkang( sanungsung), wulin( buklavu), luansan( tulanzang). au izua puluq sa ita a qinaljan imaza: kainisungan, kamisatu, kaminu, nakanu, sununsung, buklavu, kalisahan, minami, vakangan, pasikau, talunas. aza luansan mula mecevung kata tawyuan mula a pana, ika namavaday aicu drusa a kadjunangan, saka yenpin guan masan ta tjanasekuya ma alang a qinaljan. rikishi aza yenpin guan kasicuayan avan nu rukai zuku a linaulj, ka citing a djiday, aza bunun zuku kemasi nantu pakagadugaduan patje maza au linidjelj ta qinaljan. ka ripun a djiday, aicu a kacalisian a kadjunangan nua taituting guansandjin, sinan na kacalisian a quma, avan za sihu a kinsac na djemadjas a kanrivi. ka 1941 a cavilj, izua nebenlu livulivu, saka aza bunun zuku minili paljeteku sema pairang, au patjavat sema luyezuang rikunghu i sanye, zungye kata siaye aicu tjelu a kakaizuanan. au kapuamin a maqaqeci, qepuing nanga aicu tjelu a qinaljan masan lusan mula. saka avan nu lusan mula sipavecik payenpin guan. au ka 1946 a cavilj, aza yenpin guan kemasi luye guan a kitjuwaya a kanri, sipungadan ta &quot;yenpin&quot; kemasi ti kamakama &quot; &quot;, au linindjelj ta &quot;yenpin guan&quot; patjeljatucu. pitjayvili ta 1990 a cavilj anga, aza kacalisian kinemenemen pakata bunka niamadju. tjatjuruvuan a kacalisian patagilj a pavalitan ta ngadan matu a kacalisian a ngadan, ka 2014 a cavilj, aza guciu qivu ta &quot;yenpin&quot; aicu ngadan neka kanki kata imaza a kadjunangan, saka patagilj maljavar kata sikataqaljan pakata atalasi a ngadan a guan. guciu caucau nasidjaravacan sinupuan kivangvangan na hungye sinipapukinim ta benulu a umaq hungye a ungesing puyuma zuku a malahtangia sungvung tjakudrang racev </FORM>
    </S>
</TEXT>
