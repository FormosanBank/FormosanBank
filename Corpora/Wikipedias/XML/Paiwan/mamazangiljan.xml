<?xml version="1.0" ?>
<TEXT id="Wiki_Paiwan_mamazangiljan" xml:lang="pwn" source="Paiwan Wikipedia, article: mamazangiljan" copyright="CC BY-SA" citation="mamazangiljan. (2025, May 05). In Wikipedia [Paiwan]. https://pwn.wikipedia.org/wiki/mamazangiljan" BibTeX_citation="@misc{Wiki_pwn_mamazangiljan, title = mamazangiljan, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/mamazangiljan} }">
    <S id="0">
        <FORM kindOf="original">mamazangiljan kasicuayanga, izua a tjaljapazangal a qinaljan i kakudan nua kacalisiyan, izuanga a kakudan tua kemudakuda niamadju izua i qinaljan, sa marasudjanga tua aza kakudan tiamadju uta. qaw tucu, izuanan a qinaljan a semasu ta rarasudjan nua kakudan niamadju. matu paiwanzuku, aza rarasudjan nua kakudan, mavanga a mamazangiljan a kakudan. nu venecivencik ta &quot;mamazangiljan&quot;, ruqivu anga ta &quot;malailaing&quot;, &quot;頭目&quot;kata &quot;貴族&quot;ayain. aicu a vencikan a &quot;mamazangiljan&quot; nu penaywanan, kemasi a vencikan a &quot;mazangilj&quot;, avan a pacugan ta &quot;malailaing&quot;. sipaljavakan nua mazangilj ta qinaljan na paiwanzuku, mamau tua malailaing nua tjaynan kata sasiq a qivu ta mazangilj uta. ljawa sinan a &quot;ma…&quot; katjaisangas kata &quot;…an&quot; katjaivililj ta &quot;mazangilj&quot; nu penaywanan, qaw mavanga sipaljavakan nua mazangilj kata mamazangiljan(aza tacemekeljan ni mazangilj) ta qinaljan. izua i kakudan na paiwan , paljavak a mamazangiljan tua qinaljan, sa sinan ta vusam tuki malailaing nua qinaljan kasicuayan, mavanga tjaljapazangal a cawcau i qinaljan kata tacemekljan. kuljaljau mutu a qinaljan a kuljaljau, izua a mamazangiljan kata qaqetitan. ljawa, maqati a vinaday aza mamazangiljan tua kamamazangiljan, jaljamamazangiljan, mareka vetjevetjek a mamazangiljan, sinan siruvetjevetjek a mamamazangiljan, kata riningejalj a mamazangiljan. qaw mutu a qinaljan a paiwan, izua a mamazangiljan, pualju kata qaqetitan, qaw maqati a vinaday aza mamazangiljan tua kamamazangiljan, mamazangiljan, djaljdalj kata kakatjenglayan mamazangiljan. izuanga a ngadan nua mazangilj uta, mavan a &quot;vusam&quot;, sa izua a drusa a pacugan nua aicu a ngadan, mamau ta vat, mavanga a vat nua vaqu. qaw pinaka tua vusam na kalaingan uta. azua a pacugan nua mazangilj, mavanga a &quot;paqulid a cawcau &quot;, saka uri pinaka ta &quot;kavusaman&quot; izua i qinaljan nua paiwan. qaw azua a pacugan na mamazangiljan kata vusam izua i tacemekeljan i qainaljan, uri pinaka ni kalaingan ta vusam uta. aicu a vusam, mavanga a uqaljay tuki vavayan, uri sinanpazangal tjaimadju. saka, izuaga a kakudan na &quot;kavusaman&quot; kata &quot;vusam&quot; nua qaqetitan. vusam inika mamau ta kakudan a pacugan nua mamazangiljan kata vusam itua temavela ta kakudan kata semiljava, ljawa izuanga a kapacacapilj tazua a kakudan nua paiwanzuku. matu nu pavaljaw a mamazangiljan kata qaqetitan, uri macepeliw tua ngadan kata kinaqaljanan niamadju, saka aicu a temevelan tua akumaya a izuanga a mamazangiljan kata qaqetitan. sa nu penalisi kata paljavek ta pazangalan na mamazangiljan tua pasekakezeng tua kakudan i qinaljan, izuanga a pualju, malada tuki pulingaw. qaw uri temalem a qaqetitan tazua a lami nua qinaljan. azua a qaqetitan, mavan a cawcau tua paljavek ta katjunagan kata temalemtalem ta lami, sa mamau ta matjaljaljak nua qinaljan, sa kilalaing tua kavusaman kata qinaljan, mamau ta tacemekeljan niamadju uta. siqaivuan vusam aya uta qivu tua mamazangiljan. masudjusudju anema namasan veljatj itua paukuz nua mamazangiljan nuaya itjen avan a dredretan. nu cemulju itjen tua qacang nu masudjusudju tja sivay tua mamazangiljan a qacay. aicu a pinucalingan a dredretan makaya silingdjelj tua qumaq, a sipaukuz makaya uta pizuan tua tjaljayan. nu ljemakai tua tjiuma tjara izua sakamaya pusaladj a kemeli. a pucekelj tua vavayan a mamazangiljan lemisi tua sasavelan. nu masudjusudju qaluin a pasa kinateveteveljan a mamazangiljan. putjiuma aicu a tjiuma sini san paravac tua papucekecekelj a mamazangiljan tua aljak a vavayan. nu mamazangiljan a savavayan tua pucekecekelj, semangas a sauqaljai a semazua ita savavayan a lemingdjelj tua tjiuma.</FORM>
        <FORM kindOf="standard">mamazangiljan kasicoayanga, izoa a tjaljapazangal a qinaljan i kakodan noa kacalisiyan, izoanga a kakodan toa kemodakoda niamadjo izoa i qinaljan, sa marasodjanga toa aza kakodan tiamadjo ota. qaw toco, izoanan a qinaljan a semaso ta rarasodjan noa kakodan niamadjo. mato paiwanzoko, aza rarasodjan noa kakodan, mavanga a mamazangiljan a kakodan. no venecivencik ta &quot;mamazangiljan&quot;, roqivo anga ta &quot;malailaing&quot;, &quot;頭目&quot;kata &quot;貴族&quot;ayain. aico a vencikan a &quot;mamazangiljan&quot; no penaywanan, kemasi a vencikan a &quot;mazangilj&quot;, avan a pacogan ta &quot;malailaing&quot;. sipaljavakan noa mazangilj ta qinaljan na paiwanzoko, mamao toa malailaing noa tjaynan kata sasiq a qivo ta mazangilj ota. ljawa sinan a &quot;ma…&quot; katjaisangas kata &quot;…an&quot; katjaivililj ta &quot;mazangilj&quot; no penaywanan, qaw mavanga sipaljavakan noa mazangilj kata mamazangiljan(aza tacemekeljan ni mazangilj) ta qinaljan. izoa i kakodan na paiwan , paljavak a mamazangiljan toa qinaljan, sa sinan ta vosam toki malailaing noa qinaljan kasicoayan, mavanga tjaljapazangal a cawcao i qinaljan kata tacemekljan. koljaljao moto a qinaljan a koljaljao, izoa a mamazangiljan kata qaqetitan. ljawa, maqati a vinaday aza mamazangiljan toa kamamazangiljan, jaljamamazangiljan, mareka vetjevetjek a mamazangiljan, sinan sirovetjevetjek a mamamazangiljan, kata riningejalj a mamazangiljan. qaw moto a qinaljan a paiwan, izoa a mamazangiljan, poaljo kata qaqetitan, qaw maqati a vinaday aza mamazangiljan toa kamamazangiljan, mamazangiljan, djaljdalj kata kakatjenglayan mamazangiljan. izoanga a ngadan noa mazangilj ota, mavan a &quot;vosam&quot;, sa izoa a drosa a pacogan noa aico a ngadan, mamao ta vat, mavanga a vat noa vaqo. qaw pinaka toa vosam na kalaingan ota. azoa a pacogan noa mazangilj, mavanga a &quot;paqolid a cawcao &quot;, saka ori pinaka ta &quot;kavosaman&quot; izoa i qinaljan noa paiwan. qaw azoa a pacogan na mamazangiljan kata vosam izoa i tacemekeljan i qainaljan, ori pinaka ni kalaingan ta vosam ota. aico a vosam, mavanga a oqaljay toki vavayan, ori sinanpazangal tjaimadjo. saka, izoaga a kakodan na &quot;kavosaman&quot; kata &quot;vosam&quot; noa qaqetitan. vosam inika mamao ta kakodan a pacogan noa mamazangiljan kata vosam itoa temavela ta kakodan kata semiljava, ljawa izoanga a kapacacapilj tazoa a kakodan noa paiwanzoko. mato no pavaljaw a mamazangiljan kata qaqetitan, ori macepeliw toa ngadan kata kinaqaljanan niamadjo, saka aico a temevelan toa akomaya a izoanga a mamazangiljan kata qaqetitan. sa no penalisi kata paljavek ta pazangalan na mamazangiljan toa pasekakezeng toa kakodan i qinaljan, izoanga a poaljo, malada toki polingaw. qaw ori temalem a qaqetitan tazoa a lami noa qinaljan. azoa a qaqetitan, mavan a cawcao toa paljavek ta katjonagan kata temalemtalem ta lami, sa mamao ta matjaljaljak noa qinaljan, sa kilalaing toa kavosaman kata qinaljan, mamao ta tacemekeljan niamadjo ota. siqaivoan vosam aya ota qivo toa mamazangiljan. masodjosodjo anema namasan veljatj itoa paokoz noa mamazangiljan noaya itjen avan a dredretan. no cemoljo itjen toa qacang no masodjosodjo tja sivay toa mamazangiljan a qacay. aico a pinocalingan a dredretan makaya silingdjelj toa qomaq, a sipaokoz makaya ota pizoan toa tjaljayan. no ljemakai toa tjioma tjara izoa sakamaya posaladj a kemeli. a pocekelj toa vavayan a mamazangiljan lemisi toa sasavelan. no masodjosodjo qaloin a pasa kinateveteveljan a mamazangiljan. potjioma aico a tjioma sini san paravac toa papocekecekelj a mamazangiljan toa aljak a vavayan. no mamazangiljan a savavayan toa pocekecekelj, semangas a saoqaljai a semazoa ita savavayan a lemingdjelj toa tjioma.</FORM>
    </S>
</TEXT>