<?xml version="1.0" ?>
<TEXT id="Wiki_Paiwan_vacinga" xml:lang="pwn" source="Paiwan Wikipedia, article: vacinga" copyright="CC BY-SA" citation="vacinga. (2024, December 07). In Wikipedia [Paiwan]. https://pwn.wikipedia.org/wiki/vacinga" BibTeX_citation="@misc{Wiki_pwn_vacinga, title = vacinga, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/vacinga} }">
    <S id="0">
        <FORM kindOf="original">masanliawliaw aicu a kasiw a vacinga i vecekatan a pasanavalj tua kadjunganan i kacawan, i ripun kata i teku ta sasusuan tua vavavan na katjunangan i taiwan. nuri natemalem taza vacinga a payuwan izua i cacavalj i qaqeljevan ta qinaljan, sa maqati a sekezan nu tjeqalja tuki masasaw sa palisilisi a cawcau. qaw, nuri sekezan a cinunan nu mangetjezanga izua, nu pacunanga a sikataqaljan taza sacemel nu cemelivatanga tiamdju, uri patjumalj tua zuma itua qinaljan tiamadju. sikakudanan nutjaisangas tua kaljevuvuan, ini'anan a meqaca aza ledjeledje na vacinga, qaw maqati a kakanen taicu a ledjeledje na payuwan, sa pinaka ta "vaviaw"; qaw, nu veneve a cuvuq naicu a kasiw, nuri semuqaljic ta kasiw avacinga sa malap tua masansikaw tuki kakanen na kakedriyan, mamau ta mapu ta saviki; maqati a keman taza namalum a vangalj na vacinga uta, sa uri kakanen na drail, vutj kata qayaqayam. kasicuyanga, ini'a madjulu a pacekis nu pakuang tua qemaljup a payuwan, saka, uri kemacu taza sapuy a madjulu a maljama a cinunan, qaw maqati a pacekis nu pakuang tiamadju. ini'a paperacuk aicu a sapuy nu maljama aza kasiw kata qaljic na vacinga, sa tjaljananguaqan a masansapuy. qaw nu masan tua aicu a sapuy, nuri semuqaljic ta kasiw a vacinga a payuwan sa kemelem kata remasirasi.qaw aicu a qaljic, nuri gemalju a ljemama, mamau ta tjamaku, sa ini'a madjulu a maqevetj a sapuy. kaizuanan</FORM>
        <FORM kindOf="standard">masanliawliaw aico a kasiw a vacinga i vecekatan a pasanavalj toa kadjonganan i kacawan, i ripon kata i teko ta sasosoan toa vavavan na katjonangan i taiwan. nori natemalem taza vacinga a payowan izoa i cacavalj i qaqeljevan ta qinaljan, sa maqati a sekezan no tjeqalja toki masasaw sa palisilisi a cawcao. qaw, nori sekezan a cinonan no mangetjezanga izoa, no paconanga a sikataqaljan taza sacemel no cemelivatanga tiamdjo, ori patjomalj toa zoma itoa qinaljan tiamadjo. sikakodanan notjaisangas toa kaljevovoan, ini'anan a meqaca aza ledjeledje na vacinga, qaw maqati a kakanen taico a ledjeledje na payowan, sa pinaka ta "vaviaw"; qaw, no veneve a covoq naico a kasiw, nori semoqaljic ta kasiw avacinga sa malap toa masansikaw toki kakanen na kakedriyan, mamao ta mapo ta saviki; maqati a keman taza namalom a vangalj na vacinga ota, sa ori kakanen na drail, votj kata qayaqayam. kasicoyanga, ini'a madjolo a pacekis no pakoang toa qemaljop a payowan, saka, ori kemaco taza sapoy a madjolo a maljama a cinonan, qaw maqati a pacekis no pakoang tiamadjo. ini'a paperacok aico a sapoy no maljama aza kasiw kata qaljic na vacinga, sa tjaljanangoaqan a masansapoy. qaw no masan toa aico a sapoy, nori semoqaljic ta kasiw a vacinga a payowan sa kemelem kata remasirasi.qaw aico a qaljic, nori gemaljo a ljemama, mamao ta tjamako, sa ini'a madjolo a maqevetj a sapoy. kaizoanan</FORM>
    </S>
</TEXT>