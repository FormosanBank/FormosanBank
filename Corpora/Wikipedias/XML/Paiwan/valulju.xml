<?xml version="1.0" ?>
<TEXT id="Wiki_Paiwan_valulju" xml:lang="pwn" source="Paiwan Wikipedia, article: valulju" copyright="CC BY-SA" citation="valulju. (2025, May 05). In Wikipedia [Paiwan]. https://pwn.wikipedia.org/wiki/valulju" BibTeX_citation="@misc{Wiki_pwn_valulju, title = valulju, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/valulju} }">
    <S id="0">
        <FORM kindOf="original">izuazua a valulju i pilipinas kata maruqalu, namapavalitan a cemecemel i vecekadn a sasusuan tua vavavan na katjunangan i taiwan. masa uri minvalak azua a qaljic nu macelecel ta djuy na valulju, sa pasemalawanga tia ramaljemaljeng tjanuitjen: &quot;nu qemudjaqudjalj, maya kiqilja ta qudjalj sa ljatuku ta kasiw; qaw nu macelecel taicu a cemel, sa maqati a semuricing ta cuqus na qailjuay sa djemuas ta qetim na qailjuay tua naminvalak a kinacavacavan, sa ini'a saqetjuanga.&quot; kasicuayan, uri semanpazangal a paiwan i pasakacedasan taicu a valulju nu semanmaqacuvucuvung; uri djinukul naicu a asav na valulju a ramaljemaljeng tua kaqunuwan, sa kipaqadilj a kaqunuwan tua kilutud. nu inika rukiqadilj a kaqunuwan sa kacuin na matjaljaljak tua venewa kata patekel tua sikataqaljan. saka, uri patavungen ta kaqunuwan a mamazangiljan kata pulingaw tua papaulingaligaw tjaiamadju nu napasaliw tiamdju. navenecik ta ngadan na qinaljan a &quot;馬奴爾社&quot; i qatupu a &quot;台東州採訪冊&quot; avan a ngadan naicu a cemel a valjulu, qaw napasetavatanga a qinaljan ta bulibulusan na kinzang i taitu tucu.</FORM>
        <FORM kindOf="standard">izoazoa a valoljo i pilipinas kata maroqalo, namapavalitan a cemecemel i vecekadn a sasosoan toa vavavan na katjonangan i taiwan. masa ori minvalak azoa a qaljic no macelecel ta djoy na valoljo, sa pasemalawanga tia ramaljemaljeng tjanoitjen: &quot;no qemodjaqodjalj, maya kiqilja ta qodjalj sa ljatoko ta kasiw; qaw no macelecel taico a cemel, sa maqati a semoricing ta coqos na qailjoay sa djemoas ta qetim na qailjoay toa naminvalak a kinacavacavan, sa ini'a saqetjoanga.&quot; kasicoayan, ori semanpazangal a paiwan i pasakacedasan taico a valoljo no semanmaqacovocovong; ori djinokol naico a asav na valoljo a ramaljemaljeng toa kaqonowan, sa kipaqadilj a kaqonowan toa kilotod. no inika rokiqadilj a kaqonowan sa kacoin na matjaljaljak toa venewa kata patekel toa sikataqaljan. saka, ori patavongen ta kaqonowan a mamazangiljan kata polingaw toa papaolingaligaw tjaiamadjo no napasaliw tiamdjo. navenecik ta ngadan na qinaljan a &quot;馬奴爾社&quot; i qatopo a &quot;台東州採訪冊&quot; avan a ngadan naico a cemel a valjolo, qaw napasetavatanga a qinaljan ta bolibolosan na kinzang i taito toco.</FORM>
    </S>
</TEXT>