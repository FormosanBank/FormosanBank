<?xml version="1.0" ?>
<TEXT id="Wiki_Paiwan_Changbin" xml:lang="pwn" source="" copyright="" citation="" BibTeX_citation="">
    <S id="0">
        <FORM>cangbin gu ('inamizukuan: kakacawan pinairangan:Ti√¥ng pin hiong) avan pinaljavakan nua taitu king a gu. imaza i pasakacedas a viri tua taidu king, a i viri nakidjekec tua vungbin, a i ljaving tua taipingyan, a i pasakaledep mavan anga a i yilicen kata vuli gu, a i navalj nakicaing tua i cenkung cen. avan nu kinasizuan na cangbin kakudanan. aicu a gu nakitangez tua gadu nakicevung ta ljavek, a kadjunangan avan za calisilisian, tjaljaladruqan ta maka ljaviljaving ta ljavek, a kalevelevan semezan tu kemaledeledep. aza sikataqaljan tjaljatjuruvuan a amizuku. izua a mavekelj a sebunun, kebalan zuku, pairang, makataw zuku kata taivuan zuku a madrusa a pinpu zuku. temalem kata kiciqavan a sinan pazangal a racev izua. 'inamizukuan a sipareqaqivuan. cinalivatan a cangpin gu kasicuayan a ngadan pinaka &quot;kakacawan&quot;. izua a masanmusalj a kakaian, a sangasan: kemasi 'inamizukuan a &quot;Pikakasawan&quot; a kai, ljaljizavan a imi. aicu a ngadan a pacugan ka tjayvilivililanga a cinting a djiday, izua tjatjuruvuan a caucau (silaya zuku kata kebalan zuku) patjavat a semamaza, au malivu kata amizuku. avan nu silingdjelj ta ljaljizavan. ljaljengljengan ta caucau. a masanmusalj kianasi ta pinpu zuku a kai, a imaza a kadjunangan avan ca sinanqaqaljupan a nkadjunangan a amizuku, lja liaw a sinpakelay a sacemel, avan nu sikaliaw a qacimecim. au sipungadan ta pinairangan a qacimecim a kai, &quot;tjazu&quot; a siqaqivuan. ka cinting kuangshu a djiday, matjuruvuruvuanga a pairang semamaza. ka ripun a djiday, pinaljavakan a sipavecik tua pitaiduting a pacapilj. a lemingdjelj ta &quot;tjazuwan zuang&quot;, ka 1937 a caviljan, aza ripun sihu uri paperazek tua &quot;huangminhua &quot;(kisaseljang ta ripun), sa pavalitan a papungadan ta &quot;cangbin&quot;, sa lemingdjelj ta &quot;cangbin zuang&quot;, izua a 28 km a ljaviljaving ta ljavek, sipavecik a pitaiduting sinkangdjin a pacapilj. au azua a pinaljavakan izua cangbin, ninpu, censan, zungbin, santjianwu, cenbin, zangyuan aicu pitju a qinaljan. kapuamin ta maqaqeci, pavalitan ta cangbin gu a patje lja tucu. izuanan a kai a masanitalj aicu &quot;kakacawan&quot;, aza sangasangasan a patjavat a caucau a semamaza, avan nu makataw zuku a kemasi akaw, lja singelit ta i akaw (aza kinasizuan a kadjunangan niamadju izua i cesan, wancin kata wukusuy a pasakacedas, a i navaljanga tua i vecekadan a gadu i taiwan aza i miqisi izua a pinaka &quot;tjazu gadu&quot; , izua a qinaljan a &quot;tjazu a qinaljan&quot;, sa azua i tjalauz ta &quot;kakacawan&quot; a gadugadu i pasaviri papungadanan tua &quot;tjazu gadu&quot; masa drukudrukung a ljavek papungadanan tua &quot;tjazuwan&quot;, manasika avan nu papungadanan ta &quot;tjazuwan&quot; (kakacawan), aza tjalja sangasangasan a semamaza qemuma avan za makataw zuku ka 1859 a caviljan, aicu a tjazuwan a siayaya tja izua paqulidan. paljavak tua kadjunangan pakata kinapangaljan a paljavak naicu a gu, izua unem a qinaljan, zangyuan (kinebalanan: kladut), santjian, zungyung (namakataw zuku a qinaljan), cangbin a qinaljan (mapinapedrusa tua cangbin kata cangkuang, au azua i cankuang a amizuku nu qivu &quot;Ciwkangan&quot; aya, izua tauta sicuayan a ngadan &quot;seken&quot;, au aza sinan a kanuki a qacilay na sicuayan a kakudan a kinaizuanan pakata cangbin bunka imaza tauta), zuhu a qinaljan(piniliqe tu pasanavalj a zuhu, zuhu kata yungvu aicu tjelu qinaljan), ninpu (amizuku nu qivu &quot;Kinaloka&quot;, djereljay a kadjunangan a imi). au a cangbin gukusiu imaza i cangbin mula. guciu caucau nasidjaravacan sinupuan kivangvangan basian qitjungan pakata ljaviljaving puqaciljayven cangpin kazatjan yusuy vudavudasan zangyuan a kivanvangan djinkang djalanan (zungyung a zidingsia djalanan) racev </FORM>
    </S>
</TEXT>
