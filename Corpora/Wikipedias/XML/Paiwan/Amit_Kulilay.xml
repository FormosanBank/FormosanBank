<?xml version="1.0" ?>
<TEXT id="Wiki_Paiwan_Amit_Kulilay" xml:lang="pwn" source="Paiwan Wikipedia, article: Amit_Kulilay" copyright="CC BY-SA" citation="Amit_Kulilay. (2024, November 18). In Wikipedia [Paiwan]. https://pwn.wikipedia.org/wiki/Amit_Kulilay" BibTeX_citation="@misc{Wiki_pwn_Amit_Kulilay, title = Amit_Kulilay, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Amit_Kulilay} }">
    <S id="0">
        <FORM>se qinaljan na tamalrakaw i puyuma na taitu king a pinuyumayan ti kulilay lja amit (pinualjakan ka 9 a qadaw na 8 a qiljas na 1972 a kacaviljan) a pungadan a kisansemenasenay i taiwan. sinikeljang nimadju aza ngadan a amei uta. na semenay timadju taza &quot;kaka a vavayan&quot; kacaviljan a 1996. sinipapuligu nimadju aicu a &quot;kaqulidan&quot; (kacaviljan a 2001), &quot;amit&quot; (kacaviljan a 2009), kata &quot;mudingan na paranuya&quot; (siaya taicu a paranuya a paranoia nua kakaian na amerika; kacaviljan a 2014) tua tjaljabulayan a vavayan a kisansemenasenay nua ciniukuan i tua quljizar a pinapuliguan ta senay. tjaliaw tua 5,000 a kudrav a sasusuan tua pinaveli a sinansenay nimadju patjetucu, manasika pazangal aravac timadju tua kinasenayan na ciniukuan (tinailikuan). papusengeseng tua sinenay patagiljan ta semenay (a kemasi tua kacaviljan a 1972 a patje kacaviljan 1996) pinapualjakan ni amei a i kinacemekeljan na pinuyumayan ka 9 a qadaw na qiljas a 8 na kacaviljan a 1972. kaqinaljan nimadju a i puyuma (beinan gu) na taitu king. ti kulilay lja amit a pinuyumayan a pinapungadan nimadju. na vaikanga ti amei a sema taihuku kacaviljan a 1992 tazua patagiljan nimadju tua semanay i wuteng a papuliguan ta semenay i tua tinse. ljakua ka viliviljanga a malalumalj, inika pinapuligu a senay nimadju. mumalj a vaik timadju a semenay i kazumazumanga a papuliguan tua semenay ka 1993 a caviljan tazua na papuligu anga timadju tua semenay. meseljang tia amei a semenay tjaivililj ka 1995 a caviljan. kinateveteveljan niamadju izua ti amei, kaka nimadju, katua zumanga a caucau a kisanljemingaljingaw (rusanljingaljingaw). ka patagiljang tiamadju a semenay i pubiruan (pub) i taihuku. tazua tjengelay aravac ti yiseng lja cang tua sinenay ni amei. malalaing timadju tua vuwa a papusengesengan tua senay (Forward Music). manasika tjaivililj a pinavavecikan niamadju ka 3 a qiljas na kacaviljan a 1996, namatazua a kinsansemenasenay ti amei. vuwa a papusengesengan tua senay (Forward Music) (a kamasi ta kacaviljan a 1996 a patje kacaviljan a 2000) sangasangasan a sinenay ni amei aicu a i &quot;qudjidjilj a kipasasudjuan&quot; a sinansenayan ni yiseng nua ka 7 a qiljas na kacaviljan a 1996, tazua na semenay ti amei taza senay a &quot;nu tjakisudju tjasemaljivalaw.&quot; na semansenayanga kimadju taza &quot;kaka a vavayan&quot; ka 12 a qiljas nua kacaviljan a 1996. meseljang a sinenay na kina katua kaka a vavayan nimadju a i sasenayan a sinanqapulu nua i sinansenay nimadju. sikamasanmusalj a sinansenayanga nimadju aza &quot;BADBOY (manganga a uqaljay)&quot; ka 6 a qiljas nua kacaviljan a 1997. sikamasantjelulj a sinansenayan ni amei aicu a &quot;gemegemen a lima&quot; ka 10 a qiljas nua kacaviljan a 1998. mavananga aicu a &quot;maqati ku qinevet sun, a ku sudjuan?&quot; a sikamasansimatjelj a sinansenay ni amei ka 6 a qiljas nua kacaviljan a 1999. na padetanga a paqulid a masanmalailaing ti Chúi pí lja Tân i tua taiwan ka 5 a qiljas nua kacavilj a 2000, na kisankuya aravac a sihu na ciuku ayatazua sinenay ni amei a senay na kukka a taiwan (R.O.C). manasika, tucu kipidalj a cavilj, na suqelamanga a sihu nua tailigu nu mangetjez ti amit. sikamasanlimalj aicu a &quot;Regardless&quot; a sinansenayan ni amit ka 12 a qiljas nua kacavilj a 2000, tazua vilivililjan a sinasenay nimadju i tua vuwa a papusengesengan tua senay. kinasenayan na wana (Warner Music) (a kemasi ta kacaviljan a 2001 a patje kacaviljan a 2006) na semansenayanga ti amit tua sikamasanemelj a sinansenayan nimadju aza &quot;kaqulidan&quot; ka 6 a qiljas nua kacaviljan a 2001, nu tjaivililj tazua papuvecikan nimadju i tua kinasenayan na wana nua i taiwan. EMI katua quljizar a raljiz (a kemasi ta kacaviljan a 2007 a patje kacaviljan a 2014) semupaysu aravac a kinasenayan na wana (Warner Music) a papusinbun tua vavecikan niamadju tjai amit ka 4 a qiljas nua kacavilj a 2007. pinapuvecikan ni amit sa papusengeseng tua senay i tua EMI nua i taiwan ka 6 a qiljas nua kacaviljan a 2014. mavananga aciu a sikamasansimuluq sa sepatj a sinansenayan ni amit a &quot;mudingan na paranuya&quot; ka 7 a qiljas nua kacaviljan a 2014. sinipapuligu nimadju aza sinansenayan tua tjaljabulayan a vavayan a kisansemenasenay nua ciniukuan i tua quljizar a pinapuliguan ta senay tjaivililj. kinasenayan na wana (Warner Music) sinansenayan &quot;kaka a vavayan&quot; (kacaviljan a 1996) &quot;BADBOY (manganga a uqaljay)&quot; (kacaviljan a 1997) &quot;gemegemen a lima&quot; (kacaviljan a 1998) &quot;maqati ku qinevet sun, a ku sudjuan?&quot; (kacaviljan a 1999) &quot;amit&quot; (kacaviljan a 2009) &quot;amit 2&quot; (kacaviljan a 2015) </FORM>
    </S>
</TEXT>
