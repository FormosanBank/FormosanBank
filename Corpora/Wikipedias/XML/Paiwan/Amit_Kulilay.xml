<?xml version="1.0" ?>
<TEXT id="Wiki_Paiwan_Amit_Kulilay" xml:lang="pwn" source="Paiwan Wikipedia, article: Amit_Kulilay" copyright="CC BY-SA" citation="Amit_Kulilay. (2024, December 07). In Wikipedia [Paiwan]. https://pwn.wikipedia.org/wiki/Amit_Kulilay" BibTeX_citation="@misc{Wiki_pwn_Amit_Kulilay, title = Amit_Kulilay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Amit_Kulilay} }">
    <S id="0">
        <FORM kindOf="original">se qinaljan na tamalrakaw i puyuma na taitu king a pinuyumayan ti kulilay lja amit (pinualjakan ka 9 a qadaw na 8 a qiljas na 1972 a kacaviljan) a pungadan a kisansemenasenay i taiwan. sinikeljang nimadju aza ngadan a amei uta. na semenay timadju taza "kaka a vavayan" kacaviljan a 1996. sinipapuligu nimadju aicu a "kaqulidan" (kacaviljan a 2001), "amit" (kacaviljan a 2009), kata "mudingan na paranuya" (siaya taicu a paranuya a paranoia nua kakaian na amerika; kacaviljan a 2014) tua tjaljabulayan a vavayan a kisansemenasenay nua ciniukuan i tua quljizar a pinapuliguan ta senay. tjaliaw tua 5,000 a kudrav a sasusuan tua pinaveli a sinansenay nimadju patjetucu, manasika pazangal aravac timadju tua kinasenayan na ciniukuan (tinailikuan). papusengeseng tua sinenay patagiljan ta semenay (a kemasi tua kacaviljan a 1972 a patje kacaviljan 1996) pinapualjakan ni amei a i kinacemekeljan na pinuyumayan ka 9 a qadaw na qiljas a 8 na kacaviljan a 1972. kaqinaljan nimadju a i puyuma (beinan gu) na taitu king. ti kulilay lja amit a pinuyumayan a pinapungadan nimadju. na vaikanga ti amei a sema taihuku kacaviljan a 1992 tazua patagiljan nimadju tua semanay i wuteng a papuliguan ta semenay i tua tinse. ljakua ka viliviljanga a malalumalj, inika pinapuligu a senay nimadju. mumalj a vaik timadju a semenay i kazumazumanga a papuliguan tua semenay ka 1993 a caviljan tazua na papuligu anga timadju tua semenay. meseljang tia amei a semenay tjaivililj ka 1995 a caviljan. kinateveteveljan niamadju izua ti amei, kaka nimadju, katua zumanga a caucau a kisanljemingaljingaw (rusanljingaljingaw). ka patagiljang tiamadju a semenay i pubiruan i taihuku. tazua tjengelay aravac ti yiseng lja cang tua sinenay ni amei. malalaing timadju tua vuwa a papusengesengan tua senay . manasika tjaivililj a pinavavecikan niamadju ka 3 a qiljas na kacaviljan a 1996, namatazua a kinsansemenasenay ti amei. vuwa a papusengesengan tua senay (a kamasi ta kacaviljan a 1996 a patje kacaviljan a 2000) sangasangasan a sinenay ni amei aicu a i "qudjidjilj a kipasasudjuan" a sinansenayan ni yiseng nua ka 7 a qiljas na kacaviljan a 1996, tazua na semenay ti amei taza senay a "nu tjakisudju tjasemaljivalaw." na semansenayanga kimadju taza "kaka a vavayan" ka 12 a qiljas nua kacaviljan a 1996. meseljang a sinenay na kina katua kaka a vavayan nimadju a i sasenayan a sinanqapulu nua i sinansenay nimadju. sikamasanmusalj a sinansenayanga nimadju aza "BADBOY (manganga a uqaljay)" ka 6 a qiljas nua kacaviljan a 1997. sikamasantjelulj a sinansenayan ni amei aicu a "gemegemen a lima" ka 10 a qiljas nua kacaviljan a 1998. mavananga aicu a "maqati ku qinevet sun, a ku sudjuan?" a sikamasansimatjelj a sinansenay ni amei ka 6 a qiljas nua kacaviljan a 1999. na padetanga a paqulid a masanmalailaing ti Chúi-píⁿ lja Tân i tua taiwan ka 5 a qiljas nua kacavilj a 2000, na kisankuya aravac a sihu na ciuku ayatazua sinenay ni amei a senay na kukka a taiwan (R.O.C). manasika, tucu kipidalj a cavilj, na suqelamanga a sihu nua tailigu nu mangetjez ti amit. sikamasanlimalj aicu a "Regardless" a sinansenayan ni amit ka 12 a qiljas nua kacavilj a 2000, tazua vilivililjan a sinasenay nimadju i tua vuwa a papusengesengan tua senay. kinasenayan na wana (a kemasi ta kacaviljan a 2001 a patje kacaviljan a 2006) na semansenayanga ti amit tua sikamasanemelj a sinansenayan nimadju aza "kaqulidan" ka 6 a qiljas nua kacaviljan a 2001, nu tjaivililj tazua papuvecikan nimadju i tua kinasenayan na wana nua i taiwan. EMI katua quljizar a raljiz (a kemasi ta kacaviljan a 2007 a patje kacaviljan a 2014) semupaysu aravac a kinasenayan na wana a papusinbun tua vavecikan niamadju tjai amit ka 4 a qiljas nua kacavilj a 2007. pinapuvecikan ni amit sa papusengeseng tua senay i tua EMI nua i taiwan ka 6 a qiljas nua kacaviljan a 2014. mavananga aciu a sikamasansimuluq sa sepatj a sinansenayan ni amit a "mudingan na paranuya" ka 7 a qiljas nua kacaviljan a 2014. sinipapuligu nimadju aza sinansenayan tua tjaljabulayan a vavayan a kisansemenasenay nua ciniukuan i tua quljizar a pinapuliguan ta senay tjaivililj. kinasenayan na wana sinansenayan "kaka a vavayan" (kacaviljan a 1996) "BADBOY (manganga a uqaljay)" (kacaviljan a 1997) "gemegemen a lima" (kacaviljan a 1998) "maqati ku qinevet sun, a ku sudjuan?" (kacaviljan a 1999) "amit" (kacaviljan a 2009) "amit 2" (kacaviljan a 2015) == kasizuan ==</FORM>
        <FORM kindOf="standard">se qinaljan na tamalrakaw i poyoma na taito king a pinoyomayan ti kolilay lja amit (pinoaljakan ka 9 a qadaw na 8 a qiljas na 1972 a kacaviljan) a pongadan a kisansemenasenay i taiwan. sinikeljang nimadjo aza ngadan a amei ota. na semenay timadjo taza "kaka a vavayan" kacaviljan a 1996. sinipapoligo nimadjo aico a "kaqolidan" (kacaviljan a 2001), "amit" (kacaviljan a 2009), kata "modingan na paranoya" (siaya taico a paranoya a paranoia noa kakaian na amerika; kacaviljan a 2014) toa tjaljabolayan a vavayan a kisansemenasenay noa ciniokoan i toa qoljizar a pinapoligoan ta senay. tjaliaw toa 5,000 a kodrav a sasosoan toa pinaveli a sinansenay nimadjo patjetoco, manasika pazangal aravac timadjo toa kinasenayan na ciniokoan (tinailikoan). paposengeseng toa sinenay patagiljan ta semenay (a kemasi toa kacaviljan a 1972 a patje kacaviljan 1996) pinapoaljakan ni amei a i kinacemekeljan na pinoyomayan ka 9 a qadaw na qiljas a 8 na kacaviljan a 1972. kaqinaljan nimadjo a i poyoma (beinan go) na taito king. ti kolilay lja amit a pinoyomayan a pinapongadan nimadjo. na vaikanga ti amei a sema taihoko kacaviljan a 1992 tazoa patagiljan nimadjo toa semanay i woteng a papoligoan ta semenay i toa tinse. ljakoa ka viliviljanga a malalomalj, inika pinapoligo a senay nimadjo. momalj a vaik timadjo a semenay i kazomazomanga a papoligoan toa semenay ka 1993 a caviljan tazoa na papoligo anga timadjo toa semenay. meseljang tia amei a semenay tjaivililj ka 1995 a caviljan. kinateveteveljan niamadjo izoa ti amei, kaka nimadjo, katoa zomanga a caocao a kisanljemingaljingaw (rosanljingaljingaw). ka patagiljang tiamadjo a semenay i pobiroan i taihoko. tazoa tjengelay aravac ti yiseng lja cang toa sinenay ni amei. malalaing timadjo toa vowa a paposengesengan toa senay . manasika tjaivililj a pinavavecikan niamadjo ka 3 a qiljas na kacaviljan a 1996, namatazoa a kinsansemenasenay ti amei. vowa a paposengesengan toa senay (a kamasi ta kacaviljan a 1996 a patje kacaviljan a 2000) sangasangasan a sinenay ni amei aico a i "qodjidjilj a kipasasodjoan" a sinansenayan ni yiseng noa ka 7 a qiljas na kacaviljan a 1996, tazoa na semenay ti amei taza senay a "no tjakisodjo tjasemaljivalaw." na semansenayanga kimadjo taza "kaka a vavayan" ka 12 a qiljas noa kacaviljan a 1996. meseljang a sinenay na kina katoa kaka a vavayan nimadjo a i sasenayan a sinanqapolo noa i sinansenay nimadjo. sikamasanmosalj a sinansenayanga nimadjo aza "BADBOY (manganga a oqaljay)" ka 6 a qiljas noa kacaviljan a 1997. sikamasantjelolj a sinansenayan ni amei aico a "gemegemen a lima" ka 10 a qiljas noa kacaviljan a 1998. mavananga aico a "maqati ko qinevet son, a ko sodjoan?" a sikamasansimatjelj a sinansenay ni amei ka 6 a qiljas noa kacaviljan a 1999. na padetanga a paqolid a masanmalailaing ti Chúi-píⁿ lja Tân i toa taiwan ka 5 a qiljas noa kacavilj a 2000, na kisankoya aravac a siho na cioko ayatazoa sinenay ni amei a senay na kokka a taiwan (R.O.C). manasika, toco kipidalj a cavilj, na soqelamanga a siho noa tailigo no mangetjez ti amit. sikamasanlimalj aico a "Regardless" a sinansenayan ni amit ka 12 a qiljas noa kacavilj a 2000, tazoa vilivililjan a sinasenay nimadjo i toa vowa a paposengesengan toa senay. kinasenayan na wana (a kemasi ta kacaviljan a 2001 a patje kacaviljan a 2006) na semansenayanga ti amit toa sikamasanemelj a sinansenayan nimadjo aza "kaqolidan" ka 6 a qiljas noa kacaviljan a 2001, no tjaivililj tazoa papovecikan nimadjo i toa kinasenayan na wana noa i taiwan. EMI katoa qoljizar a raljiz (a kemasi ta kacaviljan a 2007 a patje kacaviljan a 2014) semopayso aravac a kinasenayan na wana a paposinbon toa vavecikan niamadjo tjai amit ka 4 a qiljas noa kacavilj a 2007. pinapovecikan ni amit sa paposengeseng toa senay i toa EMI noa i taiwan ka 6 a qiljas noa kacaviljan a 2014. mavananga acio a sikamasansimoloq sa sepatj a sinansenayan ni amit a "modingan na paranoya" ka 7 a qiljas noa kacaviljan a 2014. sinipapoligo nimadjo aza sinansenayan toa tjaljabolayan a vavayan a kisansemenasenay noa ciniokoan i toa qoljizar a pinapoligoan ta senay tjaivililj. kinasenayan na wana sinansenayan "kaka a vavayan" (kacaviljan a 1996) "BADBOY (manganga a oqaljay)" (kacaviljan a 1997) "gemegemen a lima" (kacaviljan a 1998) "maqati ko qinevet son, a ko sodjoan?" (kacaviljan a 1999) "amit" (kacaviljan a 2009) "amit 2" (kacaviljan a 2015) == kasizoan ==</FORM>
    </S>
</TEXT>