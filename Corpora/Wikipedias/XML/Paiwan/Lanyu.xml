<?xml version="1.0" ?>
<TEXT id="Wiki_Paiwan_Lanyu" xml:lang="pwn" source="Paiwan Wikipedia, article: Lanyu" copyright="CC BY-SA" citation="Lanyu. (2024, December 07). In Wikipedia [Paiwan]. https://pwn.wikipedia.org/wiki/Lanyu" BibTeX_citation="@misc{Wiki_pwn_Lanyu, title = Lanyu, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Lanyu} }">
    <S id="0">
        <FORM kindOf="original">tamazatu (pongso no tao, Lanyu, 蘭嶼鄉) Lanyu gu icuwa i Taitung. ala atjunangn mapuljat 47.04 km² (ma'linpan atjunang 0 km², ma'linaule atjunang 43.17 km²). ala caucau mapuljat 5,035 caucau, ala daceneqlan mapuljat 1,798 a daceneqlan, Yami (84%) a maqcuwa caucau. izua ljavek a namasanvecekad taicu a tamazatu (pongso no tao) katua taiwan- inika mamaw a kadjunangan a matjadrusa. mavan tjakinakeljangan a pongso ayain aicu a kadjunangan nia caucau se tao imaza. lja kazuazua a tao a caucau imaza i pongso cu kasicuayan. aicu a tamazatu (pongso no tao) a pinapungadan na maretimaljimalji a kinakaian: aicu a liljaw a ayain nia caucau sepaiwan; âng-thâu-sū kata âng-tāu-sū a ayain nia pairang; futud a ayain nia pangcah(caucau se amis); butud a ayain nia caucau se sakizaya; butrulr a ayain nia caucau se puyuma; pangkalkalan a ayain nia caucau se bunun. paljavak tua atjunang matja 4 qinaljan i Lanyu. matja 6 qinaljan imaza, Ivalino , Iranmeylek , Yayo , Iratay , Imaorod , Iraraley . kasicuayan nu cavilj a 1644, tjaisangasangasan, djemaljun savitjai se gaikuku a sema tamazatu (pongso no tao). na vaik tiamadju a ljemizaw tua anemanema izua i pongso no tao. temideq tua cavilj, nu cavilj a 1645, mumalj a ljaljizawan niamadju a i pongso no tao. izua a tjaucikel i pongso no tao a vinecikan ni 黃叔璥(caucau se ciuku), aicu a supu ayain 臺海使槎錄. nu qadjav a cavilj a 1700~1800, djemaljun a pairang a sema pongso no tao. izua maretimaljimalji a kai a matjarusa, sa inika makakeljang tiamadju. ka vililjananga a pinapacaian a tao nia pairang. pakavililj, mumalj a djemaljun a pairang kata caucau se qalu i pongso no tao. tucu, na qemeceng a papacai a tao ta pairang kata caucau se qalu. sa nia caucau a tao a kinizangan a kadjunangan a pongso no tao. patjezuanga a dripun kata ciuku a kikarivu nu 1895 a cavilj, a shimonoseki (kakaian a drinipunan, ta puvarukuran i dripun) izua sinivecikan ta pinavavecikan a sinanpapasusuan nia caucau se dripun kata caucau se ciuku (ayain a pinavavecikan a shimonoseki). kinavenecikan a sinanpapasusuan aicu a sikamasanmusalj a sasupuan, sikamasanmusalj a vinecikan, mavan a paljavak a dripun ta pongso no tao kata taiwan. tazua inika maqati a caucau se taiwan a vaik sema pongso no tao. ljakua, temapavanga a sihu a dripun ta sisantapavan na venaruvarung imaza. kadjunangan i pasakaledep tua taipingyang (ljavek a pacific) a tamazatu (pongso no tao). i pasakacedas tua ilaod (a pinapungadan ta taiwan nia caucau a tao) a pongso no tao. i pasanavalj tua jitanasey (hoé-sio-tó/le̍k-tó) a pongso no tao. caucau a sinupuan a tja kai a sivaruvarung ta caucau a tao kata zuma a caucau se kacalisian i taiwan, aicu a tja kai a kinacalisian a namaya ta kakaian se kuni a austronesian. sa kasicuayan, izua a caucau ayain a autronesian a nu kemasi maza i pongso no tao patje iainuan a kuni a austronsesian tucu, maru batan (batan island) kata pilipinas . nu pinaljavakan a pongso no tao nia dripun, izua pitju a maretimaljimalji a qinaljan ayain 小字. kemasi ta djadjaljunan a sihu a kmt patje tucu, izua anga a unem a qinaljan i pongso no tao: izua 5,157 a caucau a mapuljat i pongso no tao tucu. tjatjuruvu a caucau a tao, izua a 4,303 a caucau a tao a qadjav. cuaicuayanga, kakemasi a caucau a tao ta batan patje imaza i pongso no tao. namaya a kakaian a drusa, mavan a maretimaljimalji a caucau a kiljavaran tucu a qadaw. manasika aicu a pinacacikeljan niamadju. papupaysu kasicuayan a tja kakudakudan nia caucau a tao, katemalem a vavayan tua soli(ayain vasa na ljavek), keytan , wakey(vurasi), kadayi(vaqu), kata zumazuma. kakiciqav a uqaljay. paquzip tiamadju uta. sipapupaysu nia caucau a rarayurangan i pongso no tao tucu. tataleman izua soli(ayain vasa na ljavek), keytan , wakey(vurasi), kadayi(vaqu) i pongso no tao. kakiciqavan izua ciqav, gang, kata djepelang i pongso no tao. sinikakudan nia caucau a tao a kakanen ta ciqav: izua oyoda among(bulay a ciqav) kata ra'et a among(kuya a ciqav). kakeman a vavayan ta oyoda among; kakeman a uqaljay ta ra'et a among. tatuluan izua lima a kedrikedri a gakku imaza i pongso no tao. neka daigakku imaza. kakipucemelan neka a kakipucemelan i pongso no tao. ljakua izua ta isisiu na gukusiu. nu selapayanga a saqetju a caucau imaza, sa vaik tiamadju a sema valangaw a kipucemecemel. iyubingkiuku (yuzeng) sasupuan na iyubingkiuku 952 a sasupuan na iyubingkiku se pongso no tao (lanyu). kivangavangan jimagaod jimagaod ayain uta a kakedriyan a pongso no tao. i pasakacedas a navalj ta pongso no tao. macadja a tjelu a nm (1nm=1.852km) kemasi pongso no tao patje jimagaod. zumanga a kivangavangan sipacacikelan palidring a djalan aicu a kinivalidiyan na djalan i pongso no tao. izua papubasu a kinmusalj taqadaw. rumakautubay a caucau imaza. kisiya djalan neka pukisiyan imaza i pongso no tao. gungkang maqati makagungkang kemasimaza i kaiyuan a puvarukuran a patje kenting, a patje puvarukuran a fugang i valangaw, a patje lekto. hikuki izua ta puhikukiyan imaza i pongso no tao tu seyseykedan no sikoki no irala (kakaiyan a yami). maqati makahikuki a kemasi imaza patje ljalevavanan ta hikuki i valangaw a hikuziyw. djamay kakanen kasicuayan, na keman a caucau a tao tua ciqav. izua oyoda among(bulay a ciqav) kata ra'et a among(kuya a ciqav). ru keman a vavayan ta oyoda among a sangasangasan. sinivaian a ra'et a among ta uqaljay. aicu a sikakudakudan nia vuvu niamadju. izua saviki i pongso no tao uta. nu mangetjez a qaljaqalja a kivala sema tjaumaq, sivai a caucau a tao a saviki ta tja qaljaqalja.</FORM>
        <FORM kindOf="standard">tamazato (pongso no tao, Lanyo, 蘭嶼鄉) Lanyo go icowa i Taitong. ala atjonangn mapoljat 47.04 km² (ma'linpan atjonang 0 km², ma'linaole atjonang 43.17 km²). ala caocao mapoljat 5,035 caocao, ala daceneqlan mapoljat 1,798 a daceneqlan, Yami (84%) a maqcowa caocao. izoa ljavek a namasanvecekad taico a tamazato (pongso no tao) katoa taiwan- inika mamaw a kadjonangan a matjadrosa. mavan tjakinakeljangan a pongso ayain aico a kadjonangan nia caocao se tao imaza. lja kazoazoa a tao a caocao imaza i pongso co kasicoayan. aico a tamazato (pongso no tao) a pinapongadan na maretimaljimalji a kinakaian: aico a liljaw a ayain nia caocao sepaiwan; âng-thâo-sū kata âng-tāo-sū a ayain nia pairang; fotod a ayain nia pangcah(caocao se amis); botod a ayain nia caocao se sakizaya; botrolr a ayain nia caocao se poyoma; pangkalkalan a ayain nia caocao se bonon. paljavak toa atjonang matja 4 qinaljan i Lanyo. matja 6 qinaljan imaza, Ivalino , Iranmeylek , Yayo , Iratay , Imaorod , Iraraley . kasicoayan no cavilj a 1644, tjaisangasangasan, djemaljon savitjai se gaikoko a sema tamazato (pongso no tao). na vaik tiamadjo a ljemizaw toa anemanema izoa i pongso no tao. temideq toa cavilj, no cavilj a 1645, momalj a ljaljizawan niamadjo a i pongso no tao. izoa a tjaocikel i pongso no tao a vinecikan ni 黃叔璥(caocao se cioko), aico a sopo ayain 臺海使槎錄. no qadjav a cavilj a 1700~1800, djemaljon a pairang a sema pongso no tao. izoa maretimaljimalji a kai a matjarosa, sa inika makakeljang tiamadjo. ka vililjananga a pinapacaian a tao nia pairang. pakavililj, momalj a djemaljon a pairang kata caocao se qalo i pongso no tao. toco, na qemeceng a papacai a tao ta pairang kata caocao se qalo. sa nia caocao a tao a kinizangan a kadjonangan a pongso no tao. patjezoanga a dripon kata cioko a kikarivo no 1895 a cavilj, a shimonoseki (kakaian a driniponan, ta povarokoran i dripon) izoa sinivecikan ta pinavavecikan a sinanpapasosoan nia caocao se dripon kata caocao se cioko (ayain a pinavavecikan a shimonoseki). kinavenecikan a sinanpapasosoan aico a sikamasanmosalj a sasopoan, sikamasanmosalj a vinecikan, mavan a paljavak a dripon ta pongso no tao kata taiwan. tazoa inika maqati a caocao se taiwan a vaik sema pongso no tao. ljakoa, temapavanga a siho a dripon ta sisantapavan na venarovarong imaza. kadjonangan i pasakaledep toa taipingyang (ljavek a pacific) a tamazato (pongso no tao). i pasakacedas toa ilaod (a pinapongadan ta taiwan nia caocao a tao) a pongso no tao. i pasanavalj toa jitanasey (hoé-sio-tó/le̍k-tó) a pongso no tao. caocao a sinopoan a tja kai a sivarovarong ta caocao a tao kata zoma a caocao se kacalisian i taiwan, aico a tja kai a kinacalisian a namaya ta kakaian se koni a aostronesian. sa kasicoayan, izoa a caocao ayain a aotronesian a no kemasi maza i pongso no tao patje iainoan a koni a aostronsesian toco, maro batan (batan island) kata pilipinas . no pinaljavakan a pongso no tao nia dripon, izoa pitjo a maretimaljimalji a qinaljan ayain 小字. kemasi ta djadjaljonan a siho a kmt patje toco, izoa anga a onem a qinaljan i pongso no tao: izoa 5,157 a caocao a mapoljat i pongso no tao toco. tjatjorovo a caocao a tao, izoa a 4,303 a caocao a tao a qadjav. coaicoayanga, kakemasi a caocao a tao ta batan patje imaza i pongso no tao. namaya a kakaian a drosa, mavan a maretimaljimalji a caocao a kiljavaran toco a qadaw. manasika aico a pinacacikeljan niamadjo. papopayso kasicoayan a tja kakodakodan nia caocao a tao, katemalem a vavayan toa soli(ayain vasa na ljavek), keytan , wakey(vorasi), kadayi(vaqo), kata zomazoma. kakiciqav a oqaljay. paqozip tiamadjo ota. sipapopayso nia caocao a rarayorangan i pongso no tao toco. tataleman izoa soli(ayain vasa na ljavek), keytan , wakey(vorasi), kadayi(vaqo) i pongso no tao. kakiciqavan izoa ciqav, gang, kata djepelang i pongso no tao. sinikakodan nia caocao a tao a kakanen ta ciqav: izoa oyoda among(bolay a ciqav) kata ra'et a among(koya a ciqav). kakeman a vavayan ta oyoda among; kakeman a oqaljay ta ra'et a among. tatoloan izoa lima a kedrikedri a gakko imaza i pongso no tao. neka daigakko imaza. kakipocemelan neka a kakipocemelan i pongso no tao. ljakoa izoa ta isisio na gokosio. no selapayanga a saqetjo a caocao imaza, sa vaik tiamadjo a sema valangaw a kipocemecemel. iyobingkioko (yozeng) sasopoan na iyobingkioko 952 a sasopoan na iyobingkiko se pongso no tao (lanyo). kivangavangan jimagaod jimagaod ayain ota a kakedriyan a pongso no tao. i pasakacedas a navalj ta pongso no tao. macadja a tjelo a nm (1nm=1.852km) kemasi pongso no tao patje jimagaod. zomanga a kivangavangan sipacacikelan palidring a djalan aico a kinivalidiyan na djalan i pongso no tao. izoa papobaso a kinmosalj taqadaw. romakaotobay a caocao imaza. kisiya djalan neka pokisiyan imaza i pongso no tao. gongkang maqati makagongkang kemasimaza i kaiyoan a povarokoran a patje kenting, a patje povarokoran a fogang i valangaw, a patje lekto. hikoki izoa ta pohikokiyan imaza i pongso no tao to seyseykedan no sikoki no irala (kakaiyan a yami). maqati makahikoki a kemasi imaza patje ljalevavanan ta hikoki i valangaw a hikoziyw. djamay kakanen kasicoayan, na keman a caocao a tao toa ciqav. izoa oyoda among(bolay a ciqav) kata ra'et a among(koya a ciqav). ro keman a vavayan ta oyoda among a sangasangasan. sinivaian a ra'et a among ta oqaljay. aico a sikakodakodan nia vovo niamadjo. izoa saviki i pongso no tao ota. no mangetjez a qaljaqalja a kivala sema tjaomaq, sivai a caocao a tao a saviki ta tja qaljaqalja.</FORM>
    </S>
</TEXT>