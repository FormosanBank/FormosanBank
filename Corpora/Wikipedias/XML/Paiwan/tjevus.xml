<?xml version="1.0" ?>
<TEXT id="Wiki_Paiwan_tjevus" xml:lang="pwn" source="Paiwan Wikipedia, article: tjevus" copyright="CC BY-SA" citation="tjevus. (2025, May 05). In Wikipedia [Paiwan]. https://pwn.wikipedia.org/wiki/tjevus" BibTeX_citation="@misc{Wiki_pwn_tjevus, title = tjevus, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/tjevus} }">
    <S id="0">
        <FORM kindOf="original">== tjevus == kasicuayan a paqulid azua tja qinuman, izua sakamaya sinipazekatj a temalem tua tjevus a ljemavingan tua vavua kata salingaungaulj. auza a ngadan nua tjevus a pacugan, avan a &quot;qaljemqem&quot;numaya. izua i kakudan nua paywan, uri qemuma ta temalem a kedri a tjevus i putung tua quma, sa alap tua sipaseljavak tjai aljak nu qemacuvunganga a sengsengan. azua a qaljemqem nua tjevus, inia amin a alju, maqati a midjerenav tua ljemita a varung nua tja kinacemekeljan. masudjusudju nu puvaljawanga, maqati a pacucun ta alapen a kasiw, vavuy, saviki, cakel tua kivala tjaia vavayan nia uqaljay. nu mangtjezanga tia uqaljay, izua a remaljeng nua vavayan a kasusu, sa alap ta tjevus timadju tua kicevungan tjaia uqaljay. qaw cemekecek a tjevus i qezung tua kakataqedan nua vavayan timadju. aicu a pacugan, avan a qaljemqem sa nanguaq angata a aicu a vavayan. sa, azua a ita, ita a picul nua tjevus, avan a vencikan i vuluq kata lima nua rakac uta. nu pucekelj nu i qadavanga ta pucekelj aza sini rava nua sauqaljai azua inalu, tjara pakaizuayin sakamaya azua tjevus, inika malaulj a drusa qapuluan, palja asav palja kapaz, peniliq tua na ladruq a retegan/ pinuculan mana qaljemeqem. avananga masalu a savavayan tua kiljivakan nua sauqaljay. ayata aicua tjevus nuaya, izua patarevan tua sinipakiamav turi namarekatjengelay a marecekelj, turi pualjak sa namaudalj sa namivadvad tu papirazek tua tacemkemkeljan. ulja tjen a kemeljang taicu a tja kakudan tua pinakazuanan nua ta vavulungan. ulja tja kicualan tjakipaqenatjai a parekiljivaljivak kata namarepaqaljaqaljay a sikudakudan niamadju a tjaisangasangas.</FORM>
        <FORM kindOf="standard">== tjevos == kasicoayan a paqolid azoa tja qinoman, izoa sakamaya sinipazekatj a temalem toa tjevos a ljemavingan toa vavoa kata salingaongaolj. aoza a ngadan noa tjevos a pacogan, avan a &quot;qaljemqem&quot;nomaya. izoa i kakodan noa paywan, ori qemoma ta temalem a kedri a tjevos i potong toa qoma, sa alap toa sipaseljavak tjai aljak no qemacovonganga a sengsengan. azoa a qaljemqem noa tjevos, inia amin a aljo, maqati a midjerenav toa ljemita a varong noa tja kinacemekeljan. masodjosodjo no povaljawanga, maqati a pacocon ta alapen a kasiw, vavoy, saviki, cakel toa kivala tjaia vavayan nia oqaljay. no mangtjezanga tia oqaljay, izoa a remaljeng noa vavayan a kasoso, sa alap ta tjevos timadjo toa kicevongan tjaia oqaljay. qaw cemekecek a tjevos i qezong toa kakataqedan noa vavayan timadjo. aico a pacogan, avan a qaljemqem sa nangoaq angata a aico a vavayan. sa, azoa a ita, ita a picol noa tjevos, avan a vencikan i voloq kata lima noa rakac ota. no pocekelj no i qadavanga ta pocekelj aza sini rava noa saoqaljai azoa inalo, tjara pakaizoayin sakamaya azoa tjevos, inika malaolj a drosa qapoloan, palja asav palja kapaz, peniliq toa na ladroq a retegan/ pinocolan mana qaljemeqem. avananga masalo a savavayan toa kiljivakan noa saoqaljay. ayata aicoa tjevos noaya, izoa patarevan toa sinipakiamav tori namarekatjengelay a marecekelj, tori poaljak sa namaodalj sa namivadvad to papirazek toa tacemkemkeljan. olja tjen a kemeljang taico a tja kakodan toa pinakazoanan noa ta vavolongan. olja tja kicoalan tjakipaqenatjai a parekiljivaljivak kata namarepaqaljaqaljay a sikodakodan niamadjo a tjaisangasangas.</FORM>
    </S>
</TEXT>