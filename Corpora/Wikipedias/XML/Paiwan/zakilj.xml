<?xml version="1.0" ?>
<TEXT id="Wiki_Paiwan_zakilj" xml:lang="pwn" source="Paiwan Wikipedia, article: zakilj" copyright="CC BY-SA" citation="zakilj. (2024, December 07). In Wikipedia [Paiwan]. https://pwn.wikipedia.org/wiki/zakilj" BibTeX_citation="@misc{Wiki_pwn_zakilj, title = zakilj, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/zakilj} }">
    <S id="0">
        <FORM kindOf="original">== zakilj == tjengelay ta sariqsiqesiq a tjevetjeveng a kadjunangan, izua cemuvuq a kinmadju, izua sinitalem. nu mezangal namaya ta caucau a kinaqaca. zakilj, izauzua i ciuku, pilipinas, 印度, malaysia, 玻里尼西亞kata Taiwan, avan a kedeikedei a kasiw, tjaqaca tua drusa a vavavan a maru tadjekuacan. ka neka a 人造纖維i tjaqinaljan, azua a zakilj mavan a camel a tinalem nua tapaljingan, sa alapen ta qaljic na kasiw, pasa tua viljukuy, remesi, lemumay, qaw parimasudj, sa maqati a semancalis, a sinanlingay tua djemameq ta sacemel i gadu, kata sinan ta makaliljaw nua vavayan. ljawa, nu macepeliv ta kakudan nua paywan, macepeliv tua sicepuan uta, sa ika a temalem ta zikalj tucu. tucu, pazangal angata tua karim ta tinalem a zakilj. azua a zakilj a sinancalis, pinaka lekelek na kacalisiyan. aicu a zikalj, ika amin a seman tua makaliljaw, kava, maqati a seman tua sikau nua tjakit uta, sa rucukaw taicu a camel. ljawa, izuanga a 現代織品, sa nekanga aza lekelek. izua a tjaucikel a naqivu tazua, nu ramaljengmaljeng a pacun ta kavulugan i gadu, sa qivu tjai kavulugan:"uri kemelay aken tjanusun, sa alap tazua a neka a caucau. " qaw nu sikelay tua calis nua pairang, ika ljemaui azua a kavulugan；nu sikelay tua lekelek, sa maqati a kemelay a kavulugan tazua a neka a caucau. izuazua a tjaucikel patjetucu. patjara sikudakudan nua zakilj sisanelekeleken kemasi ta tjemuljak sa tjemulji sa cemuy sa drasi tu masan lekelekanga. sisanesikauyin ayata sulapelj saka kezeng, madjulu a uramen, sedjaljep a teqicen tu sanesikauyin. sinan viaq nukemapalisi a malada, izuasakamaya lekelek, sinan pazangal a viaq. sitjenutjenun kanekanan a situngan, cemalis ta lekelek sa temenun, makayang maneqaday, maneitung, manesicauvan. tjepal aicu a lekelek sinancalis a kemasi tua zakilj, celjisin a semudjamiang azua aljic nua zakilj sanamare lekelek. pacunu uta vaqu zakilj lukuc ljavucuvucu</FORM>
        <FORM kindOf="standard">== zakilj == tjengelay ta sariqsiqesiq a tjevetjeveng a kadjonangan, izoa cemovoq a kinmadjo, izoa sinitalem. no mezangal namaya ta caocao a kinaqaca. zakilj, izaozoa i cioko, pilipinas, 印度, malaysia, 玻里尼西亞kata Taiwan, avan a kedeikedei a kasiw, tjaqaca toa drosa a vavavan a maro tadjekoacan. ka neka a 人造纖維i tjaqinaljan, azoa a zakilj mavan a camel a tinalem noa tapaljingan, sa alapen ta qaljic na kasiw, pasa toa viljokoy, remesi, lemomay, qaw parimasodj, sa maqati a semancalis, a sinanlingay toa djemameq ta sacemel i gado, kata sinan ta makaliljaw noa vavayan. ljawa, no macepeliv ta kakodan noa paywan, macepeliv toa sicepoan ota, sa ika a temalem ta zikalj toco. toco, pazangal angata toa karim ta tinalem a zakilj. azoa a zakilj a sinancalis, pinaka lekelek na kacalisiyan. aico a zikalj, ika amin a seman toa makaliljaw, kava, maqati a seman toa sikao noa tjakit ota, sa rocokaw taico a camel. ljawa, izoanga a 現代織品, sa nekanga aza lekelek. izoa a tjaocikel a naqivo tazoa, no ramaljengmaljeng a pacon ta kavologan i gado, sa qivo tjai kavologan:"ori kemelay aken tjanoson, sa alap tazoa a neka a caocao. " qaw no sikelay toa calis noa pairang, ika ljemaoi azoa a kavologan；no sikelay toa lekelek, sa maqati a kemelay a kavologan tazoa a neka a caocao. izoazoa a tjaocikel patjetoco. patjara sikodakodan noa zakilj sisanelekeleken kemasi ta tjemoljak sa tjemolji sa cemoy sa drasi to masan lekelekanga. sisanesikaoyin ayata solapelj saka kezeng, madjolo a oramen, sedjaljep a teqicen to sanesikaoyin. sinan viaq nokemapalisi a malada, izoasakamaya lekelek, sinan pazangal a viaq. sitjenotjenon kanekanan a sitongan, cemalis ta lekelek sa temenon, makayang maneqaday, maneitong, manesicaovan. tjepal aico a lekelek sinancalis a kemasi toa zakilj, celjisin a semodjamiang azoa aljic noa zakilj sanamare lekelek. pacono ota vaqo zakilj lokoc ljavocovoco</FORM>
    </S>
</TEXT>