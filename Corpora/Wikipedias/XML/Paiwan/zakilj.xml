<TEXT id="Wiki_Paiwan_zakilj" xml:lang="pwn" source="" copyright="" citation="" BibTeX_citation="">
    <S id="0">
        <FORM>zakilj tjengelay ta sariqsiqesiq a tjevetjeveng a kadjunangan, izua cemuvuq a kinmadju, izua sinitalem. nu mezangal namaya ta caucau a kinaqaca. zakilj, izauzua i ciuku, pilipinas, , malaysia, kata Taiwan, avan a kedeikedei a kasiw, tjaqaca tua drusa a vavavan a maru tadjekuacan. ka neka a i tjaqinaljan, azua a zakilj mavan a camel a tinalem nua tapaljingan, sa alapen ta qaljic na kasiw, pasa tua viljukuy, remesi, lemumay, qaw parimasudj, sa maqati a semancalis, a sinanlingay tua djemameq ta sacemel i gadu, kata sinan ta makaliljaw nua vavayan. ljawa, nu macepeliv ta kakudan nua paywan, macepeliv tua sicepuan uta, sa ika a temalem ta zikalj tucu. tucu, pazangal angata tua karim ta tinalem a zakilj. azua a zakilj a sinancalis, pinaka lekelek na kacalisiyan. aicu a zikalj, ika amin a seman tua makaliljaw, kava, maqati a seman tua sikau nua tjakit uta, sa rucukaw taicu a camel. ljawa, izuanga a , sa nekanga aza lekelek. izua a tjaucikel a naqivu tazua, nu ramaljengmaljeng a pacun ta kavulugan i gadu, sa qivu tjai kavulugan:"uri kemelay aken tjanusun, sa alap tazua a neka a caucau. " qaw nu sikelay tua calis nua pairang, ika ljemaui azua a kavulugan nu sikelay tua lekelek, sa maqati a kemelay a kavulugan tazua a neka a caucau. izuazua a tjaucikel patjetucu. patjara sikudakudan nua zakilj sisanelekeleken kemasi ta tjemuljak sa tjemulji sa cemuy sa drasi tu masan lekelekanga. sisanesikauyin ayata sulapelj saka kezeng, madjulu a uramen, sedjaljep a teqicen tu sanesikauyin. sinan viaq nukemapalisi a malada, izuasakamaya lekelek, sinan pazangal a viaq. sitjenutjenun kanekanan a situngan, cemalis ta lekelek sa temenun, makayang maneqaday, maneitung, manesicauvan. tjepal aicu a lekelek sinancalis a kemasi tua zakilj, celjisin a semudjamiang azua aljic nua zakilj sanamare lekelek. pacunu uta vaqu zakilj lukuc ljavucuvucu</FORM>
    </S>
</TEXT>
