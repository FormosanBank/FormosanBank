<?xml version="1.0" ?>
<TEXT id="Wiki_Paiwan_COVID-19" xml:lang="pwn" source="" copyright="" citation="" BibTeX_citation="">
    <S id="0">
        <FORM>Aicu a seljayar sa saqetjuan sewuhan nua i ciuku tucu. saqetjuan Aicu a venecikan na penaywanan a &quot;saqetju&quot; avan a ngadan na saqetjuan, matu nu kilutulutud kata saljengseng. nu qivu ta saqetjuan nua paiwan, tjara qivu tua kinacavacavan tiamadju, matu saqetju a qulu, saqetju a tjiyalj. sa izuaga uta a ngadan na saqetjuan, matu ljaljeqel, tjeljivalivali, maqesang, makeving, maqurabu, qacen, qimang, puzengzenga, puqutal, guragur, lemuin, minvalak, pudru, kaljumatang, qamljuc, gulaca, pasariang, zalangezan, cikiray, mangilu. Nu saqetjuqetju a kacalisiyan, uri kinemenem tua qinazalj nua galalj, tuki masa kemudakuda a kinasaqetjuan na cawcau sa papinentjus ta vatitingan nimadju. saka, qatiyaw nu penalisi na kinacemekeljan sa saqetjuanga tiamadju, tuki kemudakuda a kinasaqetjuan na cawcau sa inadjuq a vatitingan nimadju izua, sa saqetjuqetju timadju. masanliawliaw a cemel tua papucemecemel a paiwan, kata izuaga a kisumalji a saqetjuan uta. ljawa, rupenalisi nu papucemecemel itjen. kinaparumaljan </FORM>
    </S>
</TEXT>
