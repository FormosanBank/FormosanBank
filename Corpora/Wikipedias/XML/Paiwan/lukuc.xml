<?xml version="1.0" ?>
<TEXT id="Wiki_Paiwan_lukuc" xml:lang="pwn" source="Paiwan Wikipedia, article: lukuc" copyright="CC BY-SA" citation="lukuc. (2024, December 07). In Wikipedia [Paiwan]. https://pwn.wikipedia.org/wiki/lukuc" BibTeX_citation="@misc{Wiki_pwn_lukuc, title = lukuc, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/lukuc} }">
    <S id="0">
        <FORM kindOf="original">aicu a lukuc, izunu nu i teku ta kadjunangan izua nu nakicaying ta kasiw izua nu ita dangadangas, kanainu kasedjalepan sakamaya a cemuvuq. na lemadruq a pasavava a cemelak a asav, inika venuciar inika venangalj uta. azua a pinaywanan a vencik a "lukuc", izua a pacugan mavan a palingulj tua nemanga. kasicuayan, azua a lukuc, amin a lami ka kinaqucaqucaljan, ljawa masan tjaljapazanal a ljaceng tucu. maudalj izua a kinacemekeljan nua mazazangiljan i paywan, nu uri papucekelj, sa alapen ta caker, sviki, kasiw, vavuy avan a lisi nua cunguljan na uqaljay tua tjumaq na vavayan. sa pinadjulu uta tua qaw, veljevelj, tjanes kata lukuc tua vaik ta tjumaq na vavayan. nu mangetj ta tjumaq na vavayan, sa venengetj a lukuc i ingaw tua qaw, qaw lemingdjelj tazua a qaw. anema a pacugan tua matucu? inika a tinevela nua caucau. izua a caucau a naqivu taicu a mavan a kinisenayan tua vavayan a matu azua a lukuc a maqati a papualjak tua kinacemekeljan nua mazazangiljan, sa izua a caucau a naqivu uta taicu a "lukuc" a pacugan i pinaywanan avan a ljemuku, saka kilalaing tia mazazangiljan tua taqaljaqaljan niamadju. patjara sikudakudan nua lukuc sipakialalang ta tiuma nu papucekelj a mazazangiljan sinanpazangal aravac, aza tiuma pinakialalang tua lukuc. izua nu sinipakiayang ta qinalu a tjevus a veljevelj a zangav a saviki, a sini rava na sauqaljay nu pucekecekelj. sinan ljaceng kasicuayan ikatjena kemeljang, katucunga tja kinicual tua amis a tjasikataqaljan aseman ljaceng, tjempis tua i ngaingav, sanguaq a selaven a cianen sa paciuan ta riprip. sinan racev kakemeljanganga itjen tua makaya saneljacengen, azua i sisigu i butanggu a tjasikataqaljan, ayata sedjaljep a ljemeliav a temalem, bauken nua kemasi pairang a mareka kakanan a siyubai, mavanu sikamanguanguaq niamadju ta sikavaljutan. sipakialalang a penalingulj tjuruvuanga tjengelay a temalem tua lukuc a penalingulj a pakelay a pacaying pitua qapulu na rikis, papudjalim papenguanguaq tua kinaizuanan. qemirqir qemirqir a seman lukuc, sanguaq a ravac atja san djamain a lukuc. pacunu uta vaqu djulis ljavucuvucu</FORM>
        <FORM kindOf="standard">aico a lokoc, izono no i teko ta kadjonangan izoa no nakicaying ta kasiw izoa no ita dangadangas, kanaino kasedjalepan sakamaya a cemovoq. na lemadroq a pasavava a cemelak a asav, inika venociar inika venangalj ota. azoa a pinaywanan a vencik a "lokoc", izoa a pacogan mavan a palingolj toa nemanga. kasicoayan, azoa a lokoc, amin a lami ka kinaqocaqocaljan, ljawa masan tjaljapazanal a ljaceng toco. maodalj izoa a kinacemekeljan noa mazazangiljan i paywan, no ori papocekelj, sa alapen ta caker, sviki, kasiw, vavoy avan a lisi noa congoljan na oqaljay toa tjomaq na vavayan. sa pinadjolo ota toa qaw, veljevelj, tjanes kata lokoc toa vaik ta tjomaq na vavayan. no mangetj ta tjomaq na vavayan, sa venengetj a lokoc i ingaw toa qaw, qaw lemingdjelj tazoa a qaw. anema a pacogan toa matoco? inika a tinevela noa caocao. izoa a caocao a naqivo taico a mavan a kinisenayan toa vavayan a mato azoa a lokoc a maqati a papoaljak toa kinacemekeljan noa mazazangiljan, sa izoa a caocao a naqivo ota taico a "lokoc" a pacogan i pinaywanan avan a ljemoko, saka kilalaing tia mazazangiljan toa taqaljaqaljan niamadjo. patjara sikodakodan noa lokoc sipakialalang ta tioma no papocekelj a mazazangiljan sinanpazangal aravac, aza tioma pinakialalang toa lokoc. izoa no sinipakiayang ta qinalo a tjevos a veljevelj a zangav a saviki, a sini rava na saoqaljay no pocekecekelj. sinan ljaceng kasicoayan ikatjena kemeljang, katoconga tja kinicoal toa amis a tjasikataqaljan aseman ljaceng, tjempis toa i ngaingav, sangoaq a selaven a cianen sa pacioan ta riprip. sinan racev kakemeljanganga itjen toa makaya saneljacengen, azoa i sisigo i botanggo a tjasikataqaljan, ayata sedjaljep a ljemeliav a temalem, baoken noa kemasi pairang a mareka kakanan a siyobai, mavano sikamangoangoaq niamadjo ta sikavaljotan. sipakialalang a penalingolj tjorovoanga tjengelay a temalem toa lokoc a penalingolj a pakelay a pacaying pitoa qapolo na rikis, papodjalim papengoangoaq toa kinaizoanan. qemirqir qemirqir a seman lokoc, sangoaq a ravac atja san djamain a lokoc. pacono ota vaqo djolis ljavocovoco</FORM>
    </S>
</TEXT>