<?xml version="1.0" ?>
<TEXT id="Wiki_Paiwan_ljisava" xml:lang="pwn" source="Paiwan Wikipedia, article: ljisava" copyright="CC BY-SA" citation="ljisava. (2024, November 18). In Wikipedia [Paiwan]. https://pwn.wikipedia.org/wiki/ljisava" BibTeX_citation="@misc{Wiki_pwn_ljisava, title = ljisava, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/ljisava} }">
    <S id="0">
        <FORM>aicu a ljisava, izua a alu a maretimalji a kinakemudan a cemel i kacawan, qaw izua tjelu imaza i taiwan. aicu a cemel a ljisava izua i vecekadan na sasusuan tua vavavan i calisiyan kata qaciljaciljay a kadjunangan na taiwan, saka, masaliawliaw aicu a cemel i kadjunangan na payuwanzuku kasicuayan. qaw liaw aicu a ljisava i patekuteku ta kavulungan. sikakudanan nuri kivaqu a bununzuku, sa alapen taza asav naicu a cemel tua vengetjen sa talekelekan ta vaqu; qaw sinancalis na ljisava a payuwanzuku sa 'inalap ta asav na viljuaq tua vengetjen sa talekelekan taza vaqu. saka, makeljang aicu a maretimaljian nua tja kakudan, qadjaw a manasika a inika mamau ta kasiw naicu a cemel, tuki namateveteveljanga a tja kakudan kata zuma, uri kitulutuluanan itjen tua sipakeljang. kaizuanan 1. , , , (2005) .P66.</FORM>
    </S>
</TEXT>
