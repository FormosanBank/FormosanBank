<?xml version="1.0" ?>
<TEXT id="Wiki_Paiwan_Dripun" xml:lang="pwn" source="Paiwan Wikipedia, article: Dripun" copyright="CC BY-SA" citation="Dripun. (2025, May 05). In Wikipedia [Paiwan]. https://pwn.wikipedia.org/wiki/Dripun" BibTeX_citation="@misc{Wiki_pwn_Dripun, title = Dripun, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/Dripun} }">
    <S id="0">
        <FORM kindOf="original">Dripun (Drinipunan: 日本国／にっぽんこく／にほんこく Nippon-koku) na patagiljanga a kakunian a dripun a mepupicul a paqulid ka qadjav a kemasi tua kacaviljan a 1880 a patje kacaviljan a 1900. sa vaik tiamadju a paljavak tua kadjunangan nua zuma a qinaljan, nua zuma a kakunian aya. a sangasangasan, na qemav tiamadju tua kadjunangan nua liukiw (Uruma; ウルマ). sa ka pasusu tiamadju a djemaljun tua tayuan, kuriya (Korea), katua zumanga a qinaljan tazua, sinansihu niamadju tu paljavak taza kadjunangan. a tja kineljang a dripun mavan a tjaljapupicul a kunian i asiya (Asia) tazua kemasi caviljan a 1900. a i pasakacedasan itua kacauan amin aicu a dripun a kiqavan tua zuma a kunian i pasakaledepan. na pasemalaw a dripung tu uri patagiljan tiamadju a kiqecevan tua djermeny (Germany) ka 1914 a caviljan. na paljavak a sivitay nua dripun tua lizuk a cindaw a ciniukukan nu i kacaviljan a 1922. pasuvililj na patagilj a sivitay nua dripun a kilailaing tua pulitik i dripun. semanvasizem a pazangizangilj a kunian a dripun tu seljavak tua sikamasanmusalj a maqaqecian nua i kacauan. na temagilj a dripun a lemivu tua kadjunangan nua ciukuk nu i kacaviljan a 1931. kaian sipatatevelak a kaian a drinipunan nua tjaljatjuruvu a caucau i dripun. sikaljavaran a kinakaian nua tukiyu tucu. taqaljaqaljan a tja kineljang a sasupuan nua caucau i dripun tua sihu a dripun, izuanga ma 124 776 364 a caucau tazua i qiljasan a 1 nua kacaviljan a 2019. kumalj a tjaljatjuruvu a caucau azua i dripun mavan a taqaljan a iyamatu , izuazua uta a zuma a qinaljan. na temagilj a caucau a tjuqalja a djemaljun a semamaza i dripun kemasi tua qadjav a 1890 a caviljan. a seciukuk, a sekurin tiamadju a mangetjez tua dripun. sa izua uta kemaizuanan a caucau a seainu. pacunu uta Taiwan Tailiku == kaizuan ==</FORM>
        <FORM kindOf="standard">Dripon (Driniponan: 日本国／にっぽんこく／にほんこく Nippon-koko) na patagiljanga a kakonian a dripon a mepopicol a paqolid ka qadjav a kemasi toa kacaviljan a 1880 a patje kacaviljan a 1900. sa vaik tiamadjo a paljavak toa kadjonangan noa zoma a qinaljan, noa zoma a kakonian aya. a sangasangasan, na qemav tiamadjo toa kadjonangan noa liokiw (Uroma; ウルマ). sa ka pasoso tiamadjo a djemaljon toa tayoan, koriya (Korea), katoa zomanga a qinaljan tazoa, sinansiho niamadjo to paljavak taza kadjonangan. a tja kineljang a dripon mavan a tjaljapopicol a konian i asiya (Asia) tazoa kemasi caviljan a 1900. a i pasakacedasan itoa kacaoan amin aico a dripon a kiqavan toa zoma a konian i pasakaledepan. na pasemalaw a dripong to ori patagiljan tiamadjo a kiqecevan toa djermeny (Germany) ka 1914 a caviljan. na paljavak a sivitay noa dripon toa lizok a cindaw a ciniokokan no i kacaviljan a 1922. pasovililj na patagilj a sivitay noa dripon a kilailaing toa politik i dripon. semanvasizem a pazangizangilj a konian a dripon to seljavak toa sikamasanmosalj a maqaqecian noa i kacaoan. na temagilj a dripon a lemivo toa kadjonangan noa ciokok no i kacaviljan a 1931. kaian sipatatevelak a kaian a driniponan noa tjaljatjorovo a caocao i dripon. sikaljavaran a kinakaian noa tokiyo toco. taqaljaqaljan a tja kineljang a sasopoan noa caocao i dripon toa siho a dripon, izoanga ma 124 776 364 a caocao tazoa i qiljasan a 1 noa kacaviljan a 2019. komalj a tjaljatjorovo a caocao azoa i dripon mavan a taqaljan a iyamato , izoazoa ota a zoma a qinaljan. na temagilj a caocao a tjoqalja a djemaljon a semamaza i dripon kemasi toa qadjav a 1890 a caviljan. a seciokok, a sekorin tiamadjo a mangetjez toa dripon. sa izoa ota kemaizoanan a caocao a seaino. pacono ota Taiwan Tailiko == kaizoan ==</FORM>
    </S>
</TEXT>