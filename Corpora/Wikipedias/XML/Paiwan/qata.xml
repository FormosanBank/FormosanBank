<?xml version="1.0" ?>
<TEXT id="Wiki_Paiwan_qata" xml:lang="pwn" source="Paiwan Wikipedia, article: qata" copyright="CC BY-SA" citation="qata. (2025, May 05). In Wikipedia [Paiwan]. https://pwn.wikipedia.org/wiki/qata" BibTeX_citation="@misc{Wiki_pwn_qata, title = qata, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/qata} }">
    <S id="0">
        <FORM kindOf="original">a qata pitua se Kavulungan zuku, sinan pazangal a sauzayan uta, sinan paravac uta, pinasasevalivalitan tua kinacemekeljan. matu quljimamaraw a temeljateljar a qata na masan paravac a nguanguaq a qata sinipavai nazua naqemati ta i kacauan ta Kavulungan zuku. milingan a patjara qata patagilj a veqac izuanga a ljimecamecaw a vali izuanga a ljimecamecaw i sicevud a zaljum izuanga na sepulingelingtj a quljucacingelaw maka gadu maka pana a mingelayalayap aza na venqac ta i kacauan, alapen aza maca na quljicacinglaw, sa san lalangi a seman paravac a qata sa pavayan ta puvarung macaqu a kialalang a se Kavulungan zuku. kaizuazua aicu a qata makakaizuazua: izua vecivecikan, izua matjak, izua vurav, izua a pula, izua kurakurar a qata, izua a kakerikerian a qata.a kakurakuraran a qata. sicusu a seman veceqel, a seman zangaq. a kakerikerian a qata,sivecik a puluvuc a seman kava, sicusu a seman vacevac a seman kaljat uta, ta sikipacain na mareka maqacuvucuvun a vavayavayan. mulimulitan tjaljapazangalan anga ta qata a mulimulitan. a mulimulitan mana na masan taljaparavacan a taljavavavavavan ta qata nga, siki pakeljakeljang ta ngadan ta nasi na mazazangiljan, sipucekcekelj na itjumaq a mazazangiljan. nu izua mulimulitan mana makaya a masicekelj ta aljak na mazazangiljan. a tacusuan a taljivucun aicua mulimulitan, tara i vecekadan.sa aza i patalad a quljaw vucelacelai sa vincikan ta sameljam, ta quderederelj kata vuraw a maru viqeviq anga vecik. a kurakuraw a qata sipucekecekelj na mazazangiljan, sipu qaiqai tua tengelayan ta sudusuduan. quljicacenglaw aicu a quljicacenglaw a qata sini sanparavac tua natemalidu a quljivangraw i gadu. marutjamulang aicu a marutjamulang a qata sinisanpazangal tu rusegetjeman a masengseng tua quma saka pulami. Luseq-na-qadaw izua milimilingan a namaitucu: &quot;kasicuayan aicu a qadaw i teku, i tjaivavaw ta aljiw a pasa teku, izua tu ita qadaw, ka sikicengcengljan, izua za mavunglai a vavayan a kemsakesa tuza taukavaqu a lami, manu ka icengceng a culjuan na qadaw, minatuk aza kinsa sa lemiyulj, manu aza qadaw sekiayan taza liulj na kinsa a ljavavavavaw a ma kalevalevan. pasasamaljiyan a mareka caucau anga sa tatu na temqang a pacucun taza qadaw a ta laicadjacadja ta kadjunangan, a na kiparusapui anga ta qedereljan a qadaw a ljevavaw a sema kalevelevan izuanga ipasa kaledep. manu ikacuai！matu qudalj aza marka qata a kemasi kalevelevan a sevuriyad a makelukelu a sema kadunangan-. aicua na vaik a qadaw, ayatua sepuqaiyan ta ikacauan pai qemaung sa peluseq, azua luseq na qadaw merekauljayan a qata, manasika ta papungadanan aicu a qata ta Luseq-na-qadaw aya. &quot; a Luseq-na-qadaw a qata, sipu qaiqai ta singlitan kata kakiljivakan na mazazangiljan a namasan paravac a qata uta. Kurakuraw aicu a Kurakuraw a qata,namayatucu aza milingan: izua za kemasi kalevalevan a nasauqaljai aravac, seqauliyan taza aljak na mazazangiljan ati qeleng. saljinga tu masi cekelj taimadju manu kemelu a kemasi kalevalevan a venai taza nguanguaq aravace a qata taza aljak na mazazangiljan tu sinilisi taimadu. pai maciur anga mipereper a marusa a pasazua ita quljivangraw i kalevelevan…！ pai azua kinlu a sinivai a qata vecivecikan, maru palalj anga na kurakuraw,nguanguaq aravac a kinavecikan, manasika papungadanan ta maru palalj anga na kurakuraw a qata. aza vecik nimadju na kiparu palalj na kurakuraw, timadju namaya uta ta mulimulitan a na masan paravace. Pumacamaca aza Pumacamaca a qata,maru macanga ana zemang ta qata tu ini ka sicakavan nua timanga. aicu a taljivucung a qata tara izua sakamaya a na maljaljavak a pumacamaca a sini pazang ta talivucun. aicu a pumacamaca qata sinisanparavac tua puvarung tua sikamanguanguaq. makacaingaw a makacaingaw a qata, sini pu patarevan ta na puvarung aya. mayatucu aza milimilingan, aicu a makacaingaw a qata sinipualak na mazazangiljan aya. Cadjacadjasan aza Cadjacadjasan a qata, mana na zemang ta kadunangan aya. manasika a pinizuanan ta cedacedasan a qata, kimana na cemadas ta kadunangan. vuraw aza vuraw a qata,mana ljakev na kinacavacavan.mana sika a sicuayan a timanga a caucau tara nakipacaing tua vulaw a qata. matjak aicu a matjak a qata, namayatucu aza milingan:izua za timadu a uqaljai na kipacaing ta matjak a qata. manu aza mazazangiljan saljinga uta taza matjak a qata.pai papucekeljen aza aljak a vavayan, sa alapi anga aza matjake a qata pitjai madu. pula aicu a pula a qata, izua uta a milimilingan: izuaza aljake na mazazangiljan ka masudusudu a marepaukukuz, sicusu ta pula a seman lakalakai ta kivangavangan. manu madudu aza cemas, pai kacuin a pateta aljak nimadu a ljemakaljakai, sa iniyangaka cemikel. kinasizuanan na qata patetucu nekanan nu namaita a tjaucikel ta kinasizuanan na qata: izua qivu tu kemasi miling aya,izua qivu ta pinavaveliveliyan aya, izua kemasi hulanda aya ……namaka kaizuazua a kai, ikamapucug tu inu a mana pariya makilaing. kaqatan kata qata situcuan kaqatan a sicuayan a qata kaqatan aya itjen. qata situcuan a kinasenseng tucu a qata situcuan aya iten.izua ta pinaka se hulanda a qata. aza sinikasenseng izua garasu, izua gumu, izua ipu ... a na makakaizuazua. tucu macaqu a timanga a seman qata, makayanga itjen a lemain a vencik a seman qata ta tja kinatjenlayan; makaya itjen uta a sema paisu a venli ta maretimaljimalji a kakaveliyan kata maretimaljimalji a patarevan a qata. ljakau aza similing a tjaucikel a kakudakudan nakuya ta alimen. kakudakudan aicu a qata mana picul na mazazangiljan; aicu a qata mana pasemalaw ta kinacaucauan na mazazangiljan; aicu a qata mana ta nasi ta damuq; aicu a qata maru ta kadunangan anga; maru ta paisu anga; aicu a qata ta lalang ta ljakev. aicu a qata makaya sitavung, makaya sivai, makaya siqeljing, makaya veneli, makaya si paukuz, makaya sipuceklj. aicu a qata mana na demadas talja pinarecunguljanguljanan; aicu a qata mama na demadas ta nasi na ta umaq. pacunu uta kacalisian djilung tjalupung == kaizuanan ==</FORM>
        <FORM kindOf="standard">a qata pitoa se Kavolongan zoko, sinan pazangal a saozayan ota, sinan paravac ota, pinasasevalivalitan toa kinacemekeljan. mato qoljimamaraw a temeljateljar a qata na masan paravac a ngoangoaq a qata sinipavai nazoa naqemati ta i kacaoan ta Kavolongan zoko. milingan a patjara qata patagilj a veqac izoanga a ljimecamecaw a vali izoanga a ljimecamecaw i sicevod a zaljom izoanga na sepolingelingtj a qoljocacingelaw maka gado maka pana a mingelayalayap aza na venqac ta i kacaoan, alapen aza maca na qoljicacinglaw, sa san lalangi a seman paravac a qata sa pavayan ta povarong macaqo a kialalang a se Kavolongan zoko. kaizoazoa aico a qata makakaizoazoa: izoa vecivecikan, izoa matjak, izoa vorav, izoa a pola, izoa korakorar a qata, izoa a kakerikerian a qata.a kakorakoraran a qata. sicoso a seman veceqel, a seman zangaq. a kakerikerian a qata,sivecik a polovoc a seman kava, sicoso a seman vacevac a seman kaljat ota, ta sikipacain na mareka maqacovocovon a vavayavayan. molimolitan tjaljapazangalan anga ta qata a molimolitan. a molimolitan mana na masan taljaparavacan a taljavavavavavan ta qata nga, siki pakeljakeljang ta ngadan ta nasi na mazazangiljan, sipocekcekelj na itjomaq a mazazangiljan. no izoa molimolitan mana makaya a masicekelj ta aljak na mazazangiljan. a tacosoan a taljivocon aicoa molimolitan, tara i vecekadan.sa aza i patalad a qoljaw vocelacelai sa vincikan ta sameljam, ta qoderederelj kata voraw a maro viqeviq anga vecik. a korakoraw a qata sipocekecekelj na mazazangiljan, sipo qaiqai toa tengelayan ta sodosodoan. qoljicacenglaw aico a qoljicacenglaw a qata sini sanparavac toa natemalido a qoljivangraw i gado. marotjamolang aico a marotjamolang a qata sinisanpazangal to rosegetjeman a masengseng toa qoma saka polami. Loseq-na-qadaw izoa milimilingan a namaitoco: &quot;kasicoayan aico a qadaw i teko, i tjaivavaw ta aljiw a pasa teko, izoa to ita qadaw, ka sikicengcengljan, izoa za mavonglai a vavayan a kemsakesa toza taokavaqo a lami, mano ka icengceng a coljoan na qadaw, minatok aza kinsa sa lemiyolj, mano aza qadaw sekiayan taza liolj na kinsa a ljavavavavaw a ma kalevalevan. pasasamaljiyan a mareka caocao anga sa tato na temqang a pacocon taza qadaw a ta laicadjacadja ta kadjonangan, a na kiparosapoi anga ta qedereljan a qadaw a ljevavaw a sema kalevelevan izoanga ipasa kaledep. mano ikacoai！mato qodalj aza marka qata a kemasi kalevelevan a sevoriyad a makelokelo a sema kadonangan-. aicoa na vaik a qadaw, ayatoa sepoqaiyan ta ikacaoan pai qemaong sa peloseq, azoa loseq na qadaw merekaoljayan a qata, manasika ta papongadanan aico a qata ta Loseq-na-qadaw aya. &quot; a Loseq-na-qadaw a qata, sipo qaiqai ta singlitan kata kakiljivakan na mazazangiljan a namasan paravac a qata ota. Korakoraw aico a Korakoraw a qata,namayatoco aza milingan: izoa za kemasi kalevalevan a nasaoqaljai aravac, seqaoliyan taza aljak na mazazangiljan ati qeleng. saljinga to masi cekelj taimadjo mano kemelo a kemasi kalevalevan a venai taza ngoangoaq aravace a qata taza aljak na mazazangiljan to sinilisi taimado. pai macior anga mipereper a marosa a pasazoa ita qoljivangraw i kalevelevan…！ pai azoa kinlo a sinivai a qata vecivecikan, maro palalj anga na korakoraw,ngoangoaq aravac a kinavecikan, manasika papongadanan ta maro palalj anga na korakoraw a qata. aza vecik nimadjo na kiparo palalj na korakoraw, timadjo namaya ota ta molimolitan a na masan paravace. Pomacamaca aza Pomacamaca a qata,maro macanga ana zemang ta qata to ini ka sicakavan noa timanga. aico a taljivocong a qata tara izoa sakamaya a na maljaljavak a pomacamaca a sini pazang ta talivocon. aico a pomacamaca qata sinisanparavac toa povarong toa sikamangoangoaq. makacaingaw a makacaingaw a qata, sini po patarevan ta na povarong aya. mayatoco aza milimilingan, aico a makacaingaw a qata sinipoalak na mazazangiljan aya. Cadjacadjasan aza Cadjacadjasan a qata, mana na zemang ta kadonangan aya. manasika a pinizoanan ta cedacedasan a qata, kimana na cemadas ta kadonangan. voraw aza voraw a qata,mana ljakev na kinacavacavan.mana sika a sicoayan a timanga a caocao tara nakipacaing toa volaw a qata. matjak aico a matjak a qata, namayatoco aza milingan:izoa za timado a oqaljai na kipacaing ta matjak a qata. mano aza mazazangiljan saljinga ota taza matjak a qata.pai papocekeljen aza aljak a vavayan, sa alapi anga aza matjake a qata pitjai mado. pola aico a pola a qata, izoa ota a milimilingan: izoaza aljake na mazazangiljan ka masodosodo a marepaokokoz, sicoso ta pola a seman lakalakai ta kivangavangan. mano madodo aza cemas, pai kacoin a pateta aljak nimado a ljemakaljakai, sa iniyangaka cemikel. kinasizoanan na qata patetoco nekanan no namaita a tjaocikel ta kinasizoanan na qata: izoa qivo to kemasi miling aya,izoa qivo ta pinavaveliveliyan aya, izoa kemasi holanda aya ……namaka kaizoazoa a kai, ikamapocog to ino a mana pariya makilaing. kaqatan kata qata sitocoan kaqatan a sicoayan a qata kaqatan aya itjen. qata sitocoan a kinasenseng toco a qata sitocoan aya iten.izoa ta pinaka se holanda a qata. aza sinikasenseng izoa garaso, izoa gomo, izoa ipo ... a na makakaizoazoa. toco macaqo a timanga a seman qata, makayanga itjen a lemain a vencik a seman qata ta tja kinatjenlayan; makaya itjen ota a sema paiso a venli ta maretimaljimalji a kakaveliyan kata maretimaljimalji a patarevan a qata. ljakao aza similing a tjaocikel a kakodakodan nakoya ta alimen. kakodakodan aico a qata mana picol na mazazangiljan; aico a qata mana pasemalaw ta kinacaocaoan na mazazangiljan; aico a qata mana ta nasi ta damoq; aico a qata maro ta kadonangan anga; maro ta paiso anga; aico a qata ta lalang ta ljakev. aico a qata makaya sitavong, makaya sivai, makaya siqeljing, makaya veneli, makaya si paokoz, makaya sipoceklj. aico a qata mana na demadas talja pinarecongoljangoljanan; aico a qata mama na demadas ta nasi na ta omaq. pacono ota kacalisian djilong tjalopong == kaizoanan ==</FORM>
    </S>
</TEXT>