<?xml version="1.0" ?>
<TEXT id="Wiki_Paiwan_tjakudrang_i_tjuabar" xml:lang="pwn" source="Paiwan Wikipedia, article: tjakudrang_i_tjuabar" copyright="CC BY-SA" citation="tjakudrang_i_tjuabar. (2025, May 05). In Wikipedia [Paiwan]. https://pwn.wikipedia.org/wiki/tjakudrang_i_tjuabar" BibTeX_citation="@misc{Wiki_pwn_tjakudrang_i_tjuabar, title = tjakudrang_i_tjuabar, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/tjakudrang_i_tjuabar} }">
    <S id="0">
        <FORM kindOf="original">tjakudrang i tjuabar aicu a tjakudrang i tjuabar mavan a imaza i pasa taituking daren a tjuacaqu a pana a tjakudrang. na lemingdjelj ka 1938 a caviljan. tazua nasepaiwan a kacalisian i tjuabar kata dralendren a qinaljan sipacacevung sinan pazangal a tjakudrang. tucu namasan ta namapukeljang a kivangvangan i daren. cinalivatan ripun a djiday aicu a tjakudrang i tjuabar naliningdjelj ka 1938 a caviljan puluq sa drusa a qiljasan, nua setjuabar kata ladrengdren a sipakazuanan a sinan pazangal a tjakudrang kasicuayan na i qinaljan tjuruvu a maqacuvucuvung sinimasasudju patjatjauvalit ta tjengelayan a kadjunangan. avan nu izua pinaka pinaka &quot;sudju a tjakudrang&quot; a siaya. nu secevung tua masalut a kinakalevelevan, aza sikataqaljan nu qemacuvung ta sengsengan, pangetjez a semamaza itua qapulu na tjekeza sa semenay tua sipapuluqeluqem sa kiqaung tu paseqeljing nua cemas. tjaivililjanga ta maqaqeci aicu a tjakudrang i tjuabar na pudrusa mumalj a semanguaq ka 1977 a caviljan kata 1986 a caviljan, ljakua izuanan dedet a tjakudrang avan a kezeng aravac, avan sika aicu a zumuzumul a tjakudrang inika nanguaq, ika maqati a tjapakazuanan. namaitucu a munday, aza tja sikataqaljan kiquang tua paysu nia sihu, na saljingas tu mumalj a semanguaq tua aicu a tjakudrang. au aza i valangaw paljilji sa sikipuvarung, aicu a tjakudrang izua tja kakudakudan nua caucau, nu mumalj a semanguaq izua pusaladj a papumirazek tua kivangvangan a sengsengan imaza i qinaljan, avanzua ljemaui pavay tu ita kuzulj a kudrav a paysu, simumalj semanguaq aicu a tjakudrang a sengsengan. aicu a vaquan a tjakudrang i tjuabar izua 150 a tadjekuacan. ka 2009 a caviljan alu a qiljasan patagilj a semanguaq, ka 2010 a caviljan unem a qiljasan puluq sa alu a qadavan maqacuvung. ka 2011 a caviljan ita a qiljasan puluq sa lima a qadavan namaqacuvung tua masansimusalj a ljenguaqan a sengsengan, tazua a mamaw a qadav kadjamadjaman a puluq a milingan na palisian a liningdjeljan.</FORM>
        <FORM kindOf="standard">tjakodrang i tjoabar aico a tjakodrang i tjoabar mavan a imaza i pasa taitoking daren a tjoacaqo a pana a tjakodrang. na lemingdjelj ka 1938 a caviljan. tazoa nasepaiwan a kacalisian i tjoabar kata dralendren a qinaljan sipacacevong sinan pazangal a tjakodrang. toco namasan ta namapokeljang a kivangvangan i daren. cinalivatan ripon a djiday aico a tjakodrang i tjoabar naliningdjelj ka 1938 a caviljan poloq sa drosa a qiljasan, noa setjoabar kata ladrengdren a sipakazoanan a sinan pazangal a tjakodrang kasicoayan na i qinaljan tjorovo a maqacovocovong sinimasasodjo patjatjaovalit ta tjengelayan a kadjonangan. avan no izoa pinaka pinaka &quot;sodjo a tjakodrang&quot; a siaya. no secevong toa masalot a kinakalevelevan, aza sikataqaljan no qemacovong ta sengsengan, pangetjez a semamaza itoa qapolo na tjekeza sa semenay toa sipapoloqeloqem sa kiqaong to paseqeljing noa cemas. tjaivililjanga ta maqaqeci aico a tjakodrang i tjoabar na podrosa momalj a semangoaq ka 1977 a caviljan kata 1986 a caviljan, ljakoa izoanan dedet a tjakodrang avan a kezeng aravac, avan sika aico a zomozomol a tjakodrang inika nangoaq, ika maqati a tjapakazoanan. namaitoco a monday, aza tja sikataqaljan kiqoang toa payso nia siho, na saljingas to momalj a semangoaq toa aico a tjakodrang. ao aza i valangaw paljilji sa sikipovarong, aico a tjakodrang izoa tja kakodakodan noa caocao, no momalj a semangoaq izoa posaladj a papomirazek toa kivangvangan a sengsengan imaza i qinaljan, avanzoa ljemaoi pavay to ita kozolj a kodrav a payso, simomalj semangoaq aico a tjakodrang a sengsengan. aico a vaqoan a tjakodrang i tjoabar izoa 150 a tadjekoacan. ka 2009 a caviljan alo a qiljasan patagilj a semangoaq, ka 2010 a caviljan onem a qiljasan poloq sa alo a qadavan maqacovong. ka 2011 a caviljan ita a qiljasan poloq sa lima a qadavan namaqacovong toa masansimosalj a ljengoaqan a sengsengan, tazoa a mamaw a qadav kadjamadjaman a poloq a milingan na palisian a liningdjeljan.</FORM>
    </S>
</TEXT>