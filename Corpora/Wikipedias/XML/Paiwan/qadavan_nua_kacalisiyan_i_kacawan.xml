<?xml version="1.0" ?>
<TEXT id="Wiki_Paiwan_qadavan_nua_kacalisiyan_i_kacawan" xml:lang="pwn" source="Paiwan Wikipedia, article: qadavan_nua_kacalisiyan_i_kacawan" copyright="CC BY-SA" citation="qadavan_nua_kacalisiyan_i_kacawan. (2024, December 07). In Wikipedia [Paiwan]. https://pwn.wikipedia.org/wiki/qadavan_nua_kacalisiyan_i_kacawan" BibTeX_citation="@misc{Wiki_pwn_qadavan_nua_kacalisiyan_i_kacawan, title = qadavan_nua_kacalisiyan_i_kacawan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/qadavan_nua_kacalisiyan_i_kacawan} }">
    <S id="0">
        <FORM kindOf="original">== cinalivatan == patjara tua qadavan nua kacalisiyan i kacawan, kinasi tua kinateveteveljan nua marekakunian a sangasangasan a na penaljang ka i 1999 a cavilj a 12 a qiljasan. aicu a sangasangasan ta qadavan nua kacalisiyan i kacawan, uri tjasi pupalisian a pitua kacaviljan a patje tapuluq a cavilj(1995-2004). ka 2004 a cavilj, penaljang nua kinateveteveljan na marekakunian tu sikamasanmusalj tua qadaw nua kacalisiyan i kacawan a cavilj(2005-2015)" naramukac katua pasuljan a patje tapuluq a cavilj a sinanpazangalan." papupicul tua maretimalj a marekakunian a caucau, ulja kicapilj tua aicu a kipaqenetjan a qadaw, sipakeljang ta na kinateveteveljan nua marekakunian a sinipatjara tua na kacalisiyan a sengesengan. aicu a sengesengan izua maljavar ta temulu katua kakituluan a sinikituluan, ulja tjakemeljan a timaimanga tua kacalisiyan. kanada napatagilj aza kinateveteveljan imaza i kingtun i untariu (Kingston, Ontario) a papirazek tua sipatjevarungan tua kacalisiyan i kacawan. sa pucapilji a zuma a kinateveteveljan seqaljaqalja a mangetjez semamaza. taiwan ka 2016 a caviljan, napenetj taza "kinaqatiyan nua taiwan a kacalisiyan" nu hacigacu sa ita a qadavan a sihu na tjuku Tsai. qaw paqaljapaljay tua kacalisiyan a cungtung ti tjuku Tasi tu pupalisiyan taicu a kinaqitiyan, sa kaljavaljavar tua kemuda tu semanhulic tiamadju, pakeljang sa maqati a maseljaseljang a teveteveljan nua kacalisiyan, matu ciuyubukay nua cungtungvu a "kinateveteveljan a kisan ljemenguaq a pacikel tua namapaqulid a likisi kata kisan pacikel tua kamanguaq a paqulid nua marka kacalisiyan" . saka, kiljaljava a sihu tua uri paqaljay tua kakudan kata likisi nua kacalisiyan a caucaw, sa maqati a mapacikel a niamadju a kamanguaqan, ulja pakipapaulingaw tua caucau a mapuljat i itua tja kukka, izuanga a liawliaw a kakudan itua taiwan. == kaizuan ==</FORM>
        <FORM kindOf="standard">== cinalivatan == patjara toa qadavan noa kacalisiyan i kacawan, kinasi toa kinateveteveljan noa marekakonian a sangasangasan a na penaljang ka i 1999 a cavilj a 12 a qiljasan. aico a sangasangasan ta qadavan noa kacalisiyan i kacawan, ori tjasi popalisian a pitoa kacaviljan a patje tapoloq a cavilj(1995-2004). ka 2004 a cavilj, penaljang noa kinateveteveljan na marekakonian to sikamasanmosalj toa qadaw noa kacalisiyan i kacawan a cavilj(2005-2015)" naramokac katoa pasoljan a patje tapoloq a cavilj a sinanpazangalan." papopicol toa maretimalj a marekakonian a caocao, olja kicapilj toa aico a kipaqenetjan a qadaw, sipakeljang ta na kinateveteveljan noa marekakonian a sinipatjara toa na kacalisiyan a sengesengan. aico a sengesengan izoa maljavar ta temolo katoa kakitoloan a sinikitoloan, olja tjakemeljan a timaimanga toa kacalisiyan. kanada napatagilj aza kinateveteveljan imaza i kington i ontario (Kingston, Ontario) a papirazek toa sipatjevarongan toa kacalisiyan i kacawan. sa pocapilji a zoma a kinateveteveljan seqaljaqalja a mangetjez semamaza. taiwan ka 2016 a caviljan, napenetj taza "kinaqatiyan noa taiwan a kacalisiyan" no hacigaco sa ita a qadavan a siho na tjoko Tsai. qaw paqaljapaljay toa kacalisiyan a congtong ti tjoko Tasi to popalisiyan taico a kinaqitiyan, sa kaljavaljavar toa kemoda to semanholic tiamadjo, pakeljang sa maqati a maseljaseljang a teveteveljan noa kacalisiyan, mato cioyobokay noa congtongvo a "kinateveteveljan a kisan ljemengoaq a pacikel toa namapaqolid a likisi kata kisan pacikel toa kamangoaq a paqolid noa marka kacalisiyan" . saka, kiljaljava a siho toa ori paqaljay toa kakodan kata likisi noa kacalisiyan a caocaw, sa maqati a mapacikel a niamadjo a kamangoaqan, olja pakipapaolingaw toa caocao a mapoljat i itoa tja kokka, izoanga a liawliaw a kakodan itoa taiwan. == kaizoan ==</FORM>
    </S>
</TEXT>