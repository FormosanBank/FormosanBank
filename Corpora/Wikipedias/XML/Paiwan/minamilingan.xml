<?xml version="1.0" ?>
<TEXT id="Wiki_Paiwan_minamilingan" xml:lang="pwn" source="Paiwan Wikipedia, article: minamilingan" copyright="CC BY-SA" citation="minamilingan. (2024, November 18). In Wikipedia [Paiwan]. https://pwn.wikipedia.org/wiki/minamilingan" BibTeX_citation="@misc{Wiki_pwn_minamilingan, title = minamilingan, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/minamilingan} }">
    <S id="0">
        <FORM>ka sikacu na se Payuan a caucau nasepeljuq ta minamilingan, pinakacadja avarung a kininemneman. maru senai anga na vavulungan &quot;kavalanga lja qiljas paljelalailain tjanusun&quot; aya. pinakata pupatarevan, amaru qatanga ken itua vavucungan inika sinanema, aya uta. nakisangatj ta puljuan. puvarungan ita sikacu a katje caquan a kai a katje caquan a kai kata puvarungan ita sikacu pinaka ta kinateveteveljan na maqacuvucuvung a temulu tua kakudakudan na sicuayan kata puzangalan na vavulungan. patatevelavela a parutavak ita kinateveteveljan nu zemiyaziyan ita pucekecekelj, azua patatevelavela nua uqaljaqaljai na vavayavayan a parutavak natemalidu na penadjalim, izua nu kipatevela a vavulungan uta a pakipapaulingaw a temulu. minamilingan ita palisiyan ita maretimaljimalji a palisiyan na se Payuan amaru Masalut, Maljevaq, liyaw uta a senai]] a kiqaung ta na qemati a Cemas. ita kinacemekeljan nua se payuan, a timaimanga kina, macaqu a seman senai, nu ljemiyuljiyug pinakacua ta inili tapuzangalan. nuizua vavulungan izua milimilingan a tjemaucikel ta milimilinga, pasemalaw tua kakudan naqinaljan na kinacemekeljan sinan sengesengan nua vavulungan, nuizua vavulungan izua milimilingan, nuizua kakedrian izua tjemaucikecikel a vavulungan. madjulu itjen a pacun tana malingulingulj a semenasenai adjemelidjeli a kinateveteveljan ita se Payuan. pinaretimaljimaljian a minamilingan na se Payuan ka sicuayan, nekanu vecik na se Payuan, amin a vicik takasiw takaljiljaw, ljakua nekanu tjasitjaumalj tua pinasasevalivalitan atjaucikel. a minamilingan pina kata parutavak na senai katjecaquan a tulu, milimilingan, tjaucikel, mapacun a senai a puvarungan na se Payuan a caucau.</FORM>
    </S>
</TEXT>
