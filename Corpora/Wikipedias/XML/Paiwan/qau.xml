<?xml version="1.0" ?>
<TEXT id="Wiki_Paiwan_qau" xml:lang="pwn" source="Paiwan Wikipedia, article: qau" copyright="CC BY-SA" citation="qau. (2024, December 07). In Wikipedia [Paiwan]. https://pwn.wikipedia.org/wiki/qau" BibTeX_citation="@misc{Wiki_pwn_qau, title = qau, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/qau} }">
    <S id="0">
        <FORM kindOf="original">aicu a qau maretimaljimalji a kinalangan a namatjatjungadangadan. izua kavayan, kaqauan, cekes, ljaququc/ ljauiuic. patjara sikudakudan nua qau kavayan liav a maka ljaveljav na mezangal a kemerap a kapaz, makaya ravac a siqeceng ta zaljum siljakev tua qinaljan. kemasicuaya tjasisan tapatapav, tjasisan qapaqapaz, tjasisan djuljaten nu pupalisiyan ta maljeveq, tjasisan cepucepu, tjasisan tiveljatan. aicu a ngadan na kavayan a pacugan, avan a "qacaqaca". kedemel kata caljeqil azua a kavayan, sa bulayanga ta sinan tua temapau kata puljukay. saka, maqati a malap ta meqacnanga a kavayan ta sinan tua veljatan, avan a tjemuljak tua quljic nua kavayan. namitengezangan azua a kavayan a veljatan, kata inika madjulu a qinucquc na sasiq tua maveceluq. izua a vinecik na 黃淑璥 kasicuayan, "izuazua a qinaljan itjaisangas kata itjaivililj ra gaduan, nu maveljeq, izua a matayday a malailaing kata taqaljaqaljan, sa malapanga a djuljat tiamadju. qaw izua a macidlji tua siveric a qapurung tjaivavaw, sa cemekes tua purung tiamadju. nu cinekes tua qapurung na caucau, sa pinakalevan na zuma a vawa." azua a djuljat nua maveljeq a sinan a kavayan. nu nekaanga a kavayan, sa sinan a navunavuk kata macuq, ljawa uri pakeljang a pulingaw tua vuvu. kaqauan lja ladrauadruaqan a valjetacan tjalja makayan a sikasengeseng tua lalingedan tua kulalu. nanguaq uta a sicepu tua cepeng, tua kadrangu, tua tjakaz, tua kadjapar. sinanpazangal aravac ta kakauan na kacalisiyan, nu pinatavat tia kacalisiyan, matalem tiamadju ta izua a ita a kakauan idedet ta tjumaqan. izuanga a milingan na kaljaljaw: nu macayanga a caucau, uri masan tua qatjuvi, kata qaris, sa nu cemalivat tua kakauan a sinisanparavac tua nanguaqan, maqati a masan zaljum, qaw paljevavavi ta kalevelevan. sa namapenetj a cemas a naqemati tua sema inuwan a aicu a galay. inia amin a seman a kakauan tua kavatjes kata cepeng, maqati a seman a kakauan ta kalalu uta, masa a sinanpazangal ta kakauan, sa papungadan ta "kakauan", avan a "azau a qau a pakulid". cekes kedria tapacunan a cekes peniliq tua metatad a qipu a sicuvuqan, kakuljakuljayan a kinalangan.manasika sedjaljep a sisan vakela, sisan qedju naqungcu, sisanputukatukar. azua a ngadan na cekes, avananga a "cemekes", masa uri semeqas ta meqaca a cekes, sa semualap tua aza a ricing kata cemapa ta semevec ta kakauan, qaw vengetju a vakala i ingaw nazua a kakauan. sa qemacuvunganga tazua a nemanga na cinuanan tua qemaljup i gadu. maqati a cekes a seman tua qungcuy, inia cemqalj a azua a ricing na kakauan, amin a semeqas a paseqaca a pacengceng a kakauan, qaw pacalivat tazua, sa maqati a sinan ta qungcuy a azua a kakauan. sa, izuanga a maqati a malap a cuvuq na qau ta kakanem a pinaka a salangsang na kacalisiyan. sanguaq aravac a tjuvuq nua cekes. ljaququc/ ljauiuic cemuvuq a makasadip taza cacevacevan a cunuq, a sikapazan nasekakezeng aravac, tjaljamakayan a ljemakev tua kadjunangan. makaya tjasisapasapay a piteku, aza kaljaudjur tjaqepuqepuyin a seman suapan. izuazua a masanliawliaw a quc i namacunuq a katjunangan itjaiteku a vecekad tua sasusuan tua vavavan kata dangasdangas i qacilajy, sa pinika a tjaljanguaqan tua katjunangan a cemecemel. nu ljevavaw tua calisilisi a kacalisiyan, uri kemikim ta quc tua djemameq tua mapaseqeljing. izua a milingan na tjuabar: sicuyananga, izua a zinaljuman, sa naseqaljudj a sevalitan, ljawa izuanga a qac, sa djemameq tiamadju tua mapaseqeljing. sinipukasintan azua a quc na kacalisiyan tuqadavan, masa a namasulapelj aza a quc. azua a quc, ini a mamau ta asaw na kaljavian a maqati a nakemitj ta caucau. qaw maqati a malap ta menguangaq a vuljagaw na quc tua malang ta ljaljumay. navunavuk aicu a navuvuk sevesevec na kezeng saka ladruq a valjetacan, tja sinan dradrasiyan ta qitung ta sicauvan, kakelayan tua nemanga. saljes auza a saljes a masanliawliaw izua i paljavakan nua kacalisiyan itjainavalj tua 知本 itjainavalj ta taiwan. izuazua a nakelay a ricing kata kuljaykuljay a cuqu nua saljes, sa madjulu aravac tua pakeljang aicu a qaw, avan a rualap ta sinan ta nemanga tuqadavan nua kacalisiyan. aicu a pacugan na ngadan a saljes, mavan a "liawanga, ljaw inika madjulu ta semenaw". izua a veku i ricing nua saljes, sa tjengelay a kaqunuwan tua malap a a ricing ta djemuas ta aljis a tideq, qaw zemaing avan a "salisali". tjengalayuta a cinuan ta malap a ricing tua djemuas ta kuang, sa mesikianga a kuang. nu saljinga ta temapau a caucau, ljawa nekanga a qungay, sa maqati a malap a saljes a sinancalis tua papiminesegau ta tjumaqan kata venengetj a ljaviya i qinaljivan. sa, maqatiuta a semeqas ta meqacanga a saljes, sa cemqalj ta picul na saljes kata dremasianga. qaw tjemuljak tua quljic nua saljes. sa maqati azua a quljic sinan ta cempu tua tjakas kata kavatjes. pacunu uta vaqu djulis lukuc ljavucuvucu</FORM>
        <FORM kindOf="standard">aico a qao maretimaljimalji a kinalangan a namatjatjongadangadan. izoa kavayan, kaqaoan, cekes, ljaqoqoc/ ljaoioic. patjara sikodakodan noa qao kavayan liav a maka ljaveljav na mezangal a kemerap a kapaz, makaya ravac a siqeceng ta zaljom siljakev toa qinaljan. kemasicoaya tjasisan tapatapav, tjasisan qapaqapaz, tjasisan djoljaten no popalisiyan ta maljeveq, tjasisan cepocepo, tjasisan tiveljatan. aico a ngadan na kavayan a pacogan, avan a "qacaqaca". kedemel kata caljeqil azoa a kavayan, sa bolayanga ta sinan toa temapao kata poljokay. saka, maqati a malap ta meqacnanga a kavayan ta sinan toa veljatan, avan a tjemoljak toa qoljic noa kavayan. namitengezangan azoa a kavayan a veljatan, kata inika madjolo a qinocqoc na sasiq toa maveceloq. izoa a vinecik na 黃淑璥 kasicoayan, "izoazoa a qinaljan itjaisangas kata itjaivililj ra gadoan, no maveljeq, izoa a matayday a malailaing kata taqaljaqaljan, sa malapanga a djoljat tiamadjo. qaw izoa a macidlji toa siveric a qaporong tjaivavaw, sa cemekes toa porong tiamadjo. no cinekes toa qaporong na caocao, sa pinakalevan na zoma a vawa." azoa a djoljat noa maveljeq a sinan a kavayan. no nekaanga a kavayan, sa sinan a navonavok kata macoq, ljawa ori pakeljang a polingaw toa vovo. kaqaoan lja ladraoadroaqan a valjetacan tjalja makayan a sikasengeseng toa lalingedan toa kolalo. nangoaq ota a sicepo toa cepeng, toa kadrango, toa tjakaz, toa kadjapar. sinanpazangal aravac ta kakaoan na kacalisiyan, no pinatavat tia kacalisiyan, matalem tiamadjo ta izoa a ita a kakaoan idedet ta tjomaqan. izoanga a milingan na kaljaljaw: no macayanga a caocao, ori masan toa qatjovi, kata qaris, sa no cemalivat toa kakaoan a sinisanparavac toa nangoaqan, maqati a masan zaljom, qaw paljevavavi ta kalevelevan. sa namapenetj a cemas a naqemati toa sema inowan a aico a galay. inia amin a seman a kakaoan toa kavatjes kata cepeng, maqati a seman a kakaoan ta kalalo ota, masa a sinanpazangal ta kakaoan, sa papongadan ta "kakaoan", avan a "azao a qao a pakolid". cekes kedria tapaconan a cekes peniliq toa metatad a qipo a sicovoqan, kakoljakoljayan a kinalangan.manasika sedjaljep a sisan vakela, sisan qedjo naqongco, sisanpotokatokar. azoa a ngadan na cekes, avananga a "cemekes", masa ori semeqas ta meqaca a cekes, sa semoalap toa aza a ricing kata cemapa ta semevec ta kakaoan, qaw vengetjo a vakala i ingaw nazoa a kakaoan. sa qemacovonganga tazoa a nemanga na cinoanan toa qemaljop i gado. maqati a cekes a seman toa qongcoy, inia cemqalj a azoa a ricing na kakaoan, amin a semeqas a paseqaca a pacengceng a kakaoan, qaw pacalivat tazoa, sa maqati a sinan ta qongcoy a azoa a kakaoan. sa, izoanga a maqati a malap a covoq na qao ta kakanem a pinaka a salangsang na kacalisiyan. sangoaq aravac a tjovoq noa cekes. ljaqoqoc/ ljaoioic cemovoq a makasadip taza cacevacevan a conoq, a sikapazan nasekakezeng aravac, tjaljamakayan a ljemakev toa kadjonangan. makaya tjasisapasapay a piteko, aza kaljaodjor tjaqepoqepoyin a seman soapan. izoazoa a masanliawliaw a qoc i namaconoq a katjonangan itjaiteko a vecekad toa sasosoan toa vavavan kata dangasdangas i qacilajy, sa pinika a tjaljangoaqan toa katjonangan a cemecemel. no ljevavaw toa calisilisi a kacalisiyan, ori kemikim ta qoc toa djemameq toa mapaseqeljing. izoa a milingan na tjoabar: sicoyananga, izoa a zinaljoman, sa naseqaljodj a sevalitan, ljawa izoanga a qac, sa djemameq tiamadjo toa mapaseqeljing. sinipokasintan azoa a qoc na kacalisiyan toqadavan, masa a namasolapelj aza a qoc. azoa a qoc, ini a mamao ta asaw na kaljavian a maqati a nakemitj ta caocao. qaw maqati a malap ta mengoangaq a voljagaw na qoc toa malang ta ljaljomay. navonavok aico a navovok sevesevec na kezeng saka ladroq a valjetacan, tja sinan dradrasiyan ta qitong ta sicaovan, kakelayan toa nemanga. saljes aoza a saljes a masanliawliaw izoa i paljavakan noa kacalisiyan itjainavalj toa 知本 itjainavalj ta taiwan. izoazoa a nakelay a ricing kata koljaykoljay a coqo noa saljes, sa madjolo aravac toa pakeljang aico a qaw, avan a roalap ta sinan ta nemanga toqadavan noa kacalisiyan. aico a pacogan na ngadan a saljes, mavan a "liawanga, ljaw inika madjolo ta semenaw". izoa a veko i ricing noa saljes, sa tjengelay a kaqonowan toa malap a a ricing ta djemoas ta aljis a tideq, qaw zemaing avan a "salisali". tjengalayota a cinoan ta malap a ricing toa djemoas ta koang, sa mesikianga a koang. no saljinga ta temapao a caocao, ljawa nekanga a qongay, sa maqati a malap a saljes a sinancalis toa papiminesegao ta tjomaqan kata venengetj a ljaviya i qinaljivan. sa, maqatiota a semeqas ta meqacanga a saljes, sa cemqalj ta picol na saljes kata dremasianga. qaw tjemoljak toa qoljic noa saljes. sa maqati azoa a qoljic sinan ta cempo toa tjakas kata kavatjes. pacono ota vaqo djolis lokoc ljavocovoco</FORM>
    </S>
</TEXT>