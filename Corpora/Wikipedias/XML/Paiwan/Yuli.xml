<?xml version="1.0" ?>
<TEXT id="Wiki_Paiwan_Yuli" xml:lang="pwn" source="Paiwan Wikipedia, article: Yuli" copyright="CC BY-SA" citation="Yuli. (2025, May 05). In Wikipedia [Paiwan]. https://pwn.wikipedia.org/wiki/Yuli" BibTeX_citation="@misc{Wiki_pwn_Yuli, title = Yuli, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/Yuli} }">
    <S id="0">
        <FORM kindOf="original">yili cen ('inamizukuan:Posko；Ngiugˋ liˋ zhinˊ:Sṳ̀n-kûng-chṳ́n；rinipungan:玉里／たまざと Tamazato)imaza i pasanavalj a i kalingu king, a i viri nakidjekec tua ruisui gu, a i kacedas nakidjekec tua vungpin gu kata cangping gu, au a pasamaza i ledepan kidjekecan ta zusi gu, a i navalj nakicaing tua i vuli gu, masan pazangal tua i pasanavalj i kalinku king a kinateveteveljan a caucau, ka vecekadanan na kadjunangan i pasakacedasan nua taiwan. au yuli avan tjaljaqacavan ta cen pakata kadjunangan i hualien hici kata taitu hici. izua tu 252km² a pulingetjan a kadjunangan. tjaljakudrakudralan tua cen i taiwan. (tjakedrian a pagalju ta taipaq hici izua 271km² ) lja i vecekadan a kemasi kalinku a pasa valangaw a kunglu, a pasazua i kacedas izua a yucan kunglu a kisusu a sema kacedas tua sema canbin gu, saka avan nu sinan pazangal a djalan i kalinku kata valangaw a makalizulizuk. a imaza i kalinku kata valangaw sevesevec a lizulizuk. nu pasakaledep mavan azua a kavecekadanan a gadu i taiwan a pasakacedas izua a ljaviljaving a mareka gadugadu, izua siukuluan a pana kata a tjaljakuljay a vungpin veljeluan, zu a pana, lakulaku a pana kata cinsuy a pana a cemalivat imaza. a kai 'inamizukuan kata nginaingayngan. cinalivatan yuli cen ka sicuayan pinaka &quot;puseke&quot;, izua a drusa a siqaivuan, masanitalj a kinasi bunun a siqaivuan, qunevuljan a imi. ayatua izua a siukuluan a pana cemalivat imaza, au nu cuayanga ika naqemudjalj, aza pana memakulji, nu venali aza qunevuljananga sakamaya na vudas. a sikamasanmusalj kemasi 'inamizukuan a &quot;paypayke&quot; a kai, nu piamizuku ta siqivuan ta avan nu lukuc aya, a sinan racev imaza sa namakeljang. a sikamasantjelulj a siqaivuan, ka 1875 a caviljan, aza a taiwancen a kamakama ta sivitai a ti 吳光亮 na paka i vecekadan tua kagaduan sa djaljun imaza, qemepu ta sivitay, pacun ta qaciljay i siukuluan a pana sedjelj a vuqavuqalj, sa aicu a qaciljay ika qinemu, bulayanga nu pacunan . aza sivitay lemindjelj ta kakiyunangan a makadjalan (peniliq aza &quot;閣&quot; aicu vecik), saka papungadanan ta &quot;puseke&quot;. kasicuayan aza i yuli sedjelja na amizuku kata bunun zuku kacalisiyan a kakacevungan. ka 1829 a caviljan, aza i huzang a makadaw zuku a caucau patjavat a sema taitu ta kazatjazatjan, ljakua pusauin nua se puyuma a binanmi a qinaljan, au ka 1836 a caviljan kisusu tiamadju ta maka sinwuli a pana patjavat sema pasanavalj, ka vililjanga tjaljuzua i lakulaku a pana a namasan sipayzan tua qinaljudjan nua zaljum i pasanavalj, avananga aza pasakaledep a siukuluan a pana i canljang li a semanqinaljan, au pinaka &quot;dazuang&quot;. ka pitagilj a qemuma imaza, aza makadaw zuku nakemacu ta gung kata riri a semazua sa maljaljenguaq kata sebunun zuku, saka maqati uta a kipavalit ta paday, ayatua ruzaljuman ca imaza, a vilivililjan a patjavat i tua 1845 a caviljan, patjavat a sema i pasakacedas ta siukuluan a pana, mamaw a pinapungadan ta &quot;dazuang&quot;(mavan a situcuan i vuli gu a dungli mula), aza i canljang a dazung pavalitan ta ngadan a &quot;djuzuang&quot; . au aza a pasuvilililjanga a makadaw zuku i vungsan gu kata valangaw, dawulung zuku kata silaya zuku mangetjez imaza. au sezuljuzulju lemindjelj ta qinaljan i yuli, vuli, cesan kata kuansan. ka 1879 a caviljan a pasusangas katua pasuvililj a pakata &quot;taiwan kadjunangan penuljat a zuga&quot; a qadupu, teveteveljin a pungadan ta aicu &quot;puseke sepinpu a alu a qinaljan &quot;. aza i yuli tjatjuruvu a dawulung zuku. na semusu ta vecik ni 陳英 a &quot;台東誌&quot; aya , ka 1850 a caviljan, izuanga a pairang a napatjavat semamaza, au siubay kata kacalisian imaza. a kinatjamerazukan i 1875 a caviljan, masa sipacacikelan tua batungkuan a djalan a patagilj. ka ripung a djiday, yuli sipavecik a pitaituting puseke citing puseke cy , au pavalitan a lemingedjelj ta kalinkukangting pusekeciting a kanrinri. ka 1917 a caviljan, aza a kemasi valangaw a kisiya a padjaljun patjemaza, sa sialap tua &quot;yi&quot; a ngadan, a vecik kemasi &quot;pu&quot; pavalitan ta &quot;yili&quot;, neka kinapalakan a yu a qaciljay a imi. ka 1920 a caviljan lemindjelj ta yili dje sipavecik a pikalinkukangting yilidjin a kipusaliman. au kapuamin a maqaqeci a 1946 a caviljan, yulidje pavalitan ta yulicen, sipavecik ta drusa puluq sa tjelu a li. ka 1971 a caviljan, sipavecik mumalj ta puluq sa lima a li patjeljatucu. izua ita a vuqavuqalj a qaciljay i qerengan ta siukuluan a pana, ljaki nu kaljaqudjaljan, inika siqaljudj maluqem tua zaljum, sika aza sikataqaljan semanparavac taicu a qaciljay a pasan niamadjuin pazangazangalan a sauzayan, au ka 1970 a caviljan a puluq sa drusa qiljasan, izua cakaven a qaciljay aya. ljakua inia nacuay djameqen na kinsac a nacemakav ta qaciljay katua zua a cinakav a qaciljay, tazua sinan lalanganga nu qaciljayan, tucu piniunduziu a gaku na kukumin a yili, yilicen a puvadanqan kata a kasasavan a yuli ramaljemaljeng a umaq. kamakama paljavak tua kadjunangan matja 15 qinaljan i yili. matja 20 qinaljan imaza, Angcoh , Afih , Harawan , Lingacay , Ceroh , Patawlinan , Makotaay , Sedeng , Tokar , Lohok , Posko , Silangkong , Cihakay , Cilakesay , Cinemnemay , Takay , Satefo , Namisan , Matadim , Mangcelan . pakata hici a mirazek gukusiu i yili cen yili cen avan na masan pazangal i pasanavalj ta kalinku king, na sezua a caucau a kakicapiljan, au aicu yili a hici a sikace i yili cen sinan vecekadan. izua siubay,kicaquwan kata kakipucemelan. caucau aicu mavalidan i yili cen izua 93 93 caucua/km², avan sikamasanmusalj kemasi likuz. (amin tjaliaw ta vunglin cen) nasidjaravacan pakata sipacacikelan imaza, izua kisiya a djalan, masansivalj a djalan a sipacacikel na marekazidusiya i taiwan, itaiday siva puluq sa tjelu a vinaciqan(lede kunglu) kata masansika tjelumuluq a djalanan i taiwan(yucan kunglu) cemalivat ta pasa kacedas ljaviljaving a gadugaduan, avan nu pazangal a pakazuazuanan na kuluma i pasakacedasan nua taiwan. sinupuan kakipucemelan kivangavangan lja neka nu namapaljiq a kakarakudan i maza, sika azua gadu, izuanga a ljimecamecaw i sicevud a zaljum kata ljimecamecaw a vali. saka tjuruvu ta caucau tjengelay semamaza a kivangavang. au aza antung ungesing namasan alu ta kakivangvangan a maitaita i kalinku king. aza kazaljuman katje kedri ta 硫磺 a sequan, a kinaliguan izua, sarenguaq a kinakadjunangnan a izua a kasikasivan a djalan, ljaqedi, au mayanga lemindjelj lungvung a kivanvangan, aza sinapazangal a taiday cavilj anga kasiw pinatevelj ta riuku, izuanan aza zidingsia a djalanan sema yuli kisiya a disiaba patjelja dungli kisiya a disiaba, yuli haka sikac a umaq, puseke kacalisian siubay a umaq, nanan a caucau a umaq nua yusan nua kuka kakivangvangan, batungkuan nua djaladjalan kasicuayan, ceke gadu venuciar a kingtjang a siljizavan, pacuncun ta qayaqaym i ljaqedi ta siukuluan pana kata kacedasan a yu qaciljay. racev a racev a talem a sinanpazangal nua kinsic imaza. riuku mirazek tauta. pakata racev sipungadan ta paday kata yuli alju, izuanan za kingtjang, buntan kata utja sanguaq, au aza suika qaljemeqem tu liaw a qatim, avan na racev nua yili.</FORM>
        <FORM kindOf="standard">yili cen ('inamizokoan:Posko；Ngiogˋ liˋ zhinˊ:Sṳ̀n-kûng-chṳ́n；rinipongan:玉里／たまざと Tamazato)imaza i pasanavalj a i kalingo king, a i viri nakidjekec toa roisoi go, a i kacedas nakidjekec toa vongpin go kata cangping go, ao a pasamaza i ledepan kidjekecan ta zosi go, a i navalj nakicaing toa i voli go, masan pazangal toa i pasanavalj i kalinko king a kinateveteveljan a caocao, ka vecekadanan na kadjonangan i pasakacedasan noa taiwan. ao yoli avan tjaljaqacavan ta cen pakata kadjonangan i hoalien hici kata taito hici. izoa to 252km² a polingetjan a kadjonangan. tjaljakodrakodralan toa cen i taiwan. (tjakedrian a pagaljo ta taipaq hici izoa 271km² ) lja i vecekadan a kemasi kalinko a pasa valangaw a konglo, a pasazoa i kacedas izoa a yocan konglo a kisoso a sema kacedas toa sema canbin go, saka avan no sinan pazangal a djalan i kalinko kata valangaw a makalizolizok. a imaza i kalinko kata valangaw sevesevec a lizolizok. no pasakaledep mavan azoa a kavecekadanan a gado i taiwan a pasakacedas izoa a ljaviljaving a mareka gadogado, izoa siokoloan a pana kata a tjaljakoljay a vongpin veljeloan, zo a pana, lakolako a pana kata cinsoy a pana a cemalivat imaza. a kai 'inamizokoan kata nginaingayngan. cinalivatan yoli cen ka sicoayan pinaka &quot;poseke&quot;, izoa a drosa a siqaivoan, masanitalj a kinasi bonon a siqaivoan, qonevoljan a imi. ayatoa izoa a siokoloan a pana cemalivat imaza, ao no coayanga ika naqemodjalj, aza pana memakolji, no venali aza qonevoljananga sakamaya na vodas. a sikamasanmosalj kemasi 'inamizokoan a &quot;paypayke&quot; a kai, no piamizoko ta siqivoan ta avan no lokoc aya, a sinan racev imaza sa namakeljang. a sikamasantjelolj a siqaivoan, ka 1875 a caviljan, aza a taiwancen a kamakama ta sivitai a ti 吳光亮 na paka i vecekadan toa kagadoan sa djaljon imaza, qemepo ta sivitay, pacon ta qaciljay i siokoloan a pana sedjelj a voqavoqalj, sa aico a qaciljay ika qinemo, bolayanga no paconan . aza sivitay lemindjelj ta kakiyonangan a makadjalan (peniliq aza &quot;閣&quot; aico vecik), saka papongadanan ta &quot;poseke&quot;. kasicoayan aza i yoli sedjelja na amizoko kata bonon zoko kacalisiyan a kakacevongan. ka 1829 a caviljan, aza i hozang a makadaw zoko a caocao patjavat a sema taito ta kazatjazatjan, ljakoa posaoin noa se poyoma a binanmi a qinaljan, ao ka 1836 a caviljan kisoso tiamadjo ta maka sinwoli a pana patjavat sema pasanavalj, ka vililjanga tjaljozoa i lakolako a pana a namasan sipayzan toa qinaljodjan noa zaljom i pasanavalj, avananga aza pasakaledep a siokoloan a pana i canljang li a semanqinaljan, ao pinaka &quot;dazoang&quot;. ka pitagilj a qemoma imaza, aza makadaw zoko nakemaco ta gong kata riri a semazoa sa maljaljengoaq kata sebonon zoko, saka maqati ota a kipavalit ta paday, ayatoa rozaljoman ca imaza, a vilivililjan a patjavat i toa 1845 a caviljan, patjavat a sema i pasakacedas ta siokoloan a pana, mamaw a pinapongadan ta &quot;dazoang&quot;(mavan a sitocoan i voli go a dongli mola), aza i canljang a dazong pavalitan ta ngadan a &quot;djozoang&quot; . ao aza a pasovilililjanga a makadaw zoko i vongsan go kata valangaw, dawolong zoko kata silaya zoko mangetjez imaza. ao sezoljozoljo lemindjelj ta qinaljan i yoli, voli, cesan kata koansan. ka 1879 a caviljan a pasosangas katoa pasovililj a pakata &quot;taiwan kadjonangan penoljat a zoga&quot; a qadopo, teveteveljin a pongadan ta aico &quot;poseke sepinpo a alo a qinaljan &quot;. aza i yoli tjatjorovo a dawolong zoko. na semoso ta vecik ni 陳英 a &quot;台東誌&quot; aya , ka 1850 a caviljan, izoanga a pairang a napatjavat semamaza, ao siobay kata kacalisian imaza. a kinatjamerazokan i 1875 a caviljan, masa sipacacikelan toa batongkoan a djalan a patagilj. ka ripong a djiday, yoli sipavecik a pitaitoting poseke citing poseke cy , ao pavalitan a lemingedjelj ta kalinkokangting posekeciting a kanrinri. ka 1917 a caviljan, aza a kemasi valangaw a kisiya a padjaljon patjemaza, sa sialap toa &quot;yi&quot; a ngadan, a vecik kemasi &quot;po&quot; pavalitan ta &quot;yili&quot;, neka kinapalakan a yo a qaciljay a imi. ka 1920 a caviljan lemindjelj ta yili dje sipavecik a pikalinkokangting yilidjin a kiposaliman. ao kapoamin a maqaqeci a 1946 a caviljan, yolidje pavalitan ta yolicen, sipavecik ta drosa poloq sa tjelo a li. ka 1971 a caviljan, sipavecik momalj ta poloq sa lima a li patjeljatoco. izoa ita a voqavoqalj a qaciljay i qerengan ta siokoloan a pana, ljaki no kaljaqodjaljan, inika siqaljodj maloqem toa zaljom, sika aza sikataqaljan semanparavac taico a qaciljay a pasan niamadjoin pazangazangalan a saozayan, ao ka 1970 a caviljan a poloq sa drosa qiljasan, izoa cakaven a qaciljay aya. ljakoa inia nacoay djameqen na kinsac a nacemakav ta qaciljay katoa zoa a cinakav a qaciljay, tazoa sinan lalanganga no qaciljayan, toco piniondozio a gako na kokomin a yili, yilicen a povadanqan kata a kasasavan a yoli ramaljemaljeng a omaq. kamakama paljavak toa kadjonangan matja 15 qinaljan i yili. matja 20 qinaljan imaza, Angcoh , Afih , Harawan , Lingacay , Ceroh , Patawlinan , Makotaay , Sedeng , Tokar , Lohok , Posko , Silangkong , Cihakay , Cilakesay , Cinemnemay , Takay , Satefo , Namisan , Matadim , Mangcelan . pakata hici a mirazek gokosio i yili cen yili cen avan na masan pazangal i pasanavalj ta kalinko king, na sezoa a caocao a kakicapiljan, ao aico yili a hici a sikace i yili cen sinan vecekadan. izoa siobay,kicaqowan kata kakipocemelan. caocao aico mavalidan i yili cen izoa 93 93 caocoa/km², avan sikamasanmosalj kemasi likoz. (amin tjaliaw ta vonglin cen) nasidjaravacan pakata sipacacikelan imaza, izoa kisiya a djalan, masansivalj a djalan a sipacacikel na marekazidosiya i taiwan, itaiday siva poloq sa tjelo a vinaciqan(lede konglo) kata masansika tjelomoloq a djalanan i taiwan(yocan konglo) cemalivat ta pasa kacedas ljaviljaving a gadogadoan, avan no pazangal a pakazoazoanan na koloma i pasakacedasan noa taiwan. sinopoan kakipocemelan kivangavangan lja neka no namapaljiq a kakarakodan i maza, sika azoa gado, izoanga a ljimecamecaw i sicevod a zaljom kata ljimecamecaw a vali. saka tjorovo ta caocao tjengelay semamaza a kivangavang. ao aza antong ongesing namasan alo ta kakivangvangan a maitaita i kalinko king. aza kazaljoman katje kedri ta 硫磺 a seqoan, a kinaligoan izoa, sarengoaq a kinakadjonangnan a izoa a kasikasivan a djalan, ljaqedi, ao mayanga lemindjelj longvong a kivanvangan, aza sinapazangal a taiday cavilj anga kasiw pinatevelj ta rioko, izoanan aza zidingsia a djalanan sema yoli kisiya a disiaba patjelja dongli kisiya a disiaba, yoli haka sikac a omaq, poseke kacalisian siobay a omaq, nanan a caocao a omaq noa yosan noa koka kakivangvangan, batongkoan noa djaladjalan kasicoayan, ceke gado venociar a kingtjang a siljizavan, paconcon ta qayaqaym i ljaqedi ta siokoloan pana kata kacedasan a yo qaciljay. racev a racev a talem a sinanpazangal noa kinsic imaza. rioko mirazek taota. pakata racev sipongadan ta paday kata yoli aljo, izoanan za kingtjang, bontan kata otja sangoaq, ao aza soika qaljemeqem to liaw a qatim, avan na racev noa yili.</FORM>
    </S>
</TEXT>