<?xml version="1.0" ?>
<TEXT id="Wiki_Paiwan_abaya" xml:lang="pwn" source="Paiwan Wikipedia, article: abaya" copyright="CC BY-SA" citation="abaya. (2025, May 05). In Wikipedia [Paiwan]. https://pwn.wikipedia.org/wiki/abaya" BibTeX_citation="@misc{Wiki_pwn_abaya, title = abaya, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/abaya} }">
    <S id="0">
        <FORM kindOf="original">aicu a abaya a itung aya tjen a kineljang uta tua aba. a mareka vavayavayan nua semuselim a kemasi tua pasaviri ta avrika, a kemasi tua arabian peninsula, nakemava tiamadju taicu a abaya a itung. pinapungadan a kebaya a kava nua seindunisiya taicu a abaya a itung. ljemaini tua kinava a abaya nua situ i vrangs ljemaini a sihu nua vrangs (France) tua kinava a abaya nua situ a vavayan i gaku. nu i alu a qiljas i 2023 a cavilj naqivu ti gabriel attal a tjaljavavavan a kisanremasudj tua mareka gaku i vrangs a mayatucu: &quot;a tja situ a vavayan nua semuselim inika makaya tiamadju a kemava tua abaya nu magaku. ayatua tjara ljekuya itjen nu kisumalji.&quot; nu i sepatj a qadaw i siva a qiljas i 2023 a cavilj, tuazua a qadaw mavan a sangasangasan a qadaw nu kicepeliw a mareka tja situ a sema gaku a kitulu, ljemaini a malje 67 a vavayavayan tua kipavalitan a abaya a itung. nu tjaivililj djinaulj tiamadju a mapuljat a sema tjumaq a kemasi gaku niamadju. == kasizuan ==</FORM>
        <FORM kindOf="standard">aico a abaya a itong aya tjen a kineljang ota toa aba. a mareka vavayavayan noa semoselim a kemasi toa pasaviri ta avrika, a kemasi toa arabian peninsola, nakemava tiamadjo taico a abaya a itong. pinapongadan a kebaya a kava noa seindonisiya taico a abaya a itong. ljemaini toa kinava a abaya noa sito i vrangs ljemaini a siho noa vrangs (France) toa kinava a abaya noa sito a vavayan i gako. no i alo a qiljas i 2023 a cavilj naqivo ti gabriel attal a tjaljavavavan a kisanremasodj toa mareka gako i vrangs a mayatoco: &quot;a tja sito a vavayan noa semoselim inika makaya tiamadjo a kemava toa abaya no magako. ayatoa tjara ljekoya itjen no kisomalji.&quot; no i sepatj a qadaw i siva a qiljas i 2023 a cavilj, toazoa a qadaw mavan a sangasangasan a qadaw no kicepeliw a mareka tja sito a sema gako a kitolo, ljemaini a malje 67 a vavayavayan toa kipavalitan a abaya a itong. no tjaivililj djinaolj tiamadjo a mapoljat a sema tjomaq a kemasi gako niamadjo. == kasizoan ==</FORM>
    </S>
</TEXT>