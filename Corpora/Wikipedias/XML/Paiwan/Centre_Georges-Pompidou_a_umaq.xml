<?xml version="1.0" ?>
<TEXT id="Wiki_Paiwan_Centre_Georges-Pompidou_a_umaq" xml:lang="pwn" source="Paiwan Wikipedia, article: Centre_Georges-Pompidou_a_umaq" copyright="CC BY-SA" citation="Centre_Georges-Pompidou_a_umaq. (2024, December 07). In Wikipedia [Paiwan]. https://pwn.wikipedia.org/wiki/Centre_Georges-Pompidou_a_umaq" BibTeX_citation="@misc{Wiki_pwn_Centre_Georges-Pompidou_a_umaq, title = Centre_Georges-Pompidou_a_umaq, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Centre_Georges-Pompidou_a_umaq} }">
    <S id="0">
        <FORM kindOf="original">aicu a Centre Georges-Pompidou a umaq (vurangse a kai: Centre Georges-Pompidou；ciniukukan: 龐畢度中心), avan za Pompidou a kuka a sinan papaljizavan tua nemangamanga umaq katua buka a kakaizuanan, izua zuma a ngadan pinaka Beaubourg nua aya. a kaizuanan imaza i paris a lizuk i sikamasan simatjelj, i dedet ta "marais" katua "les halles" matja drusa a kadjunangan. a itadalj ta umaq izua sasqetjan ta sunatj, a paridiu a situcuan a nanemanga umaq, katua gaku patjara zaing kata senay a saliman. cinalivatan ka 1969 a caviljan, a velenget nua se vuranse ti Georges Pompidou sinipapukining aza ti velenget sicuayan ti Charles de Gaulle tazua i sikamasanmusalj a rivurivuan i kacauan nadjemalim katua sivitai niamadju tjai Adolf Hitler, saka na kipuvarung a lemingdjelj ta aicu a sasqetjan ta paridiu a sicuacuayan a nanemanga umaq. kau izua kimaya unem a taiday a kinateveteveljan na kicapilj taicu a paqaqayam a seman umaq a sengsengan, manu napeniliq ta amin ita kuba. ljakua lja ti Georges Pompidou nasaqetju anga sa pinacayan ka 1974 a caviljan, avan nu sika aicu a umaq na patagilj a semeljudjen ka 1977 a caviljan ita qiljasan 31 a qadavan, avan sinipapungadan uta timadju. kemasi 1977 a caviljan patje tucu, izua paselaw ta ita a laulavan lima a kuzulj a kudravan a caucau a mangetjez imaza a paljilji a pacun.</FORM>
        <FORM kindOf="standard">aico a Centre Georges-Pompidoo a omaq (vorangse a kai: Centre Georges-Pompidoo；ciniokokan: 龐畢度中心), avan za Pompidoo a koka a sinan papaljizavan toa nemangamanga omaq katoa boka a kakaizoanan, izoa zoma a ngadan pinaka Beaoboorg noa aya. a kaizoanan imaza i paris a lizok i sikamasan simatjelj, i dedet ta "marais" katoa "les halles" matja drosa a kadjonangan. a itadalj ta omaq izoa sasqetjan ta sonatj, a paridio a sitocoan a nanemanga omaq, katoa gako patjara zaing kata senay a saliman. cinalivatan ka 1969 a caviljan, a velenget noa se voranse ti Georges Pompidoo sinipapokining aza ti velenget sicoayan ti Charles de Gaolle tazoa i sikamasanmosalj a rivorivoan i kacaoan nadjemalim katoa sivitai niamadjo tjai Adolf Hitler, saka na kipovarong a lemingdjelj ta aico a sasqetjan ta paridio a sicoacoayan a nanemanga omaq. kao izoa kimaya onem a taiday a kinateveteveljan na kicapilj taico a paqaqayam a seman omaq a sengsengan, mano napeniliq ta amin ita koba. ljakoa lja ti Georges Pompidoo nasaqetjo anga sa pinacayan ka 1974 a caviljan, avan no sika aico a omaq na patagilj a semeljodjen ka 1977 a caviljan ita qiljasan 31 a qadavan, avan sinipapongadan ota timadjo. kemasi 1977 a caviljan patje toco, izoa paselaw ta ita a laolavan lima a kozolj a kodravan a caocao a mangetjez imaza a paljilji a pacon.</FORM>
    </S>
</TEXT>