<?xml version="1.0" ?>
<TEXT id="Wiki_Paiwan_qaljic_a_busi" xml:lang="pwn" source="Paiwan Wikipedia, article: qaljic_a_busi" copyright="CC BY-SA" citation="qaljic_a_busi. (2025, May 05). In Wikipedia [Paiwan]. https://pwn.wikipedia.org/wiki/qaljic_a_busi" BibTeX_citation="@misc{Wiki_pwn_qaljic_a_busi, title = qaljic_a_busi, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/qaljic_a_busi} }">
    <S id="0">
        <FORM kindOf="original">qaljic a busi qaljic a tjalupung. uri tjemalupung a qaljic a busi azua a uqaljay na kacalisiyan nu palisian, rusinan a qilajc tua tjalupung, sa venecivencik kata djemuas tazua a tjapulung.qaw nu djemuas tua qecengecengel a cawcau kata qulivalivay tuki qecengecengel a vulung izua i quljiljilj a kaljiljaw, mavan a qaljic a busi nua mamazangiljan. uri kemava a uqaljay na kacalisiyan ta itung kata tjemavet, qaw uri kemava ta keljep tiamadju uta nu mirava, sa sinan a qaljic na likuljaw tua kacing sa venaljan kata masitjakit. qaw tjemalupung ta qaljic a busi tuki tarar. pazangal aicu a qaljic a busi nua kacalisiyan nu mirava. uri sinan a qaljic tua tjalupung sa qemacap ta qaljic, qaw venecik tiamdju tua teveljen tiamadju. careqil aicu a qaljic a busi a kinakemudan, kata sinan a aljis, kaljipa, calis kata qaljic na quay. azua a venecikan nua qaljic a busi, ruvencik a mamaxamgiljan ta vulung, qadaw, cawcau kata djilung, avan a pazangal a venecikan；sa uri tjemalupung ta qaljic a busi a qaqetitan, qaw neka a venecikan, ljawa uri sinan a aljis tua linipuru, matu &quot;O&quot; izua i cekad ta tjalupung, sa pasa i cekad nu tjemalupung ta qaljic a busi, sinisanparavac aicu a venecikan niamadju. izua a kapacacapilj azua a kava nua kacalisiyan kata kakudan nua mamazangiljan. saka, azua a kakudan nua venecikan na kava avananga a kakudan nua mamazangiljan. kasicuayanga, masa inika masengseng a mamazangiljan, sa maqati a venecivencik a uqaljay niamadju, kata maqati a venecik a vavayan niamadju, sa sinisanparavac niamadju tua semanpazangal. izuanga a tjunenun, vnecikan, pinuluvucan kata pinadjekecan i kava nua paiwanzuku. qaw izau kapacacapilj a pacugan na venecikan kata kukudan na mamazangiljan, izua a tjelu a pacugan naicu a venecikan: sangasangasang, uri sinisanparavac nua mamazangiljan. sikamasanmusalj, maqati a venecivencik tua tjaucikel nua mamazangiljan kata qinaljan. sikamasantjelulj, nanguanguaq tua kava.</FORM>
        <FORM kindOf="standard">qaljic a bosi qaljic a tjalopong. ori tjemalopong a qaljic a bosi azoa a oqaljay na kacalisiyan no palisian, rosinan a qilajc toa tjalopong, sa venecivencik kata djemoas tazoa a tjapolong.qaw no djemoas toa qecengecengel a cawcao kata qolivalivay toki qecengecengel a volong izoa i qoljiljilj a kaljiljaw, mavan a qaljic a bosi noa mamazangiljan. ori kemava a oqaljay na kacalisiyan ta itong kata tjemavet, qaw ori kemava ta keljep tiamadjo ota no mirava, sa sinan a qaljic na likoljaw toa kacing sa venaljan kata masitjakit. qaw tjemalopong ta qaljic a bosi toki tarar. pazangal aico a qaljic a bosi noa kacalisiyan no mirava. ori sinan a qaljic toa tjalopong sa qemacap ta qaljic, qaw venecik tiamdjo toa teveljen tiamadjo. careqil aico a qaljic a bosi a kinakemodan, kata sinan a aljis, kaljipa, calis kata qaljic na qoay. azoa a venecikan noa qaljic a bosi, rovencik a mamaxamgiljan ta volong, qadaw, cawcao kata djilong, avan a pazangal a venecikan；sa ori tjemalopong ta qaljic a bosi a qaqetitan, qaw neka a venecikan, ljawa ori sinan a aljis toa liniporo, mato &quot;O&quot; izoa i cekad ta tjalopong, sa pasa i cekad no tjemalopong ta qaljic a bosi, sinisanparavac aico a venecikan niamadjo. izoa a kapacacapilj azoa a kava noa kacalisiyan kata kakodan noa mamazangiljan. saka, azoa a kakodan noa venecikan na kava avananga a kakodan noa mamazangiljan. kasicoayanga, masa inika masengseng a mamazangiljan, sa maqati a venecivencik a oqaljay niamadjo, kata maqati a venecik a vavayan niamadjo, sa sinisanparavac niamadjo toa semanpazangal. izoanga a tjonenon, vnecikan, pinolovocan kata pinadjekecan i kava noa paiwanzoko. qaw izao kapacacapilj a pacogan na venecikan kata kokodan na mamazangiljan, izoa a tjelo a pacogan naico a venecikan: sangasangasang, ori sinisanparavac noa mamazangiljan. sikamasanmosalj, maqati a venecivencik toa tjaocikel noa mamazangiljan kata qinaljan. sikamasantjelolj, nangoangoaq toa kava.</FORM>
    </S>
</TEXT>