<?xml version="1.0" ?>
<TEXT id="Wiki_Paiwan_pulingaw" xml:lang="pwn" source="Paiwan Wikipedia, article: pulingaw" copyright="CC BY-SA" citation="pulingaw. (2024, December 07). In Wikipedia [Paiwan]. https://pwn.wikipedia.org/wiki/pulingaw" BibTeX_citation="@misc{Wiki_pwn_pulingaw, title = pulingaw, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pulingaw} }">
    <S id="0">
        <FORM kindOf="original">== pulingaw == a sicuayan a qinaljan nua se paiwan, namasan pazangal aravac a qiniladjan nua pulingaw, a pulingaw maqati a pasasedjalu tua caucau kata naqemati a cemas kata i selem a marka tja vuvu, aicu a pulingaw avan a pakeljakeljang tua varung nua cemas kata kai nua caucau tua cemas. a sika na masan pazangal aravac nua marka pulingaw i qinaljan, ayatua a pulingaw paljavak tua kina i kacauanan nua macidicidilj a caucau; kemasi tua sipualjak, a saqetju nua caucau, semu kuya semu paljiq, kisenai tua kina i kacauanan kata remukuz a pasa selem, neka nu inika kinicapilja a pusaladja nua marka pulingaw tua kina i kacauanan nua timaimanga a caucau. pai avan a sika namasan pazangal aravac a sengsengan a peniliq kata temulu tua seman pulingaw; a patagilj nua peniliq tua pulingaw kemasi tua kinacemkeljan nua kapulingavan a marka vuvu anga a pacun, tu izua auri namakeljangan tu sedjaljep a piliqen a seman pulingaw, izua nu pacun uta a piqinaljan tua uri sedjaljep a kisan pulingaw a vavayavayan a maqacuvucuvung. penenetj pai azua pinenetj tua uri san pulingaven a vavayavayan, izua pinakisumaljiyan tua si tavakan tu kisan pulingaw, inika maqati a pumaya a pacacikel i katjuruvuan i ta inika kinatavakan a kadjunangan; sipiliq uta tua kakanen, maru katjaukaizua a padai a kakesain i qinaljan, inika maqati a pakanan a uri masan pulingaw a caucau tua venli a kemasi pairang a padai, inika pakanan tua namacai anga kakanen a sacemel. azua pakitulutuluin ta pulingaw a maqacuvucuvung a vavayan kidjadjaladjalan nu kipusengsengan a pulingaw. lajkua nu vilivililjan anga nuri lemingdjen a seman pulingaw, pakivadaq anan a sema zaqu tua naqemati acemas kata marka vuvu sakana masalu. pai a pulingaw na kipapaulingaw saka namapukakudan aravac a sikudan, puvarung saka kedri aravac a kai, amin a kipusengsengan tua semu kuya tua caucau, semu siselapai ta qaljaqaljan, pucemel, kipasemalaw, kivadaq… a maretimaljimalji a sengsengan, papupicul kisenai tusika manguaqan suljivatjan nua kinaqinaljanan. == kaizuan ==</FORM>
        <FORM kindOf="standard">== polingaw == a sicoayan a qinaljan noa se paiwan, namasan pazangal aravac a qiniladjan noa polingaw, a polingaw maqati a pasasedjalo toa caocao kata naqemati a cemas kata i selem a marka tja vovo, aico a polingaw avan a pakeljakeljang toa varong noa cemas kata kai noa caocao toa cemas. a sika na masan pazangal aravac noa marka polingaw i qinaljan, ayatoa a polingaw paljavak toa kina i kacaoanan noa macidicidilj a caocao; kemasi toa sipoaljak, a saqetjo noa caocao, semo koya semo paljiq, kisenai toa kina i kacaoanan kata remokoz a pasa selem, neka no inika kinicapilja a posaladja noa marka polingaw toa kina i kacaoanan noa timaimanga a caocao. pai avan a sika namasan pazangal aravac a sengsengan a peniliq kata temolo toa seman polingaw; a patagilj noa peniliq toa polingaw kemasi toa kinacemkeljan noa kapolingavan a marka vovo anga a pacon, to izoa aori namakeljangan to sedjaljep a piliqen a seman polingaw, izoa no pacon ota a piqinaljan toa ori sedjaljep a kisan polingaw a vavayavayan a maqacovocovong. penenetj pai azoa pinenetj toa ori san polingaven a vavayavayan, izoa pinakisomaljiyan toa si tavakan to kisan polingaw, inika maqati a pomaya a pacacikel i katjorovoan i ta inika kinatavakan a kadjonangan; sipiliq ota toa kakanen, maro katjaokaizoa a padai a kakesain i qinaljan, inika maqati a pakanan a ori masan polingaw a caocao toa venli a kemasi pairang a padai, inika pakanan toa namacai anga kakanen a sacemel. azoa pakitolotoloin ta polingaw a maqacovocovong a vavayan kidjadjaladjalan no kiposengsengan a polingaw. lajkoa no vilivililjan anga nori lemingdjen a seman polingaw, pakivadaq anan a sema zaqo toa naqemati acemas kata marka vovo sakana masalo. pai a polingaw na kipapaolingaw saka namapokakodan aravac a sikodan, povarong saka kedri aravac a kai, amin a kiposengsengan toa semo koya toa caocao, semo siselapai ta qaljaqaljan, pocemel, kipasemalaw, kivadaq… a maretimaljimalji a sengsengan, papopicol kisenai tosika mangoaqan soljivatjan noa kinaqinaljanan. == kaizoan ==</FORM>
    </S>
</TEXT>