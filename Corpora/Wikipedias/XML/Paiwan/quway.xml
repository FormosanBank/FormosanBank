<?xml version="1.0" ?>
<TEXT id="Wiki_Paiwan_quway" xml:lang="pwn" source="Paiwan Wikipedia, article: quway" copyright="CC BY-SA" citation="quway. (2025, May 05). In Wikipedia [Paiwan]. https://pwn.wikipedia.org/wiki/quway" BibTeX_citation="@misc{Wiki_pwn_quway, title = quway, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/quway} }">
    <S id="0">
        <FORM kindOf="original">izuazua aicu a quway a kemasi iteku ta vecekadn a sasusuan tua vavavan na katjunangan i taiwan, mavan a nakemerap a vawdj. masanliawliaw a quway i cemecemel na taiwan kacuayanga, aza ngadan nua kadjunangan a &quot;curuquay&quot; mavananga a sinicuayan a siqaivuan na &quot;竹坑村&quot;nua sizigu i akaw tucu, azua a pacugan naicu a ngadan avan a &quot;liaw a quway izua&quot;. ka ripunanan, maqati a sipaveli na quway tua pavelit ta nemanemanga kaizuanan. maqati a kakanen taicu a ljulis avan a ledjeledje a cuqus nua quway, sa maqati a sivengetj tua sialangan kata qeluz na quway a vawdj, maqati a sinancalis tua tjemelju uta. ljakua rualap tua cempu ta parekan tuki vakar aicu a quway. masa semanpazangal taicu a kasiw a kacalisiyan, saka rualap ta quway nu vaik a sema ta qemaljup a uqaljaqaljay. cinavalitan kasicuayanaga, izua a venecikan na ciuku tua ngadan na qinaljan a &quot;豆羅拐社&quot;i tjavuali, mavananga a&quot;tjuruway&quot;sa aza a pacugan nua tjakai avan a liaw a quway izuazua i qinaljan. qaw izua i &quot;嘉蘭村&quot;nua kinzang a qinaljan tucu. == kaizuan ==</FORM>
        <FORM kindOf="standard">izoazoa aico a qoway a kemasi iteko ta vecekadn a sasosoan toa vavavan na katjonangan i taiwan, mavan a nakemerap a vawdj. masanliawliaw a qoway i cemecemel na taiwan kacoayanga, aza ngadan noa kadjonangan a &quot;coroqoay&quot; mavananga a sinicoayan a siqaivoan na &quot;竹坑村&quot;noa sizigo i akaw toco, azoa a pacogan naico a ngadan avan a &quot;liaw a qoway izoa&quot;. ka riponanan, maqati a sipaveli na qoway toa pavelit ta nemanemanga kaizoanan. maqati a kakanen taico a ljolis avan a ledjeledje a coqos noa qoway, sa maqati a sivengetj toa sialangan kata qeloz na qoway a vawdj, maqati a sinancalis toa tjemeljo ota. ljakoa roalap toa cempo ta parekan toki vakar aico a qoway. masa semanpazangal taico a kasiw a kacalisiyan, saka roalap ta qoway no vaik a sema ta qemaljop a oqaljaqaljay. cinavalitan kasicoayanaga, izoa a venecikan na cioko toa ngadan na qinaljan a &quot;豆羅拐社&quot;i tjavoali, mavananga a&quot;tjoroway&quot;sa aza a pacogan noa tjakai avan a liaw a qoway izoazoa i qinaljan. qaw izoa i &quot;嘉蘭村&quot;noa kinzang a qinaljan toco. == kaizoan ==</FORM>
    </S>
</TEXT>