<?xml version="1.0" ?>
<TEXT id="Wiki_Paiwan_Qadaw" xml:lang="pwn" source="Paiwan Wikipedia, article: Qadaw" copyright="CC BY-SA" citation="Qadaw. (2025, May 05). In Wikipedia [Paiwan]. https://pwn.wikipedia.org/wiki/Qadaw" BibTeX_citation="@misc{Wiki_pwn_Qadaw, title = Qadaw, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/Qadaw} }">
    <S id="0">
        <FORM kindOf="original">aicu a Qadaw, pinapu ngadan tua i Navay uta. kemasi cuai a patje tucu, sinan cemas a paqaljai a qadaw, saka masalu a taqaljaqaljan tu qadaw a kinasizuan nua nanemanga i kacauan a naqemati tua ljinaungan nua i kalevelevan. namasan pazangal a Qadaw ta caucau. pukeljang: . milingan na qadaw kacuacuayanga, iteketeku a qadaw, izuazua i vavaw ta qaljiyu sa inika i qacaqaca a matucu, saka semezam aravac a qadaw. qaw inika kipaqadilj a cawcau tua semezam a qadaw sa alapen ta lima a vaqu tua kemesakesa. nu kemesekese ta vaqu, izua a liulj, sa uri kiciur ta liulj a qadaw a patjevavavi tua kalevelevan. saka, nu vaikanga a qadaw sa qemauqaung tiamdju, sa azua a luseq nimadju avan a &quot;luseq na qadaw&quot;. azua a &quot;luseq na qadaw&quot; avan a ngadan nua qataqata i kacalisiyan. izua a kisumalji a pacugan kata ngadan nua qataqata i kacalisiyan, ljawa masa inika mamau ta pacugan i qinaljan na paiwan, uri papungadan ta qataqata tiamadju sa inika mamau a pacugan taizua. &quot;mulimulitan&quot; kata &quot;luseq na qadaw&quot; mavan a tjaljapazangal a qata i paiwan, ljawa masanliawliaw a &quot;mulimulitan&quot;; qaw inika rupacun ta &quot;luseq na qadaw&quot;, sa aicu a qata mavan a uqaljayqaljay nua qata, neka a vavayanvayan nua qata.</FORM>
        <FORM kindOf="standard">aico a Qadaw, pinapo ngadan toa i Navay ota. kemasi coai a patje toco, sinan cemas a paqaljai a qadaw, saka masalo a taqaljaqaljan to qadaw a kinasizoan noa nanemanga i kacaoan a naqemati toa ljinaongan noa i kalevelevan. namasan pazangal a Qadaw ta caocao. pokeljang: . milingan na qadaw kacoacoayanga, iteketeko a qadaw, izoazoa i vavaw ta qaljiyo sa inika i qacaqaca a matoco, saka semezam aravac a qadaw. qaw inika kipaqadilj a cawcao toa semezam a qadaw sa alapen ta lima a vaqo toa kemesakesa. no kemesekese ta vaqo, izoa a liolj, sa ori kicior ta liolj a qadaw a patjevavavi toa kalevelevan. saka, no vaikanga a qadaw sa qemaoqaong tiamdjo, sa azoa a loseq nimadjo avan a &quot;loseq na qadaw&quot;. azoa a &quot;loseq na qadaw&quot; avan a ngadan noa qataqata i kacalisiyan. izoa a kisomalji a pacogan kata ngadan noa qataqata i kacalisiyan, ljawa masa inika mamao ta pacogan i qinaljan na paiwan, ori papongadan ta qataqata tiamadjo sa inika mamao a pacogan taizoa. &quot;molimolitan&quot; kata &quot;loseq na qadaw&quot; mavan a tjaljapazangal a qata i paiwan, ljawa masanliawliaw a &quot;molimolitan&quot;; qaw inika ropacon ta &quot;loseq na qadaw&quot;, sa aico a qata mavan a oqaljayqaljay noa qata, neka a vavayanvayan noa qata.</FORM>
    </S>
</TEXT>