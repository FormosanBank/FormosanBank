<?xml version="1.0" ?>
<TEXT id="Wiki_Paiwan_Shizi" xml:lang="pwn" source="Paiwan Wikipedia, article: Shizi" copyright="CC BY-SA" citation="Shizi. (2024, November 18). In Wikipedia [Paiwan]. https://pwn.wikipedia.org/wiki/Shizi" BibTeX_citation="@misc{Wiki_pwn_Shizi, title = Shizi, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/Shizi} }">
    <S id="0">
        <FORM>shizi guan (pinaywanan: sisigu) imaza i pasanavalj tua akaw king. i viri nakidjekec tua kasugagu, a i kacedas nakidjekec tua daren, a i keledep nakidjekec tua vangsan, a i pasakaledep a navalj mavananga a i cecen, au i navalj nakidjekec tua sinvaudjan. a tjaljaqacavan a qinaljan i taiwan. ka 1875 a cavilj, izua &quot;sisigu livulivu&quot; imaza. aicu guan sedjelj i vuljavuljau a kadjunangan, avan nu a gadugaduan i vecekadan tua taiwan. avan nusekuya sana kauvu a kinakadjunangan, tjaliaw a gadu izua, keri a kazatjan. pakata pana seqaljudj pasa maza izua djanau pana kata vangsan pana, imaza a kalevelevan semezan tu kemaledeledev. ljemita a cavilj i kaljaljaljeqelan kata i kaljazalazangan izua pazangal a pakaigadu a ljiuk pasamaza. aza sikataqaljan sedjelj a paiwan zuku. cinalivatan sisigu avan ca sincen a kadjunangan pasusu ta taiwan sihu a kakudan, au sedjelj aza tjakuvukuvulj kata sapediq sicuayan a kadjunangan tauta. pakata ti tjaivuvu imaza a qivu ta izua tjaqacavan a qaciljay, aza ridiu matu a likuljaw a qulu. saka sipungdan ta &quot;sisigu a gadu&quot;, au siqivu ta &quot;sisigu qinaljan&quot; tauta. ka ripun a djiday, aicu kacalisian a kadjunangan sedjelj i takaw zu cawzudjin, lemindjelj ta gimen i mareka qinaljan, kanri ta sincen, kicaquwan kata suljivatjan a sengsengan. katjasangas ta kumin sihu djemadjas i taihuku, lemingdjlj ta gukusiu, au sipungadan ta &quot;shizi guan&quot;, sipavecik patakaw king sa kanrivi, ka 1950 a cavilj pavalitan ta paakaw king sa kanrivi patjeljatucu. guciu paljavak tua kadjunangan izua alu mula, puluq sa lima a qinaljan i sisigu. au aza sincen vecekadan nua sisigu imaza i kaidi. caucau nasidjaravacan sinupuan kivangvangan racev </FORM>
    </S>
</TEXT>
