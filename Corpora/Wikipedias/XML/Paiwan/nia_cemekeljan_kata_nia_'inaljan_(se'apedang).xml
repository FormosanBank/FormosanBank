<?xml version="1.0" ?>
<TEXT id="Wiki_Paiwan_nia_cemekeljan_kata_nia_'inaljan_(se'apedang)" xml:lang="pwn" source="Paiwan Wikipedia, article: nia_cemekeljan_kata_nia_'inaljan_(se'apedang)" copyright="CC BY-SA" citation="nia_cemekeljan_kata_nia_'inaljan_(se'apedang). (2025, May 05). In Wikipedia [Paiwan]. https://pwn.wikipedia.org/wiki/nia_cemekeljan_kata_nia_'inaljan_(se'apedang)" BibTeX_citation="@misc{Wiki_pwn_nia_cemekeljan_kata_nia_'inaljan_(se'apedang), title = nia_cemekeljan_kata_nia_'inaljan_(se'apedang), year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/nia_cemekeljan_kata_nia_'inaljan_(se'apedang)} }">
    <S id="0">
        <FORM kindOf="original">( aicu a sinivecik ni veneng. mavan a sikiljavakan itua 'apedang a sikavaljutan kasicuyan nimadju. ) a nia 'inaljan i 'apedang, a nia lja'edi sepiuma a i tjainavalj sekaviyangan a i tjaivili. tiamen a se'apedang i pinuikulaljucan tjaljatjuruvuan a cawcau. ayatua tjuruvu a kemasitjuzuma a naiziu a semamaza,manasika nametjuruvuangaman. 'u kivad'an a ramaljeng, aku pinapungadanan ta 'apedang a tja'inaljan 'u ayain a ramaljeng.mayatucu a 'ivu a ramaljeng,&quot;kakaljadripungan dripung a napapungadan tazua 'apedang, drinipungan azua a Kai ,patjetucu inika namaumalj, sika inika. manu'apedan aza nema&quot; aya ramaljeng. manukemuda ayanga'en. a nia 'inaljan izua a tjaljitjiv ta nia pana, dudut ta 'inaljan, nu kalja'udjaljan 'aca aravac a zaljum reminaw ta pana, izua nu uri sevaca'anga ta 'inaljan, marekutjamen aravac .kaivililjanga sikasengsenganga ta dipu 堤防a remengez ta zaljum,kemasizua iniangamen a magagalj. nu kalja'udjaljan pacengceng a pulavay a situ, ta zulezulan.tjuruvu a cawcau a sematjaljitiv a ljemanguy.kumalji a pairing semamazamaza a ljemanguy,a talitu ta 'aca a zaljum a makelukelu, i tjaljitiv,samalji tiamadju ,sa kisuzalangzang uta. izua kamakatalj 'uaguagu'amen i vavua ,zemulezul aravac, nia sipavengetj a 'adjay tua kasiv, nua ljuang ,sa vaik a putidje' a matjaljitjiv a ljemanguy. tazua inikanan a macau' a ljemanguy,kimiya aluanga 'u cavils. 'aivuina'en ni kaka mayatucu,&quot;pay ljanguyu！cunu azua 'unu'unu macau' a ljemanguy, kelju ！'u patuluay hun&quot; aya ti kaka. madje'ud a 'en sa kamaya. kapakatjeluljanga 'ivu a 'emutjav tjanua'en ti kaka, 'u ljauinanga. tazua ma'avus a 'en ta 'u rekutjan, sa 'u ljupetjenanga 'u ngudjus sa tjikezem ,sake mintjapulu a pasavacalj.manusepu'pu' a 'en,&quot;ainuanga cawcau&quot;aya ti kaka ta salasalad a ma'utja'utjav a kipakikim tjanua'en.malangda'en ta ljingav ni kaka i patalad ta zaljum. maya'en tu macay, sipapuljat a 'u picul, ki'av'av ta 'u nasi, paru'iyavanga'en a kemavakav, kacuaiyanga,sevaca'anga'en a kemasi tua zaljum i talad. sa 'eljingenanga'en ni kaka a pasaljaving, manu inikanga'en a napenancu, sidjelia'en na'usalasalad a ki'azalj, masia 'en aravac,&quot;sini'aljudaanga su pancu&quot; aya ti kaka, sialapanga'en ta itung ni kaka sa paitungananga'en. Kemasizua macau'anga'en a ljemanguy. izua za mataita a tjaljitiv,nia sazuazuain uta kivangavang.maljiyan a tjagulj izua, marudjilj nacawcau sa na'edjeljem, sarungua' a kakigururungan,nu mazuamen,maralit ta kigururung,sa katjanitjani,mapiayanga nia lima a kula a kinacavacavan,nu mauma'angamen,kanianinganamen ni kina ni Kama&quot;cunu a nu kinakuraungan savidanga pia'pia'yan a nu kinacavacavan,ayain itjen,sa pacungalanamen,nukudral a nia pasaliv,pazitinganamen,saljengseng aravac a nia kula kata lima,palje'aungangamen tua saljesengan. aiyanga kinakakedriyan nekanu 'utjavan, amin a 'uagu kata kivangavang malevaleva sa kamaya. nu masulesulem 'uzinganga tiavuvu a mangtjengtjez a kemasi vavua,ti vuvu i slep ,natemu'ulj tu tjanuita i cepeng ta vurati ta vasa,pumaya tu anema a inalap a lami.aza kalangu ni vuvu,nakitjakururuyanga ta kiniljaceng a tjawtjav a sama' kanaljacenganga izua penuljatj.i tjaivililj a navenaca' ti vuvu i kuljelje ,ta vinljud a vau' ,pinisangas a ljuang a pinatjukuran ,ta kina'adavan niamadju,malaing kivasa kikisapa a piniputjuy.setukez aravac tiavuvu a 'emuma,inikamen a maulam ta kakanen. aiyanga tiavuvu inikanga mapacucun i vavua a 'emuma'uma,inikanga pucevucevulj a tapau nia vuvu,nekanga nu tjemautjav i vavua tjanuitjen.singlidanga'en tjanumun vuvu. tucu kedrianga zaljum,mavekeljanga cawcau a sematjaljitiv a ljemanguy,inikanga 'eringaringalj a i tjaljitiv, nasapuljuanga a i tjaljitjiv. kavalanga sicuayan,nekanu'iljang kata cemel.nasamljam a i kalevelevan,naljamzav a zaljum,sarungua' a tjasinasiyan.nu 'azemezemetj nasepelju' a i kalevelevan ta vitjuan a kalikijkij nguangua' aravac,izua nu pacunamen ta sipanapana' a vitjuan na temalidu aravac.a iljas, natemeljar aravac,mapa'ulja a kadjunangan,inikangamen a kiputinaki a pa'ulja ta djalan.aiyanga a kinangua'an nasicuayan,singlida'en.</FORM>
        <FORM kindOf="standard">( aico a sinivecik ni veneng. mavan a sikiljavakan itoa 'apedang a sikavaljotan kasicoyan nimadjo. ) a nia 'inaljan i 'apedang, a nia lja'edi sepioma a i tjainavalj sekaviyangan a i tjaivili. tiamen a se'apedang i pinoikolaljocan tjaljatjorovoan a cawcao. ayatoa tjorovo a kemasitjozoma a naizio a semamaza,manasika nametjorovoangaman. 'o kivad'an a ramaljeng, ako pinapongadanan ta 'apedang a tja'inaljan 'o ayain a ramaljeng.mayatoco a 'ivo a ramaljeng,&quot;kakaljadripongan dripong a napapongadan tazoa 'apedang, drinipongan azoa a Kai ,patjetoco inika namaomalj, sika inika. mano'apedan aza nema&quot; aya ramaljeng. manokemoda ayanga'en. a nia 'inaljan izoa a tjaljitjiv ta nia pana, dodot ta 'inaljan, no kalja'odjaljan 'aca aravac a zaljom reminaw ta pana, izoa no ori sevaca'anga ta 'inaljan, marekotjamen aravac .kaivililjanga sikasengsenganga ta dipo 堤防a remengez ta zaljom,kemasizoa iniangamen a magagalj. no kalja'odjaljan pacengceng a polavay a sito, ta zolezolan.tjorovo a cawcao a sematjaljitiv a ljemangoy.komalji a pairing semamazamaza a ljemangoy,a talito ta 'aca a zaljom a makelokelo, i tjaljitiv,samalji tiamadjo ,sa kisozalangzang ota. izoa kamakatalj 'oagoago'amen i vavoa ,zemolezol aravac, nia sipavengetj a 'adjay toa kasiv, noa ljoang ,sa vaik a potidje' a matjaljitjiv a ljemangoy. tazoa inikanan a macao' a ljemangoy,kimiya aloanga 'o cavils. 'aivoina'en ni kaka mayatoco,&quot;pay ljangoyo！cono azoa 'ono'ono macao' a ljemangoy, keljo ！'o patoloay hon&quot; aya ti kaka. madje'od a 'en sa kamaya. kapakatjeloljanga 'ivo a 'emotjav tjanoa'en ti kaka, 'o ljaoinanga. tazoa ma'avos a 'en ta 'o rekotjan, sa 'o ljopetjenanga 'o ngodjos sa tjikezem ,sake mintjapolo a pasavacalj.manosepo'po' a 'en,&quot;ainoanga cawcao&quot;aya ti kaka ta salasalad a ma'otja'otjav a kipakikim tjanoa'en.malangda'en ta ljingav ni kaka i patalad ta zaljom. maya'en to macay, sipapoljat a 'o picol, ki'av'av ta 'o nasi, paro'iyavanga'en a kemavakav, kacoaiyanga,sevaca'anga'en a kemasi toa zaljom i talad. sa 'eljingenanga'en ni kaka a pasaljaving, mano inikanga'en a napenanco, sidjelia'en na'osalasalad a ki'azalj, masia 'en aravac,&quot;sini'aljodaanga so panco&quot; aya ti kaka, sialapanga'en ta itong ni kaka sa paitongananga'en. Kemasizoa macao'anga'en a ljemangoy. izoa za mataita a tjaljitiv,nia sazoazoain ota kivangavang.maljiyan a tjagolj izoa, marodjilj nacawcao sa na'edjeljem, sarongoa' a kakigororongan,no mazoamen,maralit ta kigororong,sa katjanitjani,mapiayanga nia lima a kola a kinacavacavan,no maoma'angamen,kanianinganamen ni kina ni Kama&quot;cono a no kinakoraongan savidanga pia'pia'yan a no kinacavacavan,ayain itjen,sa pacongalanamen,nokodral a nia pasaliv,pazitinganamen,saljengseng aravac a nia kola kata lima,palje'aongangamen toa saljesengan. aiyanga kinakakedriyan nekano 'otjavan, amin a 'oago kata kivangavang malevaleva sa kamaya. no masolesolem 'ozinganga tiavovo a mangtjengtjez a kemasi vavoa,ti vovo i slep ,natemo'olj to tjanoita i cepeng ta vorati ta vasa,pomaya to anema a inalap a lami.aza kalango ni vovo,nakitjakororoyanga ta kiniljaceng a tjawtjav a sama' kanaljacenganga izoa penoljatj.i tjaivililj a navenaca' ti vovo i koljelje ,ta vinljod a vao' ,pinisangas a ljoang a pinatjokoran ,ta kina'adavan niamadjo,malaing kivasa kikisapa a pinipotjoy.setokez aravac tiavovo a 'emoma,inikamen a maolam ta kakanen. aiyanga tiavovo inikanga mapacocon i vavoa a 'emoma'oma,inikanga pocevocevolj a tapao nia vovo,nekanga no tjemaotjav i vavoa tjanoitjen.singlidanga'en tjanomon vovo. toco kedrianga zaljom,mavekeljanga cawcao a sematjaljitiv a ljemangoy,inikanga 'eringaringalj a i tjaljitiv, nasapoljoanga a i tjaljitjiv. kavalanga sicoayan,nekano'iljang kata cemel.nasamljam a i kalevelevan,naljamzav a zaljom,sarongoa' a tjasinasiyan.no 'azemezemetj nasepeljo' a i kalevelevan ta vitjoan a kalikijkij ngoangoa' aravac,izoa no paconamen ta sipanapana' a vitjoan na temalido aravac.a iljas, natemeljar aravac,mapa'olja a kadjonangan,inikangamen a kipotinaki a pa'olja ta djalan.aiyanga a kinangoa'an nasicoayan,singlida'en.</FORM>
    </S>
</TEXT>