<?xml version="1.0" ?>
<TEXT id="Wiki_Paiwan_Maui" xml:lang="pwn" source="Paiwan Wikipedia, article: Maui" copyright="CC BY-SA" citation="Maui. (2025, May 05). In Wikipedia [Paiwan]. https://pwn.wikipedia.org/wiki/Maui" BibTeX_citation="@misc{Wiki_pwn_Maui, title = Maui, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/Maui} }">
    <S id="0">
        <FORM kindOf="original">Maui imaza i Autearua a qinaljan, izua za milimilingan na kaizuanan a patjara ti &quot;Maui&quot;aya. aicu a ti Maui, pulju a aljak a kemasi kakedrian. ljakua kinilailaingan na cemas sa papeqacain. manasika maqati timadju a masan papamaw a caucau katua cemas. mayanga puqentjan, sa narakac timadju a kiqeci ta qalja, manasika sinan cemas nua mauli a kaizuanan i Autearua. ljakua timadju, tjengelay aravac a kiqayam tua pazangazangal a sengesengan, tjengelay uta a lemanaw tua salasaladj, mayanga saigu a palisi uta, sa pinakata san &quot;ljemikay a pulingaw&quot; inaya nua sikataqaljan. saka naseminamalji aravac a picul katua caquan ta kinasan pulingaw nimadju, ayatua kemasi ta vuvu a vavayan nimadju a nagemaugaw tua na seminamalji a cuqelay a sipalisilisi. sa izua timadju a naqemacuvung tua na seminalmaji a sengesengan, izua za &quot;lemedaw ta sapui, cempu a seman calis, panadip ta kadjunangan katua qemati tua vatu……. ayaya, qau na kiqeci anan timadju tua &quot;sipacacai a vavayan a cemas&quot;, sa ini a macai timadju, avan a sinika pungadan ni Maui i Autearua a qinaljan. milingan a patjara ti Maui saka, imaza i tua kakudanan na bulinisian, liaw aravac a tjaucikel. patjara &quot;pinanadipan ni maui a qinaljan a kadjunangan&quot;, qau a Autearua a qinaljan, mavan a tjaljakudrakudralan a qinaljan. izua maljesepatj a kaka a uqaljay nimadju, seman paqeteleng aravac tjai Maui, sa ini a pakiciuren ti maui a semaljavek a kipanadip. ljakua ti maui, kicakaw a malang ta sipanadinadip a turivecan, sa kiqilja uta timadju i patekuteku ta varukur na kaka. patje uri cemaca tua kiniciqaw a pasatjladj, manu keljangen anga ti maui i tjaladj. qau, sa izua ti maui a kipanadip, manu palisin anan a turivecan, sa sivaliljing a alalj a pasaljavek. sa ljetjalatjaladj anga a sipanadinadip, manu mesadjelung anga, matu namadjameq ta nemanga. sa sikigalju nimadju a lemakac, sa lakacen a patjekacauanen a ciqaw, ljakua, &quot;galjuanan&quot; ayain ni maui tua mareka kaka, &quot;ku papiminesegau anan na ljavek a cemas ti tangalua, sa tja civiciviqau anga ciqaw&quot; ayain a kaka. ljakua maratjak aravac a mareka kaka nimadju, sa pacaciviciviqen anga a ciqaw. aicu mavan a masan kadjunangan a pitjaivililj i peitaw a qinaljan. izua gadu, vacalj, ceva katua tjaguy na malengedj i ljavek. i Autearua qau, imaza i Autearua, liaw aravac a sinikipacacapilj ta milingan ni Maui. sa imaza i Waipunamu, izua za sinipapungadan ta &quot;Siniqaqeci a Varukur ni Maui&quot; aya, izuanan a qinaljan sinipapungadan ta &quot;Maui a Qaciljay&quot; aya uta.</FORM>
        <FORM kindOf="standard">Maoi imaza i Aotearoa a qinaljan, izoa za milimilingan na kaizoanan a patjara ti &quot;Maoi&quot;aya. aico a ti Maoi, poljo a aljak a kemasi kakedrian. ljakoa kinilailaingan na cemas sa papeqacain. manasika maqati timadjo a masan papamaw a caocao katoa cemas. mayanga poqentjan, sa narakac timadjo a kiqeci ta qalja, manasika sinan cemas noa maoli a kaizoanan i Aotearoa. ljakoa timadjo, tjengelay aravac a kiqayam toa pazangazangal a sengesengan, tjengelay ota a lemanaw toa salasaladj, mayanga saigo a palisi ota, sa pinakata san &quot;ljemikay a polingaw&quot; inaya noa sikataqaljan. saka naseminamalji aravac a picol katoa caqoan ta kinasan polingaw nimadjo, ayatoa kemasi ta vovo a vavayan nimadjo a nagemaogaw toa na seminamalji a coqelay a sipalisilisi. sa izoa timadjo a naqemacovong toa na seminalmaji a sengesengan, izoa za &quot;lemedaw ta sapoi, cempo a seman calis, panadip ta kadjonangan katoa qemati toa vato……. ayaya, qao na kiqeci anan timadjo toa &quot;sipacacai a vavayan a cemas&quot;, sa ini a macai timadjo, avan a sinika pongadan ni Maoi i Aotearoa a qinaljan. milingan a patjara ti Maoi saka, imaza i toa kakodanan na bolinisian, liaw aravac a tjaocikel. patjara &quot;pinanadipan ni maoi a qinaljan a kadjonangan&quot;, qao a Aotearoa a qinaljan, mavan a tjaljakodrakodralan a qinaljan. izoa maljesepatj a kaka a oqaljay nimadjo, seman paqeteleng aravac tjai Maoi, sa ini a pakicioren ti maoi a semaljavek a kipanadip. ljakoa ti maoi, kicakaw a malang ta sipanadinadip a torivecan, sa kiqilja ota timadjo i patekoteko ta varokor na kaka. patje ori cemaca toa kiniciqaw a pasatjladj, mano keljangen anga ti maoi i tjaladj. qao, sa izoa ti maoi a kipanadip, mano palisin anan a torivecan, sa sivaliljing a alalj a pasaljavek. sa ljetjalatjaladj anga a sipanadinadip, mano mesadjelong anga, mato namadjameq ta nemanga. sa sikigaljo nimadjo a lemakac, sa lakacen a patjekacaoanen a ciqaw, ljakoa, &quot;galjoanan&quot; ayain ni maoi toa mareka kaka, &quot;ko papiminesegao anan na ljavek a cemas ti tangaloa, sa tja civiciviqao anga ciqaw&quot; ayain a kaka. ljakoa maratjak aravac a mareka kaka nimadjo, sa pacaciviciviqen anga a ciqaw. aico mavan a masan kadjonangan a pitjaivililj i peitaw a qinaljan. izoa gado, vacalj, ceva katoa tjagoy na malengedj i ljavek. i Aotearoa qao, imaza i Aotearoa, liaw aravac a sinikipacacapilj ta milingan ni Maoi. sa imaza i Waiponamo, izoa za sinipapongadan ta &quot;Siniqaqeci a Varokor ni Maoi&quot; aya, izoanan a qinaljan sinipapongadan ta &quot;Maoi a Qaciljay&quot; aya ota.</FORM>
    </S>
</TEXT>