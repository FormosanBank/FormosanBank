<?xml version="1.0" ?>
<TEXT id="Wiki_Paiwan_nu_sesingvaudjan_a_tjaucikel" xml:lang="pwn" source="Paiwan Wikipedia, article: nu_sesingvaudjan_a_tjaucikel" copyright="CC BY-SA" citation="nu_sesingvaudjan_a_tjaucikel. (2024, November 18). In Wikipedia [Paiwan]. https://pwn.wikipedia.org/wiki/nu_sesingvaudjan_a_tjaucikel" BibTeX_citation="@misc{Wiki_pwn_nu_sesingvaudjan_a_tjaucikel, title = nu_sesingvaudjan_a_tjaucikel, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/nu_sesingvaudjan_a_tjaucikel} }">
    <S id="0">
        <FORM>nu sesingvaudjan a tjaucikel(Drinipunan: ; Ljinautjian: ) katagilj ka 1871 a cavilj 10 a qiljas, izua za nakemasi Okinawa Miyahuruzima a varukur, na secevung ta selapay a raljiz i ljavek, sa valiyan a pasa Taiwan i Tjausabu (i Kaliyavan tucu) , sa sedukduk a varukur niamadju i maza, sa ljeteku tiamadju a kemasi ta varukur, sa sema kadjunangan, manu cengeceng tua qinaljan nua Payuan i kusekus. palemek tua inika mapakadjaludjalu ta kinacacevungan nua Dripun katua Payuan, ljakua kinipaqaljayan na Payuan azua mareka Dripun. qau masa ini a cengeceng tua sicikelan ta sikiqepuan ta mareka salasaladj a liljing, masa qineci anga na Payuan aya za sivitai na Ciukuk. qau, avan anga sinan pacugan nua sivitai na Dripun tu uri djaljunen a i Sivaudjan, a maqaqeci tua Payuan imaza sivaudjan. pakavililj ka i 1874 a cavilj, pakatjai saigu cugumitji a cemiur ta sivitai na Dripun sa djaljung i Taiwan a uri maqaqeci. sa ljeteku i ljungkiyav, sa uri vaik i sikimung aya, manu secevung ta nalemaung imaza a Payuan, sa maqaqeci imaza. masa uri ljemakev ta siljavakan a kadjunangan aya kinemeneman a naicu a Payuan, izua tu na seman neka tua nasi sa kiqeci ta Dripun. kumalji na selapay aravac a kinaqaqecian ta Dripun tazua. inika na madjulu aravac a Dripun tua kinaqaqecian tazua uta. nu ini a mavan a kinaljazuanan a sikiqaqecian a turivecan na Dripun, inika tjaumakaya a Payuan ta Dripun, mayanga kinatjuruvuan a sivitai na Dripun uta. sa ljevavaven azua kinazuavan a lemaung na Payuan a gadu, sa qeciqecin anga a tja sikataqaljan, patje papacayen anga a mamazangiljan ti Aljuku katua aljak, tjaljuzuanga za kinaqaqeciayan i sikimung. kaizuan </FORM>
    </S>
</TEXT>
