<?xml version="1.0" ?>
<TEXT id="Wiki_Paiwan_tjuqulj" xml:lang="pwn" source="Paiwan Wikipedia, article: tjuqulj" copyright="CC BY-SA" citation="tjuqulj. (2024, November 18). In Wikipedia [Paiwan]. https://pwn.wikipedia.org/wiki/tjuqulj" BibTeX_citation="@misc{Wiki_pwn_tjuqulj, title = tjuqulj, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/tjuqulj} }">
    <S id="0">
        <FORM> tjuqulj nu napcunanga a paiwanzuku ta venucivuciar a tjuqulj sa kemeljanganga tiamadju taizuanga a pias nua gang. aicu a ngadan pacugan naicu a kasiw a tjuqulj mavan a caljeqil a kasiw aya, sa maqatianga itjen tua pucungu. nu mavacukanga a kacalisyan, uri temalem ta tjuqulj tiamadju i qumu sa culj a kadjunangan, qaw uri masengseng tiamadju tuquma tu pida cavilj. cinavalitan na tjuqulj navenecik i likisi nua ciuku: &quot;izuazua a cemecemel idedet ta cilasoaq, sa izunga a liawliaw a kasiw uta idedet ta marekaqinaljan nua tapuluq kata alu a sikataqaljan. qaw pinak tjuqulj a &quot;cyokuozu&quot; nua paiwanzuku na paliljaw kata pinaka a &quot;Toru&quot; nua amiszuku, sa uri sinanpazanagal taicu a kasiw niamadju. qatjaw nakemeljanganga timadju ta maqati a sinikuda aicu a kasiw, sa paveliveli tua zuma tuki matjatjawvalit.&quot; sa nakinemenem ti Kano Tadao tua : &quot;izuazua a tjuqulj i luzon kasicuacuay, sa masanliawliaw i gaduan na vecekadan i navalj a pasakaledep sa papeted ta cemecemel i calisiyan uta. uri kemacu a paiwanzuku ta tjuqulj nu semamaza tiamadju tua taiwan, qaw izua a kudrakudral a tjuqulj i rikiri a qinaljan itjainavalj sa maqati a pakeljang tjanuitjen tua quma na qinaljan izua a kasicuacuayan. qatjaw nu semamaza a kacalisiyan sa kemacu taicu a tjaljapazangal a kasiw tiamadju.&quot; kaizuan 1. , , , (2005) .P197 198.</FORM>
    </S>
</TEXT>
