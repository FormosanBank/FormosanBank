<?xml version="1.0" ?>
<TEXT id="Wiki_Paiwan_ljawzung" xml:lang="pwn" source="Paiwan Wikipedia, article: ljawzung" copyright="CC BY-SA" citation="ljawzung. (2025, May 05). In Wikipedia [Paiwan]. https://pwn.wikipedia.org/wiki/ljawzung" BibTeX_citation="@misc{Wiki_pwn_ljawzung, title = ljawzung, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/ljawzung} }">
    <S id="0">
        <FORM kindOf="original">masanliawliaw aicu a ljawzung i tjainavalj tua chuku, indisiya, malasiya, liwkiutaw kata i teku a sasusuan tua vavavan na katjunangan i taiwan. sikakudanan masa djaljav a meqaca kata lumeljak a kasiw naicu a ljawzung, sa inika sedjaljep tua masantjumaqan, amin a sedjaljep ta temapaw, tuki masantjaljev kata kucu. qadjaw nu 1960 a cavilj, napatagilj a temaletalem tua ngilngil i navalj, naridraridr taza kasiw a cawcau sa benerung itua kasiw, qaw pinizua a ngilngil sa sinanljupetjan naicu a ljawzung a madjulu tua macemu. maqati a masansiac aza qavu na ljawzung uta, kasicuayan, nu kisudju a mamazangiljan, uri semavac tua aicu a ljawzung a kasiw, masa qacaqaca kata sevesevec aicu a kasiw na ljawzung, saka masanpazangal aravac aicu a kasiw nu cemavilid tjai mamazangiljan. masa tjengelay a keman ta vucelacelay a qaljic na ljawzung a vavauy, sa uri malap taicu a qaljic itua i asav a pulingaw a sekuljaljau, aza pacugan mavan a vavuy a sipatjavang tua sevalitan. kaizuanan 鄭漢文,王相華,鄭惠芬, .P89-90.</FORM>
        <FORM kindOf="standard">masanliawliaw aico a ljawzong i tjainavalj toa choko, indisiya, malasiya, liwkiotaw kata i teko a sasosoan toa vavavan na katjonangan i taiwan. sikakodanan masa djaljav a meqaca kata lomeljak a kasiw naico a ljawzong, sa inika sedjaljep toa masantjomaqan, amin a sedjaljep ta temapaw, toki masantjaljev kata koco. qadjaw no 1960 a cavilj, napatagilj a temaletalem toa ngilngil i navalj, naridraridr taza kasiw a cawcao sa benerong itoa kasiw, qaw pinizoa a ngilngil sa sinanljopetjan naico a ljawzong a madjolo toa macemo. maqati a masansiac aza qavo na ljawzong ota, kasicoayan, no kisodjo a mamazangiljan, ori semavac toa aico a ljawzong a kasiw, masa qacaqaca kata sevesevec aico a kasiw na ljawzong, saka masanpazangal aravac aico a kasiw no cemavilid tjai mamazangiljan. masa tjengelay a keman ta vocelacelay a qaljic na ljawzong a vavaoy, sa ori malap taico a qaljic itoa i asav a polingaw a sekoljaljao, aza pacogan mavan a vavoy a sipatjavang toa sevalitan. kaizoanan 鄭漢文,王相華,鄭惠芬, .P89-90.</FORM>
    </S>
</TEXT>