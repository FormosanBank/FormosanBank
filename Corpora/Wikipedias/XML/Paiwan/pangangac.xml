<?xml version="1.0" ?>
<TEXT id="Wiki_Paiwan_pangangac" xml:lang="pwn" source="Paiwan Wikipedia, article: pangangac" copyright="CC BY-SA" citation="pangangac. (2024, December 07). In Wikipedia [Paiwan]. https://pwn.wikipedia.org/wiki/pangangac" BibTeX_citation="@misc{Wiki_pwn_pangangac, title = pangangac, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/pangangac} }">
    <S id="0">
        <FORM kindOf="original">masanliawliaw aicu a kasiw izua i teku a sasusuan tua vavavan na katjunangan i taiwan a gaduan. nu venuciyaranga aicu a pangangac nu drusa kata tjelu a qiljasan, masanliaw a vucelay a vuljangaw i teku ta kasiw, sa kemeljangitjen tu mangetjetjez a kaljavevuan. sikakudan caljeqil aravac a kasiw na pangangac, qaw rukikasiw taicu a pangangac a payuwan tu sinanqaselu a sipaisuisu ta vaqu, kata sinancukes na umaqan. nuri puvaljawanga a payuwan, tjapazangal a palisian a sipakisudju tua sipapuvaljaw, qaw makakeljakeljang uta a mareka matjaljaljak tazuwa. sa, uri kemacu ta liaw a nanguanguaqan a kasiw a uqaljay sa pavayan ta vavayan. qaw, aicu a kasiw mavan a caljaqil, masevec kata sedjaljep a sipapecungu a kasiw. sa aicu a pangangac, uri kacuin na payuwan a uqaljay. qaca sa nguljingulj aicu a vuljangaw na pangangac. nu venuciyar aza vucelay a vuljangaw, izua a liaw a tjaynan a kialju tua vuljangaw, sa sipapungadan taicu a kasiw a "pangac" aya a payuwan. tjaljatjengelayan ta kakanen aicu a ledjeledje na pangangac a sizi, maqati uta a sedjeljep aicu a kasiw a semandringay a cinunan. sa tjengelay a pudrinay a cinunan i dudut taicu a pangangac. kaizuanan 鄭漢文,王相華,鄭惠芬, .P73.</FORM>
        <FORM kindOf="standard">masanliawliaw aico a kasiw izoa i teko a sasosoan toa vavavan na katjonangan i taiwan a gadoan. no venociyaranga aico a pangangac no drosa kata tjelo a qiljasan, masanliaw a vocelay a voljangaw i teko ta kasiw, sa kemeljangitjen to mangetjetjez a kaljavevoan. sikakodan caljeqil aravac a kasiw na pangangac, qaw rokikasiw taico a pangangac a payowan to sinanqaselo a sipaisoiso ta vaqo, kata sinancokes na omaqan. nori povaljawanga a payowan, tjapazangal a palisian a sipakisodjo toa sipapovaljaw, qaw makakeljakeljang ota a mareka matjaljaljak tazowa. sa, ori kemaco ta liaw a nangoangoaqan a kasiw a oqaljay sa pavayan ta vavayan. qaw, aico a kasiw mavan a caljaqil, masevec kata sedjaljep a sipapecongo a kasiw. sa aico a pangangac, ori kacoin na payowan a oqaljay. qaca sa ngoljingolj aico a voljangaw na pangangac. no venociyar aza vocelay a voljangaw, izoa a liaw a tjaynan a kialjo toa voljangaw, sa sipapongadan taico a kasiw a "pangac" aya a payowan. tjaljatjengelayan ta kakanen aico a ledjeledje na pangangac a sizi, maqati ota a sedjeljep aico a kasiw a semandringay a cinonan. sa tjengelay a podrinay a cinonan i dodot taico a pangangac. kaizoanan 鄭漢文,王相華,鄭惠芬, .P73.</FORM>
    </S>
</TEXT>