<?xml version="1.0" ?>
<TEXT id="Wiki_Paiwan_sapuy" xml:lang="pwn" source="Paiwan Wikipedia, article: sapuy" copyright="CC BY-SA" citation="sapuy. (2024, December 07). In Wikipedia [Paiwan]. https://pwn.wikipedia.org/wiki/sapuy" BibTeX_citation="@misc{Wiki_pwn_sapuy, title = sapuy, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/sapuy} }">
    <S id="0">
        <FORM kindOf="original">== sapuy == ka tevutanga dingki maljiyananga tjasi paquljaqulja, sa maumaljanga a tja sikudan a tja sikavaljut auta, pasa maquliqulipanga a patjetucu! ljakua aicua sikudanan nua semicuayan, nu neka sapuy maru neka zaljum a tja sikavaljut sarekuya aravac. manasika a tja sikarakudan a semicuayan, a sisanpazangalan tua sapuy, namaya tua sisanpazangalan tua zaljum. kemasi tua sapuy setje keljanganga tu namakuda pinakazuanan a caquwan nua tja sevalitan. nu namayatucuanga tjen a izuanga ta dingki na sekiamav tua situcuwananga a sikudan, a nekanga tja valisaked tua tja sikavaljut, nakuya ikatjen a kipaqenetj, kicaquwan tua patjara sikarakudan tua tja sini kavaljut a sapuy, ulja palalautanga a tja kakicaquwanan. patjara sapuy a kakudan a pitua tja kakudakudan namasan paravacangata. nu pecungu itjen sa medjek makayanga lemikezalj kemesa tua kanen, nu kaljaljaljeqelan tjasi kalingulingulj akingidu tu sikaseljec. azua na mazazangiljan a kasasavan tja kakaqepuwan i qinaljan, nu izua pupalisiyan pucekecekelj, nu qezemezemetj pinivecekadan a sapui, sa tja ziazian a malevaleva. malap ta namalayicanga ljaviya wungeljen sa seman zaman, si paqulja ta djalan nu qezemezemetj. nu izuwa pacugan i qinaljan, pucevulj sa pakeljang tu yanuwan. kumalji a salilim ulja djaljuni a paseqeljing a kirimu. nu makakivaqu icengceng a liyav a iyav a gang a makaveljeluwan, tazua masi zaman tusi paqulja marepusalasaladj, a tjemiljuwal ta gang ta iyav sa sipangapangalj, izuanga tja kanen tja sini kalevanga mapuljat. nu cemulju ta qacang, malap ta zaman sa papedjeki tu semingis a pakasangas, kata cemapa ta vasa a seman aradj. nu masusalimananga tiamadju a uqaljaqaljai mavana sapuy a sikasengeseng tua ljemenguwaq ta turivecan a tjakit vuluq, a sipanaq a tiveljatan vakela, a siqusuqusul a kakara(kakarang) a vuka, katua seman djilung, sapuy sakamaya sikasengeseng. remaqazemetj a masi zaman, lemivu tua tidriyulj, cemevulj tua pakazuazuanan a lala, na lava, ciya, but, nu macevulj sa kaviladj madjameq sakamaya. a wumaq kasicuayan nakuya ika tja padjekedjekecan a qavuwavuwan a pucevulj, avan nu qemuveling aya ramaljemaljeng. ulja paljakev tua qeluz tua sialangan, ika kicaingan na qatjuvitjuvi kata sasayalj tu maljekuya tja umaq. sikavaljutan aicu a sapuy katua zaljum mamav a kinamasan pazangalan tua tjanasi.</FORM>
        <FORM kindOf="standard">== sapoy == ka tevotanga dingki maljiyananga tjasi paqoljaqolja, sa maomaljanga a tja sikodan a tja sikavaljot aota, pasa maqoliqolipanga a patjetoco! ljakoa aicoa sikodanan noa semicoayan, no neka sapoy maro neka zaljom a tja sikavaljot sarekoya aravac. manasika a tja sikarakodan a semicoayan, a sisanpazangalan toa sapoy, namaya toa sisanpazangalan toa zaljom. kemasi toa sapoy setje keljanganga to namakoda pinakazoanan a caqowan noa tja sevalitan. no namayatocoanga tjen a izoanga ta dingki na sekiamav toa sitocowananga a sikodan, a nekanga tja valisaked toa tja sikavaljot, nakoya ikatjen a kipaqenetj, kicaqowan toa patjara sikarakodan toa tja sini kavaljot a sapoy, olja palalaotanga a tja kakicaqowanan. patjara sapoy a kakodan a pitoa tja kakodakodan namasan paravacangata. no pecongo itjen sa medjek makayanga lemikezalj kemesa toa kanen, no kaljaljaljeqelan tjasi kalingolingolj akingido to sikaseljec. azoa na mazazangiljan a kasasavan tja kakaqepowan i qinaljan, no izoa popalisiyan pocekecekelj, no qezemezemetj pinivecekadan a sapoi, sa tja ziazian a malevaleva. malap ta namalayicanga ljaviya wongeljen sa seman zaman, si paqolja ta djalan no qezemezemetj. no izowa pacogan i qinaljan, pocevolj sa pakeljang to yanowan. komalji a salilim olja djaljoni a paseqeljing a kirimo. no makakivaqo icengceng a liyav a iyav a gang a makaveljelowan, tazoa masi zaman tosi paqolja mareposalasaladj, a tjemiljowal ta gang ta iyav sa sipangapangalj, izoanga tja kanen tja sini kalevanga mapoljat. no cemoljo ta qacang, malap ta zaman sa papedjeki to semingis a pakasangas, kata cemapa ta vasa a seman aradj. no masosalimananga tiamadjo a oqaljaqaljai mavana sapoy a sikasengeseng toa ljemengowaq ta torivecan a tjakit voloq, a sipanaq a tiveljatan vakela, a siqosoqosol a kakara(kakarang) a voka, katoa seman djilong, sapoy sakamaya sikasengeseng. remaqazemetj a masi zaman, lemivo toa tidriyolj, cemevolj toa pakazoazoanan a lala, na lava, ciya, bot, no macevolj sa kaviladj madjameq sakamaya. a womaq kasicoayan nakoya ika tja padjekedjekecan a qavowavowan a pocevolj, avan no qemoveling aya ramaljemaljeng. olja paljakev toa qeloz toa sialangan, ika kicaingan na qatjovitjovi kata sasayalj to maljekoya tja omaq. sikavaljotan aico a sapoy katoa zaljom mamav a kinamasan pazangalan toa tjanasi.</FORM>
    </S>
</TEXT>