<?xml version="1.0" ?>
<TEXT id="Wiki_Paiwan_barcelona_a_lizuk" xml:lang="pwn" source="Paiwan Wikipedia, article: barcelona_a_lizuk" copyright="CC BY-SA" citation="barcelona_a_lizuk. (2024, November 18). In Wikipedia [Paiwan]. https://pwn.wikipedia.org/wiki/barcelona_a_lizuk" BibTeX_citation="@misc{Wiki_pwn_barcelona_a_lizuk, title = barcelona_a_lizuk, year = 2024, month = November, day = 18, note = {In Wikipedia [Paiwan]}, url = {https://pwn.wikipedia.org/wiki/barcelona_a_lizuk} }">
    <S id="0">
        <FORM>barcelona(catalunya a kai:Barcelona, sipanya a kai:Barcelona, ciniukukan: )avan ca lizuk nua i catalunya a sihu nua se sipanya. imaza i pasakacedas a viri tua Ibérica a kadjunangan ( nua aya), aza lizuk nakicevung ta ljavek pinaka . izua tu kimaya itaiday sa umen puluq a kudravan a caucau imaza i vecekadan tua hici, au izua kimaya lima taiday a kudravan a cuacau imaza i pinaljavakan tua barcelona a penuljat. avan nu sangasangasan a lizuk itua catalunya a kadjunangan. izua seman hulic a kikay, remasudj a kilalaing ta kakudan a gimeng, kutu huing katua tjaljavavavan a kamakama a gimeng nalemingdjelj imaza. ka 1999 a caviljan aza zashi pinaka nase amilika napiniliq tua aicu a barcelona a kadjunangan masan tua tjara maqati a semamaza a kivangavang itua matja lima puluq a kivangvangan i kacauan. kasicuayan aicu a barcelona a kadjunangan nalemingdjelj pasa tua sivitai nase Carthage( nua aya) ti Hannibal Barca nimadju a kama ti Hamilcar Barca, tazua avan nu kadjunagnan nase mamazangiljan ti comtes de Barcelona katua pinaljavakan nase Aragón a kunian(1035 1707 a caviljan). lja izua liaw a sicuayan a umaq katua maretimalji a kakudan a kivangvangan imaza i barcelona, tjatjuruvu a caucau tjengelay a mangetjez a remayurangan imaza. manu izua mareka umaq namasan tua sauzayan i kacauan parutua umaq ni Antoni Gaudí katua ni Lluís Domènech i Montaner. ayatua ti Gaudí nasikavaljut katua masengseng imaza, avan sika izua liaw a umaq se Antoni Gaudí parutua Sagrada Família a kiukay, Palau Güell katua Park Güell a kivangvangan. izua sinipukeljang a matja drusa a kinateveteveljan pakatua undu a sakulan a djemakedjaka ta bulu pinaka Barça (Futbol Club Barcelona)katua Reial Club Deportiu Espanyol, au aicu a Barça avan nu tjalja pungadangadan a kinateveteveljan a sakulan a djemakedjaka ta bulu i kacauan. cinalivatan kadjunangan kalevelevan aza kalevelevan imaza i barcelona avan a nua aya, tjevetjeveng sa maseljec i kaljavuceleljan, au semezam katua tjemetad i kaljazalangzangan. tjaljaljaljeqel nu icigac katua nigac, a ljemita qadaw papamaw a sezaman tu 10 . saka kedrikedi a semulja i barcelona. nu izua semulja a qadaw, kipuvarung a kiruku. au tjalja semezam nu sicigac katua hacigac, a ljemita qadaw papamaw a sezaman tu 25 . katjaisangas izua vinecikan tu 38.6 a likisi imaza i lizulizuk. kasicuayan aza roma a caucau nalemingdjelj taicu a kadjunangan, izua kimaya drusa a kuzulj a cavilj patje tucu, mavanga tjaljapukeljangan a hici itua cinalivatan nua se sipanya. izua anan aza milimilingan patjara tua kasicuayan kimaya drusa a kuzulj a cavilj, izua tu ita qadaw, aza sicuacuayan a roma a mareka varukur na djemaljun imaza i ljaviljaving ta ljavek i barcelona, uzai a caucau naljevavaw ta sikamasan sivalj a varukur sa na pennetj a sikavaljut. avan sika tucu a ngadan na kemasi aicu a varukur pinaka &quot;Barca Novena&quot; nase sicuayan a roma a kai. ui angata tu aicu a vecik qivu tu Barcelona a siayaya. mayanaga izua a kai na qivu tu azua ngadan kemasi tua tatekelan ta vawa(BAR), kalevelevan(CEL)katua viqviq(ONA)matevetevelj aicu a tjelu a vecik. ayatua izua liawliaw a tatekelan imaza i barcelona a lizuk, nu seleman, tjatjurvu a sikataqaljan namaqepu imaza a temekel sa maljavaljavar. au izua bulay angata a qadaw katua qaca a qadaw nu kaljazalangzangan, nu seleman itua pitju a miligan, izua anan a qadaw i vavaw ta kalevelevan, temeljaran aravac angata. caucau siubai sinupuan kakudan namakakaizuazua a umaq </FORM>
    </S>
</TEXT>
