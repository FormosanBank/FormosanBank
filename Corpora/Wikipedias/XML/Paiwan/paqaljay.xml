<?xml version="1.0" ?>
<TEXT id="Wiki_Paiwan_paqaljay" xml:lang="pwn" source="Paiwan Wikipedia, article: paqaljay" copyright="CC BY-SA" citation="paqaljay. (2025, May 05). In Wikipedia [Paiwan]. https://pwn.wikipedia.org/wiki/paqaljay" BibTeX_citation="@misc{Wiki_pwn_paqaljay, title = paqaljay, year = 2025, month = May, day = 5, note = {In Wikipedia [Paiwan]}, url = {https://pwn.wikipedia.org/wiki/paqaljay} }">
    <S id="0">
        <FORM kindOf="original">uri paqaljayiten tua caucaw nu tjengelay tuki masaluwamen tua caucaw. aicu a &quot;paqaljay&quot; a pacugan mavan a masalu tjanusun aya, tuki nu karakudakuda mun, maljaljavar mun, nakemudakudanga, qaw matjatjengelayanga mun, aicu mavan a mapaqaljayanga tua zuma. qaw, maya semekaulj tua zuma a kudakudain, zuma a sipiliq, mavan a paqaljay uta aya. napaqaljayitjen tua caucaw katjaisangas, nasemanpazangalitjen taza caucaw, namasaluwangamen uta tiacu a cawcau a kudakudain. itua tja kakudan nasepayuwan, uri paqaljayamen tua nia ramaljengmaljeng, aicu a tjaljapazangalan itua nia vinarungan. aza ramaljengmaljeng itu tjaqinaljan, masa uri temulu tjanuamen tu liaw a tja kakudan nasepayuwan, mavan a nia sizangal a kakudan. qaw, kumalji a maretimalji a vavayavayan kata uqaljaqaljay, inika mamau taza sengsengan niamadju uta itua nia kakudan nasepayuwan. ljakua, napasemalaw tia vuvu tjanuamen namaytucu: &quot;izua a makeljang a sasusuwan a sinipapusengsengan a kakudan itua tjaqinaljan. uri maqepuqepuitjen sa pusaladj tua saliman. sa marekacawcau imaza, tjara pazangalan, tjara maqaljay a mapuljat. inika maretimaljitjen.&quot;</FORM>
        <FORM kindOf="standard">ori paqaljayiten toa caocaw no tjengelay toki masalowamen toa caocaw. aico a &quot;paqaljay&quot; a pacogan mavan a masalo tjanoson aya, toki no karakodakoda mon, maljaljavar mon, nakemodakodanga, qaw matjatjengelayanga mon, aico mavan a mapaqaljayanga toa zoma. qaw, maya semekaolj toa zoma a kodakodain, zoma a sipiliq, mavan a paqaljay ota aya. napaqaljayitjen toa caocaw katjaisangas, nasemanpazangalitjen taza caocaw, namasalowangamen ota tiaco a cawcao a kodakodain. itoa tja kakodan nasepayowan, ori paqaljayamen toa nia ramaljengmaljeng, aico a tjaljapazangalan itoa nia vinarongan. aza ramaljengmaljeng ito tjaqinaljan, masa ori temolo tjanoamen to liaw a tja kakodan nasepayowan, mavan a nia sizangal a kakodan. qaw, komalji a maretimalji a vavayavayan kata oqaljaqaljay, inika mamao taza sengsengan niamadjo ota itoa nia kakodan nasepayowan. ljakoa, napasemalaw tia vovo tjanoamen namaytoco: &quot;izoa a makeljang a sasosowan a sinipaposengsengan a kakodan itoa tjaqinaljan. ori maqepoqepoitjen sa posaladj toa saliman. sa marekacawcao imaza, tjara pazangalan, tjara maqaljay a mapoljat. inika maretimaljitjen.&quot;</FORM>
    </S>
</TEXT>