<?xml version="1.0" ?>
<TEXT id="Wiki_Paiwan_vatjuljayan_a_papukakeljanganan" xml:lang="pwn" source="" copyright="" citation="" BibTeX_citation="">
    <S id="0">
        <FORM>aicu a vatjuljayan a papukakeljanganan (vurangse a kai:La Tour Eiffel ciniukukan: manu )nalemingdjelj imaza i paris a hici nua se vurangse. imaza i ljaviljaving ta seine a pana katua izua aza kadjunanfan pinaka siayaya. mavan a tjaljapungadan a umaq i kacauan katua sinipukeljang tua kakudakudanan nasevurangse. a tjaljavavavan a umaq imaza i paris a hici uta. a kakaizuanan avan a &quot;5 Avenue Anatole France,75007 Paris&quot;. aicu a effiel a vatjuljayan a papukakeljanganan naqemacuvung ka 1889 a caviljan, katjasangas a ngadan pinaka &quot;tjelu taiday a djekuacan a umaq&quot; ( nua aya), qau nakakipaqenetjan tua san umaq a caucau ti Alexandre Gustave Eiffel nua aya. sa izuanga aicu a ngadan patje tucu. aicu a vatjuljayan a papukakeljanganan avan a tjaljananguanguaqan a umaq itua likisi nasegaikuku, avan auta tjatjuruvuan a qaljaqalja a semamaza i kacauan. kasicuayan masa izua aicu a palisian pinaka nua aya, manu kipuvarung a paljayang tua maitucu a umaq imaza tuazua. saka patje 2011 a caviljan izuanga 698 a kudravan a caucau na mangtjez imaza a kivangvang. avan nu sikamasanmusalj a bunka a kivangavangan i vurangse. ka 1991 a caviljan aicu a vatjuljayan a papukakeljanganan katua a kadjunangan i ljavaljavaing ta seine a pana namasan tua sauzayan i kacauan. cinalivatan remayurangan </FORM>
    </S>
</TEXT>
