<?xml version="1.0" ?>
<TEXT id="Wiki_Paiwan_valeng" xml:lang="pwn" source="Paiwan Wikipedia, article: valeng" copyright="CC BY-SA" citation="valeng. (2024, December 07). In Wikipedia [Paiwan]. https://pwn.wikipedia.org/wiki/valeng" BibTeX_citation="@misc{Wiki_pwn_valeng, title = valeng, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/valeng} }">
    <S id="0">
        <FORM kindOf="original">kasicuayan ka nekanan nu pingsiang i qinaljan, kudain a penadjeng a vutjulja nu ayaitjen, aven anga a velang a namasan papadjengan tu vucutj i pasanavalj ta se Paiwan, patjetucu aicu a venaleng namasan paravac saka sanguqan anga tua kakanen nua senavalj tua se Paiwan. kudain nu venaleng azua tjauculjuin a vutjulj puqatianan tu pacengceng, sa duveci tua adradj a pinuqatianan, sa pasa tua kapua tuki galasu a kana, pai maqati anga pakacuacuain a liaw a cavilj, nu namasan paravac a qadaw nu izua qaljaqalja patjevutain anga aicu a valeng sasan siavianga. lemikezalj aicu a veleng sedjalep ita kaljaqudjaljan kata kakavuceleljan, tjaljasanguaqan a siyaw ta sin vasa kemsan a adradj. ita namasan pazangal a palisian, nu izua qaljaqalja i tjumaq, nu qemaljaqalja tua qaljaqalja i qinaljan tjalja sanguaqan tua kakanen aicu a valeng. a valeng namasan sikipucemcemel uta nua vavayavayan nu na pualjak. aicu a valeng namasan paravac a ravac tua kakanen i pasanavalj tua se Paiwan. valeng a "siraw" nua amizuku valeng, izua a 'inamizukuan a "siraw". nadjemaung a amizuku a lami, izuanga a ciqaw, pias, vutjulj kata vangvang, sa maqatianga a sinannguaq. kasicuacuayanga, mauram ta kakanen, sa sinanpazangal taicu a lami. nakemananga a caucau, sa uri naqivu tiamadju tua nu izuanga a siraw, maqati a nakakan tua ita a kisi a kinsa. inika nakeman ta siraw tuqadavan kasicuayan, mavan a tjaljapazangal a lami i padausi kata patalidu. semanvaleng kasicuacuayan, amin a cemulju tua kakanan nu izuanga a pazanagal a pacugan, masa inika madjulu a inalapan tua vutjulj, sa uri kiceviq ta vutjulj tua semanvaleng. nu semanvaleng, uri papetad ta vutjulj kata puqatia (maqati a pazaljuan ta vawa, paday, ljameljam, 蒜 a pasusu ta kakudan), sa inika mamau ta zikang tua djemaung a vutjulj nu maretimalji a kinaqadavan. azua a vutjulj tua semanvaleng, mavan a cemuljuculju kaizuanan, saka maqati a sanguanguaq. a palisi tua semanvaleng uri kipapaulingaw ta palisi nu semanvaleng a siraw, matu inika semanvaleng a liaw a zengzengan i lima nua caucau, kata nu mecevung ta saqetjuan, maqipel, tuki madjaq, uri seljekuya sa vangculanga ta siraw. valeng a "siraw" nua tayaruzuku valeng, izua a 'intayaruzukuan a "Tmmyan", kata "Cinm'mian" uta, mavananga a tjaljaparavacan a lami nua tayaruzuku, izuanga vutjulj, qatia, vawa, paday. kasicuacuayanga, nekanga a pingsiang, sa uri sinanvaleng ta sinannguaq a vutjulj na tayarzuku, aza a valeng a namesuakanga, uri sanguanguq aravac kata kinatjengelayan a taqaljaqaljan. cinalivatan neka a pingsiang kasicuayan, izuazua a tayaruzuku i gadugaduan, masa karakudakuda tiamdju imaza, uri mazengzeng aravac tiamadju, sa kinasaljinga ta qatia niamadju. ljawa, izuazua a tayaruzuku i gadugaduan, inika madjulu kinasaljinga ta qatia, kata inika madjulu a sinannguaq a qatia uta. saka, semanvaleng a tayaruzuku tua sinannguaq a vutjulj, ika vangculanga ta vutjulj, kata maqati a kinasaljinga ta qatia nia taqaljaqaljan. saka, maqati a semanvaleng tua ika piteval ta vutjulj ka naka a pingsianganga. semanvaleng nu semanvaeleng a Tmmyan, kinasaljinga ta vuljulj, paday tuki vaqu, kata qatia. sa ika makesa ta paday tuku vaqu, qaw inika lumeljak aza a lami. sangasangasang, qinatian ('intayaruzukuan: smcimu) azua a vutjulj tuki ciqaw tazua vengin nu semanvaleng, kata maqezet a qaciljay, sa djemaung ('intayaruzukuan: tmami) nutiaw. nu semanvaleng, uri djemaung a vutjulj kata zuma a djamay. a susuan tua semanvaleng, sangasangasang, uri papizuanan a djamay iteku, sa papizuanan a vutjulj tuki ciqaw, matu kipasusu matucu tua djamay kata vutjulj. nu papizuanan a vutjulj ivavaw tua nadjemaung a djamay, sa papizuanan a nacempuanga a kaljavuan ivavaw taizua, kata maqezet a liaw a qaciljay izua sa qemeljepetj, saka qemacuvunganga a semanvaleng. pacunu uta vaqu djulis</FORM>
        <FORM kindOf="standard">kasicoayan ka nekanan no pingsiang i qinaljan, kodain a penadjeng a votjolja no ayaitjen, aven anga a velang a namasan papadjengan to vocotj i pasanavalj ta se Paiwan, patjetoco aico a venaleng namasan paravac saka sangoqan anga toa kakanen noa senavalj toa se Paiwan. kodain no venaleng azoa tjaocoljoin a votjolj poqatianan to pacengceng, sa doveci toa adradj a pinoqatianan, sa pasa toa kapoa toki galaso a kana, pai maqati anga pakacoacoain a liaw a cavilj, no namasan paravac a qadaw no izoa qaljaqalja patjevotain anga aico a valeng sasan siavianga. lemikezalj aico a veleng sedjalep ita kaljaqodjaljan kata kakavoceleljan, tjaljasangoaqan a siyaw ta sin vasa kemsan a adradj. ita namasan pazangal a palisian, no izoa qaljaqalja i tjomaq, no qemaljaqalja toa qaljaqalja i qinaljan tjalja sangoaqan toa kakanen aico a valeng. a valeng namasan sikipocemcemel ota noa vavayavayan no na poaljak. aico a valeng namasan paravac a ravac toa kakanen i pasanavalj toa se Paiwan. valeng a "siraw" noa amizoko valeng, izoa a 'inamizokoan a "siraw". nadjemaong a amizoko a lami, izoanga a ciqaw, pias, votjolj kata vangvang, sa maqatianga a sinanngoaq. kasicoacoayanga, maoram ta kakanen, sa sinanpazangal taico a lami. nakemananga a caocao, sa ori naqivo tiamadjo toa no izoanga a siraw, maqati a nakakan toa ita a kisi a kinsa. inika nakeman ta siraw toqadavan kasicoayan, mavan a tjaljapazangal a lami i padaosi kata patalido. semanvaleng kasicoacoayan, amin a cemoljo toa kakanan no izoanga a pazanagal a pacogan, masa inika madjolo a inalapan toa votjolj, sa ori kiceviq ta votjolj toa semanvaleng. no semanvaleng, ori papetad ta votjolj kata poqatia (maqati a pazaljoan ta vawa, paday, ljameljam, 蒜 a pasoso ta kakodan), sa inika mamao ta zikang toa djemaong a votjolj no maretimalji a kinaqadavan. azoa a votjolj toa semanvaleng, mavan a cemoljocoljo kaizoanan, saka maqati a sangoangoaq. a palisi toa semanvaleng ori kipapaolingaw ta palisi no semanvaleng a siraw, mato inika semanvaleng a liaw a zengzengan i lima noa caocao, kata no mecevong ta saqetjoan, maqipel, toki madjaq, ori seljekoya sa vangcolanga ta siraw. valeng a "siraw" noa tayarozoko valeng, izoa a 'intayarozokoan a "Tmmyan", kata "Cinm'mian" ota, mavananga a tjaljaparavacan a lami noa tayarozoko, izoanga votjolj, qatia, vawa, paday. kasicoacoayanga, nekanga a pingsiang, sa ori sinanvaleng ta sinanngoaq a votjolj na tayarzoko, aza a valeng a namesoakanga, ori sangoangoq aravac kata kinatjengelayan a taqaljaqaljan. cinalivatan neka a pingsiang kasicoayan, izoazoa a tayarozoko i gadogadoan, masa karakodakoda tiamdjo imaza, ori mazengzeng aravac tiamadjo, sa kinasaljinga ta qatia niamadjo. ljawa, izoazoa a tayarozoko i gadogadoan, inika madjolo kinasaljinga ta qatia, kata inika madjolo a sinanngoaq a qatia ota. saka, semanvaleng a tayarozoko toa sinanngoaq a votjolj, ika vangcolanga ta votjolj, kata maqati a kinasaljinga ta qatia nia taqaljaqaljan. saka, maqati a semanvaleng toa ika piteval ta votjolj ka naka a pingsianganga. semanvaleng no semanvaeleng a Tmmyan, kinasaljinga ta voljolj, paday toki vaqo, kata qatia. sa ika makesa ta paday toko vaqo, qaw inika lomeljak aza a lami. sangasangasang, qinatian ('intayarozokoan: smcimo) azoa a votjolj toki ciqaw tazoa vengin no semanvaleng, kata maqezet a qaciljay, sa djemaong ('intayarozokoan: tmami) notiaw. no semanvaleng, ori djemaong a votjolj kata zoma a djamay. a sosoan toa semanvaleng, sangasangasang, ori papizoanan a djamay iteko, sa papizoanan a votjolj toki ciqaw, mato kipasoso matoco toa djamay kata votjolj. no papizoanan a votjolj ivavaw toa nadjemaong a djamay, sa papizoanan a nacempoanga a kaljavoan ivavaw taizoa, kata maqezet a liaw a qaciljay izoa sa qemeljepetj, saka qemacovonganga a semanvaleng. pacono ota vaqo djolis</FORM>
    </S>
</TEXT>