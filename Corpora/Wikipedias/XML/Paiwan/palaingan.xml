<?xml version="1.0" ?>
<TEXT id="Wiki_Paiwan_palaingan" xml:lang="pwn" source="Paiwan Wikipedia, article: palaingan" copyright="CC BY-SA" citation="palaingan. (2024, December 07). In Wikipedia [Paiwan]. https://pwn.wikipedia.org/wiki/palaingan" BibTeX_citation="@misc{Wiki_pwn_palaingan, title = palaingan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/palaingan} }">
    <S id="0">
        <FORM kindOf="original">palaingan azua palaingan mavana kipu sengesengan tua maljeveq azua a paljavak a cawcau tua marasudj a penalisi a pinaka ta "paraqaljai", "pasaladjan", "patavelakan" tuki "pukanen" i paiwanzuku. inika mapenetjanga a cawcau tua sinan ta palaingan, izuanga a macidilj a uqaljay kata macidilj a vavayan, izuanga a amin a uqaljay, nekanga a vavayan. sa, izuanga uta a nekanga a palaingan i qinaljan. aicu a palaingan, rumapenetj tua macidilj a uqaljay kata macidilj a vavayan. sa, uri sinanpazangal ta palaingan na taqaljaqaljan, ljawa inia tjapazangal ta mazangilj. azua a kava na palaingan, nu mapenetj a mazngalj sa maqati a kemava namaya tjaimadju. inia mamau ta venalet tua palaingan i tjara qinaljan, izuanan a maya a kisatja nua katjunangan i qinaljan, izuanan a uri alapen ta vutjulj nu semiljeva i qainaljan, izuanga uta a inalap ta vawa, vutjulj kata zuma na mamazangiljan. inika mamau ta kakudan nua masan ta palaingan i tjara qinaljan. izua a sinan nua kasusu i umaq；izua a uri djemaulj ta cawcau a kemeljang ta penalisi；izua a sinan nua taqaljaqaljan, avan a sinan nua ramaljemaljang a makaya a penalisi, nu ljemaui a mamazangiljan kata ramaljemaljang.</FORM>
        <FORM kindOf="standard">palaingan azoa palaingan mavana kipo sengesengan toa maljeveq azoa a paljavak a cawcao toa marasodj a penalisi a pinaka ta "paraqaljai", "pasaladjan", "patavelakan" toki "pokanen" i paiwanzoko. inika mapenetjanga a cawcao toa sinan ta palaingan, izoanga a macidilj a oqaljay kata macidilj a vavayan, izoanga a amin a oqaljay, nekanga a vavayan. sa, izoanga ota a nekanga a palaingan i qinaljan. aico a palaingan, romapenetj toa macidilj a oqaljay kata macidilj a vavayan. sa, ori sinanpazangal ta palaingan na taqaljaqaljan, ljawa inia tjapazangal ta mazangilj. azoa a kava na palaingan, no mapenetj a mazngalj sa maqati a kemava namaya tjaimadjo. inia mamao ta venalet toa palaingan i tjara qinaljan, izoanan a maya a kisatja noa katjonangan i qinaljan, izoanan a ori alapen ta votjolj no semiljeva i qainaljan, izoanga ota a inalap ta vawa, votjolj kata zoma na mamazangiljan. inika mamao ta kakodan noa masan ta palaingan i tjara qinaljan. izoa a sinan noa kasoso i omaq；izoa a ori djemaolj ta cawcao a kemeljang ta penalisi；izoa a sinan noa taqaljaqaljan, avan a sinan noa ramaljemaljang a makaya a penalisi, no ljemaoi a mamazangiljan kata ramaljemaljang.</FORM>
    </S>
</TEXT>