<?xml version="1.0" ?>
<TEXT id="Wiki_Paiwan_Beinan" xml:lang="pwn" source="Paiwan Wikipedia, article: Beinan" copyright="CC BY-SA" citation="Beinan. (2024, December 07). In Wikipedia [Paiwan]. https://pwn.wikipedia.org/wiki/Beinan" BibTeX_citation="@misc{Wiki_pwn_Beinan, title = Beinan, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/Beinan} }">
    <S id="0">
        <FORM kindOf="original">a binan (pinuyumakan: puyuma; 'inamizukuan: Puyuma; rinukaian: Pinang; nginaingayngan: biˊ namˇ hiongˊ; pinairangan: Pi-lâm-hiong) imaza i pasakacedas a vecekadan tua taiwan, a i viri nakidjekec tua shikano katua inpiing, a i pasakacedas a viri mavananga a i vavukud, a i tjaikacedas mavan a taipingyang a ljavek, a pasamaza ledepan kicencen nakipuljaqedi ta i vuday, a i navalj nakicaing tua i valangaw, tjavuali katua djinfung. aicu kadjunangan imaza i navalj tua kalingu a sema taitu a nakilaing tua gadu a lizulizuk, saka pinulingetjan nua vecekadan a gadu i taiwan kata makaljavek a marekagadu, au izua a unem puluq a pasaliaw a calisilisi a kadjunangan, izua a nakemasi binan a pana, kadjipun a pana, likavung a pana a makabinan a guan. a kadjunangan namasan semezan tu kemaledeledep. a i binan gu a caucau izua manita kudraw sa unem a kuzulj sa siva a taiday sa sepatj puluq a siva a caucau (16,949 a caucau) (2021 a caviljan ita qiljasan), na i taituking tjalja tjuruvuruvuan a caucau a mula taguan. a imaza caucau sedjelj a pairang katua 35% a kacalisiyan (izua a puyuma zuku, amizuku katua rukai zuku), a pakata nugiu a sengsengan izua. tucuanga masa i kadjipun a ungesing katua a rusenasenay a ti amit kulilay a sinikaligu, au masan vaquan a tataliduan a qinaljan, a remayurangan a sengsegnan meqaca saka mirazek. a kai pinuyumakan, 'inamizukuan katua pinairangan. cinalivatan kasicuayan aza i binan a pinaljavakan, ka valjakana a nadjemadjas, namasanparavac i pasakacedas. aza uranda nu qivu "pimala" aya. ka cinting a djiday cineviqe tu masan na kacalisian a kadjunangan. likinay a paqetelem a ljitaladj. au tazua izua a pinaka "binan alu a qinaljan" a qinepu. aza ngadan a binan aya, namasanlialiaw a sirukaiyan, a tja semalu a qivuan avan za "pinaski" a siqivuan. a kai a kinacalisianan "puyuma" aya aza imi, nagemaugaw ta tjeljavavavan a vadis. sinpapukining ta mamazangiljan a ti "pinaray", mavananga a tucu kisiya a "puyuma" kemasi a ngadan. ka 1875 a caviljan lemindjelj tua binanting . ka 1886 a caviljan pavalitan ta taitu tjelizu . aza sitjaisangasan a kinkinkiu a kamakama ni huse a kama ti vuvu i hutihua a kicapilj ta kakudan. ka ripung a nadjemadjas tazua, lemindjelj tua binanzuang , sinipaljavak tua taituting taiducin . ka 1944 a caviljan tapuluq sa drusa a qiljas ita qadaw, sualapen a binancung sa sipatevelj ta taitudje (na sihu a kubung 326), masan tjaljavililjan a inumalj na ripung a sihu i taiwan a kinapangaljan a paljavak. kapuaming a maqaqeci, taitutji pavalitan tua ngadan a taitucen . au aza izua angata binancung a paljavak patjatjaw vadaying, sipatevelj ta i taiducin a nakacalisian a i pasaviri a kadjunangan. ka 1974 a caviljan aicu a taitucen paljavavaven masan hici, au sipatevelj a binan a guan, puyuma , vukang , yanwan , sinyan , tjinsin , nanlung , kadjipun , vungtin , kasavakan a matapuluq a qinaljan a pasa ta valangaw. a paqepu tu djemalun tu puluq a kudraw a caucau, sikamasan a kabinan a mula ika nua sebinan. au tjaemusiluyan za nasebinan a gukusiu i taitu king a kadjunangan, avan nusiselapay a kinanguaqan a hici. ka tjaivililjanga aza a sebinan gilisiu patjavat a mataiping a qinaljan, ka 1992 a caviljan tapuluq kata drusa a qiljas puluq sa unem a qadaw, tazua za paka navalj nuakisiya a djaljan a binan a ljaljevavavan pavalitan tua taitu atalasi a disiaba (ka 2001 a cavilj pavalitan siqivuan tu taitu disiaba). paljavak tua kadjunangan izua tapuluq saka tjelu a mula imaza. caucau guciu sinupuan nasidjaravacan kivangavangan racev namakeljang a caucau</FORM>
        <FORM kindOf="standard">a binan (pinoyomakan: poyoma; 'inamizokoan: Poyoma; rinokaian: Pinang; nginaingayngan: biˊ namˇ hiongˊ; pinairangan: Pi-lâm-hiong) imaza i pasakacedas a vecekadan toa taiwan, a i viri nakidjekec toa shikano katoa inpiing, a i pasakacedas a viri mavananga a i vavokod, a i tjaikacedas mavan a taipingyang a ljavek, a pasamaza ledepan kicencen nakipoljaqedi ta i voday, a i navalj nakicaing toa i valangaw, tjavoali katoa djinfong. aico kadjonangan imaza i navalj toa kalingo a sema taito a nakilaing toa gado a lizolizok, saka pinolingetjan noa vecekadan a gado i taiwan kata makaljavek a marekagado, ao izoa a onem poloq a pasaliaw a calisilisi a kadjonangan, izoa a nakemasi binan a pana, kadjipon a pana, likavong a pana a makabinan a goan. a kadjonangan namasan semezan to kemaledeledep. a i binan go a caocao izoa manita kodraw sa onem a kozolj sa siva a taiday sa sepatj poloq a siva a caocao (16,949 a caocao) (2021 a caviljan ita qiljasan), na i taitoking tjalja tjorovorovoan a caocao a mola tagoan. a imaza caocao sedjelj a pairang katoa 35% a kacalisiyan (izoa a poyoma zoko, amizoko katoa rokai zoko), a pakata nogio a sengsengan izoa. tocoanga masa i kadjipon a ongesing katoa a rosenasenay a ti amit kolilay a sinikaligo, ao masan vaqoan a tatalidoan a qinaljan, a remayorangan a sengsegnan meqaca saka mirazek. a kai pinoyomakan, 'inamizokoan katoa pinairangan. cinalivatan kasicoayan aza i binan a pinaljavakan, ka valjakana a nadjemadjas, namasanparavac i pasakacedas. aza oranda no qivo "pimala" aya. ka cinting a djiday cineviqe to masan na kacalisian a kadjonangan. likinay a paqetelem a ljitaladj. ao tazoa izoa a pinaka "binan alo a qinaljan" a qinepo. aza ngadan a binan aya, namasanlialiaw a sirokaiyan, a tja semalo a qivoan avan za "pinaski" a siqivoan. a kai a kinacalisianan "poyoma" aya aza imi, nagemaogaw ta tjeljavavavan a vadis. sinpapokining ta mamazangiljan a ti "pinaray", mavananga a toco kisiya a "poyoma" kemasi a ngadan. ka 1875 a caviljan lemindjelj toa binanting . ka 1886 a caviljan pavalitan ta taito tjelizo . aza sitjaisangasan a kinkinkio a kamakama ni hose a kama ti vovo i hotihoa a kicapilj ta kakodan. ka ripong a nadjemadjas tazoa, lemindjelj toa binanzoang , sinipaljavak toa taitoting taidocin . ka 1944 a caviljan tapoloq sa drosa a qiljas ita qadaw, soalapen a binancong sa sipatevelj ta taitodje (na siho a kobong 326), masan tjaljavililjan a inomalj na ripong a siho i taiwan a kinapangaljan a paljavak. kapoaming a maqaqeci, taitotji pavalitan toa ngadan a taitocen . ao aza izoa angata binancong a paljavak patjatjaw vadaying, sipatevelj ta i taidocin a nakacalisian a i pasaviri a kadjonangan. ka 1974 a caviljan aico a taitocen paljavavaven masan hici, ao sipatevelj a binan a goan, poyoma , vokang , yanwan , sinyan , tjinsin , nanlong , kadjipon , vongtin , kasavakan a matapoloq a qinaljan a pasa ta valangaw. a paqepo to djemalon to poloq a kodraw a caocao, sikamasan a kabinan a mola ika noa sebinan. ao tjaemosiloyan za nasebinan a gokosio i taito king a kadjonangan, avan nosiselapay a kinangoaqan a hici. ka tjaivililjanga aza a sebinan gilisio patjavat a mataiping a qinaljan, ka 1992 a caviljan tapoloq kata drosa a qiljas poloq sa onem a qadaw, tazoa za paka navalj noakisiya a djaljan a binan a ljaljevavavan pavalitan toa taito atalasi a disiaba (ka 2001 a cavilj pavalitan siqivoan to taito disiaba). paljavak toa kadjonangan izoa tapoloq saka tjelo a mola imaza. caocao gocio sinopoan nasidjaravacan kivangavangan racev namakeljang a caocao</FORM>
    </S>
</TEXT>