<?xml version="1.0" ?>
<TEXT id="Wiki_Paiwan_ljumay" xml:lang="pwn" source="Paiwan Wikipedia, article: ljumay" copyright="CC BY-SA" citation="ljumay. (2024, December 07). In Wikipedia [Paiwan]. https://pwn.wikipedia.org/wiki/ljumay" BibTeX_citation="@misc{Wiki_pwn_ljumay, title = ljumay, year = 2024, month = December, day = 7, note = {In Wikipedia [Paiwan]}, url = {https://pwn.wikipedia.org/wiki/ljumay} }">
    <S id="0">
        <FORM kindOf="original">aicu a ljumay mavan a paravac a marekatinalem i taiwan itua kacawan. kasicuayanga, izuanga a kacalisiyan a temalemanga taicu a ljumay a sinan ta lami. sa maqaitjen a kipapuljadjek nu kemakan taza ljumay a cawcau. qaw nu izuanga a kinasuqudjaljan a mangetjez, inika madjulu a macay aicu a ljumay, sa mavan a tjaljanguaqan a lami aya a cawcau tucu. cinalivatan kacuayananga, semanpazangal taicu a ljumay a cawcau i qinaljan, ljakua tucuanga, inika kemeljang a zuma taicu a cemel i taiwan. natemalemanga a cawcau taicu a ljumay kacuayananga, qaw nu kinasuqudjaljan a uri mangetjez, inika veneve a zuma a tinaleman i quma, sa uri temalem taicu a ljumay a ka sangasangas itua i quma, qaw maya marekutj tu nekanga a lami matazuawa. ka ripunanan, masanliawliaw a ljumay izua i taiwan a qinaljan, izuazua a kemasi vililj a setayar, i vacekadan a gadugaduwan a sebunun, a pasanavalj a secu a kadjunangan. naqaqivuin a ramaljengmaljeng, nakiljumayanga, uri masiu'isu a cawcau sa lumuken aicu a ljumay, ljakua izua a quvis sa gacel a cawcau. saka inika tjengelay a temalem taza ljumay a cawcau. qaw ka tjuruvuwanga a paday i tjaqinaljan, sa nekeanga a ljumay aya. nakeman sa kemeljang taicu a ljumay a cawcau mavan a pitju kata alu a puluqanga cavilj a ramaljengmaljeng. kaizuanan</FORM>
        <FORM kindOf="standard">aico a ljomay mavan a paravac a marekatinalem i taiwan itoa kacawan. kasicoayanga, izoanga a kacalisiyan a temalemanga taico a ljomay a sinan ta lami. sa maqaitjen a kipapoljadjek no kemakan taza ljomay a cawcao. qaw no izoanga a kinasoqodjaljan a mangetjez, inika madjolo a macay aico a ljomay, sa mavan a tjaljangoaqan a lami aya a cawcao toco. cinalivatan kacoayananga, semanpazangal taico a ljomay a cawcao i qinaljan, ljakoa tocoanga, inika kemeljang a zoma taico a cemel i taiwan. natemalemanga a cawcao taico a ljomay kacoayananga, qaw no kinasoqodjaljan a ori mangetjez, inika veneve a zoma a tinaleman i qoma, sa ori temalem taico a ljomay a ka sangasangas itoa i qoma, qaw maya marekotj to nekanga a lami matazoawa. ka riponanan, masanliawliaw a ljomay izoa i taiwan a qinaljan, izoazoa a kemasi vililj a setayar, i vacekadan a gadogadowan a sebonon, a pasanavalj a seco a kadjonangan. naqaqivoin a ramaljengmaljeng, nakiljomayanga, ori masio'iso a cawcao sa lomoken aico a ljomay, ljakoa izoa a qovis sa gacel a cawcao. saka inika tjengelay a temalem taza ljomay a cawcao. qaw ka tjorovowanga a paday i tjaqinaljan, sa nekeanga a ljomay aya. nakeman sa kemeljang taico a ljomay a cawcao mavan a pitjo kata alo a poloqanga cavilj a ramaljengmaljeng. kaizoanan</FORM>
    </S>
</TEXT>