<?xml version="1.0" ?>
<TEXT id="eP3_圖畫故事篇_Wanshan_Rukai" xml:lang="dru" source="ePark3 圖畫故事篇 Wanshan_Rukai" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="236470">
        <FORM>ona taiki lrahalre mavohoko mani omale ia ’ina “ka ka kaanenga ka ’odhe’elae kosovo kalredhele” ia omiidhe polrialriale ivokodha. o’i kaahaha mani ia omiidhe ’ina “ivoko kaanani omi’o?”</FORM>
        <TRANSL xml:lang="zh">待在上面的猴子就對它的兄弟唱著(带有)諷刺(的歌)說:「有人在吃擦過屁股的枇杷。」穿山甲就說:「你說什麼?」</TRANSL>
        <AUDIO file="圖畫故事篇_Wanshan_Rukai_236470.mp3" url="https://web.klokah.tw/text/sound//17884/236470.mp3"/>
    </S>
    <S id="236473">
        <FORM>o’i mavohoko kilreme ka lredhepe omiidhe orato’araki alrimadha ’ope’ape’ape, idhopele takasiisa’i polradha kaʼange. o’i mavohoko mani jidhe o’i kaahaha ’ina “apookoamao la dholromao polra takaatoalraalrai kaʼange?” mani ia kaahaha ’ina “kanaengaine malra apoto tokotoko hamoco’o la mani poa longehe acilai, lamo dholromo’o polra toalraalrai kaʼange” iidhe o’i mavohoko.</FORM>
        <TRANSL xml:lang="zh">猴子不敢潛水,只用手伸到水裡抓魚,(但)它抓的都是小魚。猴子就對穿山甲說:「朋友要如何才能抓到大魚?」穿山甲說:「那有什麼?!要拿石頭敲(自己的)手指然後就將手浸到水裏,就可以抓到大魚。」</TRANSL>
        <AUDIO file="圖畫故事篇_Wanshan_Rukai_236473.mp3" url="https://web.klokah.tw/text/sound//17885/236473.mp3"/>
    </S>
    <S id="250259">
        <FORM>ia omiilidhe. ona alroahaingalidha o caki mani ia ’ina “madhalamimite analo avalrovalro, imia! tapapaela masavahe.&quot;</FORM>
        <TRANSL xml:lang="zh">小姐們離開後(那些)糞便就說:「那些小姐們喜歡咱們,我們來變很帥的青年。」</TRANSL>
        <AUDIO file="圖畫故事篇_Wanshan_Rukai_250259.mp3" url="https://web.klokah.tw/text/sound//17997/250259.mp3"/>
    </S>
    <S id="250266">
        <FORM>dhona ocao. tolromaao maha’aocidhe mia ’ina “kani ki’aleelenge’o poa’akelraenimia’e” miidhe. dhona lroolai mani iianga ’ina “malramalraniae pasopalra la mani kaha’aaocongiae.”</FORM>
        <TRANSL xml:lang="zh">那些人卻突然罵男孩說:「你怎麼不乖,(老天才會)捉弄你。」小孩(又)說:「(請)先幫助我(再來)罵我吧。」</TRANSL>
        <AUDIO file="圖畫故事篇_Wanshan_Rukai_250266.mp3" url="https://web.klokah.tw/text/sound//17999/250266.mp3"/>
    </S>
    <S id="250267">
        <FORM>ia omiidhe tolohaeni ’ina lamoamolai ’a &quot;naoia aiaeta vaha omiamita, naopi’a aiaeta dhidhape opi’amita.&quot;</FORM>
        <TRANSL xml:lang="zh">這故事是說:「該說的時候要說,該做的時候要做。」</TRANSL>
        <AUDIO file="圖畫故事篇_Wanshan_Rukai_250267.mp3" url="https://web.klokah.tw/text/sound//17999/250267.mp3"/>
    </S>
    <S id="250272">
        <FORM>lo ’idhanaenga moadha cengele kapa’apo’oolraonga mia kionana’aaena, mani ’aelaanga monana’a. lo ’idhanaenga tai’eedha ’apo’olrao. “kani ii’ani ’ina? ceva naola ’ilopenge ma’olidhao.”</FORM>
        <TRANSL xml:lang="zh">隔天當他過去看(時,又發現)到處長滿草,好像根本沒有拔過。(於是)他又重新拔草。(到了)隔天(發現還是)一樣長滿草。他就說「怎麼會這樣?等等!我來試著找(並)觀察 (看看)。」</TRANSL>
        <AUDIO file="圖畫故事篇_Wanshan_Rukai_250272.mp3" url="https://web.klokah.tw/text/sound//18001/250272.mp3"/>
    </S>
    <S id="250273">
        <FORM>ia omiidhe. ona maongonae kapaceengele omiidhe lama’aali maava’i moa taonana’aenga ooma. mani a’ia’ipi “aeehehehemana amo ceeve’enga ’olrao” ia omiilidhe.</FORM>
        <TRANSL xml:lang="zh">(到了)夜裡(就)看見那兩姊妹過去弄亂田裡。(接著)就念咒語說:「 'achehehemana?變,變,變,將會再長出草。」</TRANSL>
        <AUDIO file="圖畫故事篇_Wanshan_Rukai_250273.mp3" url="https://web.klokah.tw/text/sound//18001/250273.mp3"/>
    </S>
    <S id="250274">
        <FORM>toomaonga ceveceve’e ’olrao. o tomotomo ia omiidhe ’ina “kakamaamamailini tapa’akelraiae” ia omiidhe. mani salalra’ilidhe polrilidhe o’i aidhi. o’i takataka manjidhe o’i tomotomo “padhaaca ’adhili! amovaa’ilraimia’e ove’eke tetene la asai.”</FORM>
        <TRANSL xml:lang="zh">草就長出來。老人就對他們說:「原來是你們搞的鬼」。老人就去追(並)捉住妹妹。姐姐就趕緊對老人說:「放走我的妹妹,我給你一個豬心和肝。」</TRANSL>
        <AUDIO file="圖畫故事篇_Wanshan_Rukai_250274.mp3" url="https://web.klokah.tw/text/sound//18001/250274.mp3"/>
    </S>
    <S id="250276">
        <FORM>mani ’ihaohodho. mani pakono tomadho’o voa’idhe tomotomo. &quot;omoko oonai lo dhoacenganai ’a oke’etemao kone.” iidhe pa’alililidha. mani Iralrame omiilidhe aokelangalidha dhakehale ’eceve mani takovalo’olo’oso omiilidhe. mani a’ia’ipi &quot;aeehehehemana amo kalrapa’a lrolrisi” ia omiilidhe.</FORM>
        <TRANSL xml:lang="zh">老人就答應(她)。姊姊就趕緊作香腸給老人。姊妹倆就說: 「爺爺當我們走後你要割來吃(喔)。」(說完)她們就趕緊跑走,當她們到達河邊就過河(途中)一邊 尿尿。(一邊)念咒語說:「'achehehemana?變,變,變(溪水)要變得(又)燒(又)燙。</TRANSL>
        <AUDIO file="圖畫故事篇_Wanshan_Rukai_250276.mp3" url="https://web.klokah.tw/text/sound//18001/250276.mp3"/>
    </S>
    <S id="250277">
        <FORM>ona tomotomo nao ke’ete madho’o kone ia. ona ake’etedha kappa tootoho ’apalripoco caki. &quot;kani pa’iningolo’aelidhiae?&quot; ia masekelre.</FORM>
        <TRANSL xml:lang="zh">這時老人想割了香腸來吃。當他割時卻滴下裡面包的糞便。他生氣的說:「她們怎麼這樣搞鬼?」</TRANSL>
        <AUDIO file="圖畫故事篇_Wanshan_Rukai_250277.mp3" url="https://web.klokah.tw/text/sound//18001/250277.mp3"/>
    </S>
    <S id="250278">
        <FORM>mani salalra’ilidhe. ona aokeladha dhakehale nao’eceve mia kapa Iraalrisinga o’i acilai, kidholro ka ’eceve. o’i lama’aali mani dhaacenga movalrio omiilidhe. dhona takalrapalrapa’a acilai omikina dhakehaleta ’oponoho.</FORM>
        <TRANSL xml:lang="zh">就去追她們。到達河邊時正要過河,(才發現)水已經變燙不能過河。(此時)兩姐妹(也)已經回家了。那溫泉(到現在)還在咱們萬山河邊。</TRANSL>
        <AUDIO file="圖畫故事篇_Wanshan_Rukai_250278.mp3" url="https://web.klokah.tw/text/sound//18001/250278.mp3"/>
    </S>
    <S id="250279">
        <FORM>’onaina omi lo vo’ohodha vecenge, oatoha’aki ramoco ’aodho’odholo dhokoco vecenge oha’a. mani so’ete o’i palongo. mani iki otakaeaea menanae, iki otakaeaea ocao taʼangea miki dha’ane. mani ia ’ina “’anosikaeelaeni lo oha’ani vecenge tosii’i mani so’ete palongo” ia omiidhe.</FORM>
        <TRANSL xml:lang="zh">從前,當他煮飯時,只要用手指捏一點小米,就(可以)煮(滿一)鍋(飯)。有一天,有一個人(獨自)在家。他就說:「(真)神奇當煮小米(時只要)一點點就(煮)滿(一) 鍋(飯) 。」</TRANSL>
        <AUDIO file="圖畫故事篇_Wanshan_Rukai_250279.mp3" url="https://web.klokah.tw/text/sound//18002/250279.mp3"/>
    </S>
    <S id="250280">
        <FORM>mani alra otakaeaea taa’ase vecenge polrovo’o oha’a. akadho’ongadha oo kapa aso’etedha dha’ane oo’i nata’avangaenga, opokoco mokavole. o’i vila’alidha takaahodhange ocao mani kaha’aocidhe “kani pii’a’o ’ina?” maniidhe.</FORM>
        <TRANSL xml:lang="zh">就拿一把小米(來)搗米(來)煮。煮熟後滿出房子的所有窗戶。隔壁的老人家就罵他說:「你怎麼 (可以這樣)做?」</TRANSL>
        <AUDIO file="圖畫故事篇_Wanshan_Rukai_250280.mp3" url="https://web.klokah.tw/text/sound//18002/250280.mp3"/>
    </S>
    <S id="250281">
        <FORM>mani ’alikinga dhona lo oha’alidha vecenge ka omi’anga kadha ’oomake so’ete. to’arakinga takadhao vecenge vee’ao, ila dholro so’ete palongo.</FORM>
        <TRANSL xml:lang="zh">從此當他們煮小米時,已經不像(以前會)膨脹滿出來了。要用很多小米,才能 (煮)滿(一)鍋(飯)。</TRANSL>
        <AUDIO file="圖畫故事篇_Wanshan_Rukai_250281.mp3" url="https://web.klokah.tw/text/sound//18002/250281.mp3"/>
    </S>
    <S id="236474">
        <FORM>mani pi’a palolodho omiidhe tokotoko hamocodha longehe acilai. &quot;’ananaa!&quot; ia omiidhe ’iange’ange. o’i kaahaha iiki omiidhe tavilaa’e male ese “tolrisini&quot; mia.</FORM>
        <TRANSL xml:lang="zh">猴子就照著(這話)去做,(就拿石頭)敲(自己的)手指浸到水裏。(當猴子把手放入水裡時就)疼痛的說:「哎唷!(好痛!好痛)。」(而)穿山甲(卻)在(岸)邊竊喜說:「活該。」。(高興的)往河邊 (走) 。</TRANSL>
        <AUDIO file="圖畫故事篇_Wanshan_Rukai_236474.mp3" url="https://web.klokah.tw/text/sound//17885/236474.mp3"/>
    </S>
    <S id="236475">
        <FORM>omiki omiidhe tasivahange titina. mani ovalrio lamengaedha ’aliki taalopae omece makataamani. dhona titina ’anomakaelae omiidhe madhalame kone. “moangaa malra” ia lamengaedha. o’i lamengaedha kavahe’enga masekelre omiidhe. mani avili omiidhe o’i dhona titina moa tangadhaedha makataamani. mani pikidhe dhona kehekehenge. mani ’anongaengangea movalrio.</FORM>
        <TRANSL xml:lang="zh">有(一位)懷孕的女士。先生從山上打獵回來時帶回(一些野生)橘子。太太特別喜歡吃。(於是)就跟先生說:「再去拿。」先生累了(也)生氣了。就帶著太太到(山上的)橘子樹下。然後把她放在那裡綁起來。(先生)就獨自回家。</TRANSL>
        <AUDIO file="圖畫故事篇_Wanshan_Rukai_236475.mp3" url="https://web.klokah.tw/text/sound//17886/236475.mp3"/>
    </S>
    <S id="236476">
        <FORM>mani kipakapili dhona titina toalake omiidhe ’aolai ila mani ka’ete. o’i lroolai ’ihaki omiidhe kolamo’o modhipi maoloho. ona akaolohongadh masavahe, mani alra omiidhe ’okolo pangolrodha inadha. mani a’ia’ipi omiidhe “aeehehehehemana amo odhipi inali.”</FORM>
        <TRANSL xml:lang="zh">不久太太就生了一 個男孩,(卻不幸)死了。那孩子靠著露水活著(並順利)長大。當他長大變成青年後,就撿起媽媽的骨頭。用咒語念著:「變,變,變成人,保佑我的媽媽能活起來。」</TRANSL>
        <AUDIO file="圖畫故事篇_Wanshan_Rukai_236476.mp3" url="https://web.klokah.tw/text/sound//17886/236476.mp3"/>
    </S>
    <S id="236477">
        <FORM>ia omiidhe. tolromao modhipi o’i inadha. ’alikinga omiilidhe dhona mava’oaenga dhidhapelidha todha’anenga taadhi’inga dha’ane. mani kinaakadhaoe o’i ocao takaava’i todha’ane mavalrionga omi. ona valriodha tamatama kavoho’onga, ta’angeeanga omiidhe tamatama ikaoodhonga takaceengelengidhe.</FORM>
        <TRANSL xml:lang="zh">突然媽媽就活起來了。(於是)他們開始了新的生活,(在那裡)蓋了漂亮房子。更多人來(這裡)蓋房子漸漸的成為新的部落。後來那男士(居住的)部落變荒涼,只剩那位男士沒有(人)照顧他。</TRANSL>
        <AUDIO file="圖畫故事篇_Wanshan_Rukai_236477.mp3" url="https://web.klokah.tw/text/sound//17886/236477.mp3"/>
    </S>
    <S id="236479">
        <FORM>lo moadhimae votolro’omao malracecenge, mani kalracecengidhe dhona lroolai. mani pakono omiidhe ’inikakakaa’o. o’i ta’inipalapalai koao kapaceengelidhe dhona lroolai. mani naopolrine ia. kapakidholridhe ka polra. alakadha dhona lroolai ka ’ikipikipingikadha.</FORM>
        <TRANSL xml:lang="zh">咬人貓的葉子寬寬的。如果碰到身體會癢赛的。那個小孩就覺得很癢,(於是)他趕快自己抓癢。(正在)飛翔的老鹰一直看著那個孩子。就想要抓他。(卻)沒有辦法抓到。因為孩子沒有穿衣服。</TRANSL>
        <AUDIO file="圖畫故事篇_Wanshan_Rukai_236479.mp3" url="https://web.klokah.tw/text/sound//17887/236479.mp3"/>
    </S>
    <S id="236480">
        <FORM>mani dhaace dhona koao moa malramalra elreelreedha. ila mani dholro omecidhe ovili poa piki o’i ta’ilokolidha. dhona lroolai iki omiidhe ta’ilokodha koao. mani lapongidhe omi pakaoloho. ona akaolohongadha masavahe mani ’inikakamainga ’aliki ’angato Irahalre mota’aleve.</FORM>
        <TRANSL xml:lang="zh">老鹰就回去叫它的同伴。(一同合力)帶他回去他們的鳥巢裡。小孩就在鳥巢裡(由)老鹰撫養長大。當他(慢慢)長大成為青年時就自己從樹上下來。</TRANSL>
        <AUDIO file="圖畫故事篇_Wanshan_Rukai_236480.mp3" url="https://web.klokah.tw/text/sound//17887/236480.mp3"/>
    </S>
    <S id="236481">
        <FORM>o taiki aleve o’i ocao tacengelidhe ’aliki ’angato Irahalre mota’aleve, ia omiilidhe ’ina ocao “a! iconganae takaocaaeni” iidhe. mani alrangidhe totalilai, mani katalilainga omiidhe.</FORM>
        <TRANSL xml:lang="zh">在下面的人看見他從樹上下來就說:「啊!他為人(很)特別,就封他為王。」就把他當頭目。(最後)他就變成頭目了。</TRANSL>
        <AUDIO file="圖畫故事篇_Wanshan_Rukai_236481.mp3" url="https://web.klokah.tw/text/sound//17887/236481.mp3"/>
    </S>
    <S id="250258">
        <FORM>kamaiikinga takaeaea menanae. mani iki omiilidhe o’i avalrovalro taoa ooma, kapaceengele omiilidhe otaidhomolo caki. mani ia omiilidhe ’ina “kani pa’apalrani ka caki?”</FORM>
        <TRANSL xml:lang="zh">有一天,有(一群)小姐們去山上工作。卻看到有一坨糞便。小姐看了到就說:「怎麼(那麼)漂亮的糞便。」</TRANSL>
        <AUDIO file="圖畫故事篇_Wanshan_Rukai_250258.mp3" url="https://web.klokah.tw/text/sound//17997/250258.mp3"/>
    </S>
    <S id="250260">
        <FORM>ia omiilidhe. tolromao omiilidhe masavahe. akaava’ingalidha o’i avalrovalro mani avililidhe moa dha’anelidha. ona maonganae kapaaovelraengadha o’i lroohae ’acala’e mani palriidhe. o’i titina mani ohilidhe dhona asavasavahe moa to’akene mia.</FORM>
        <TRANSL xml:lang="zh">突然就變成青年人。當小姐們過來後就帶他們回家(作客)。那天晚上剛好有颱風,屋頂(石版)蓋(都被)掀開。那位女士就叫青年去(把屋頂)弄好。</TRANSL>
        <AUDIO file="圖畫故事篇_Wanshan_Rukai_250260.mp3" url="https://web.klokah.tw/text/sound//17997/250260.mp3"/>
    </S>
    <S id="250261">
        <FORM>dhonalo pa’ivokolidha kapapaacengele mahekeme. alakaalidha ’a ka ocaokalidha ka topodhaolae. aiiangadha mani ’icavale omiilidhe molrahalre kii’asaino o’i cavalelidha mani kapipi. mani oa cengele omiiledhe o’i ocao. kapaikaoodhonga dhonalo asavasavahe kasangadha caki taidhomolo.</FORM>
        <TRANSL xml:lang="zh">兄弟倆卻驚訝的互相看。因為他們不是真正的人。說完之後就(只好)穿雨衣上去。没多久就看到雨衣掉了下來。人家就去看他們。(此時)年青人(已經)不見了只剩一堆糞便(在上面)。</TRANSL>
        <AUDIO file="圖畫故事篇_Wanshan_Rukai_250261.mp3" url="https://web.klokah.tw/text/sound//17997/250261.mp3"/>
    </S>
    <S id="250264">
        <FORM>tolromaaonga vo’ahe mia o’i acila. mani Iriso’onga, ila mani to’aodhipimita o’i ’oponoho ocao.</FORM>
        <TRANSL xml:lang="zh">突然(洪)水洩洪。(河水)轉道,咱們萬山人(才能)活著。</TRANSL>
        <AUDIO file="圖畫故事篇_Wanshan_Rukai_250264.mp3" url="https://web.klokah.tw/text/sound//17998/250264.mp3"/>
    </S>
    <S id="250265">
        <FORM>omiki takaeaea menanae, iki o takaeaea Iroolai toa dhakehale ’osahio, takolangolangoi. mani kilrihilriho’o omiidhe makacalradhe makaki takavalroe. ona naoolredhe aiadha, kapacengele ocao talrivate. mani poke’ecengae sopehe “pasopalriae” mia.</FORM>
        <TRANSL xml:lang="zh">有一天,有個男孩去河裏玩耍、順便游泳。(後來)不小心就滑落到水深的地方。(眼看) 自己要被淹沒(時),看到經過的人,(連忙)用力喊叫說:「幫助我。」</TRANSL>
        <AUDIO file="圖畫故事篇_Wanshan_Rukai_250265.mp3" url="https://web.klokah.tw/text/sound//17999/250265.mp3"/>
    </S>
    <S id="250269">
        <FORM>maniilidhe ’ina “lo mi’ani ana kaava’ienganomi molodho maava’i moa valro, lanomi ki kapaalilinga.&quot; iilidhe.</FORM>
        <TRANSL xml:lang="zh">(海水便回)說:「如果這樣你們不(要再)流入海水(裡),你們就不會變鹹了。」</TRANSL>
        <AUDIO file="圖畫故事篇_Wanshan_Rukai_250269.mp3" url="https://web.klokah.tw/text/sound//18000/250269.mp3"/>
    </S>
    <S id="250263">
        <FORM>mani i’amadhalae omiilidhe o’i talilatavelengae palangolangoi o’i ove’ekelidha. mani langoi omi, tolromaao ’oiliri omi. &quot;ivoko naa loa poa palangoi ove’eke’o.” ia omiidhe. o’i lakadhaalae mani poa palangoi o’i ove’ekelidha mani Iredhepe omiidhe “koiïi----”ia.</FORM>
        <TRANSL xml:lang="zh">就先(由) latavelengae家讓他們的豬游過去。(豬隻)就游過去,突然(又)游回來。latavelengae家就對lakadhaalae家說:「朋友(該)與(你們的豬)游過去。」lakadhalae家就讓他們的豬游走然後潛走(並發出):「koi...」(的聲音)。</TRANSL>
        <AUDIO file="圖畫故事篇_Wanshan_Rukai_250263.mp3" url="https://web.klokah.tw/text/sound//17998/250263.mp3"/>
    </S>
    <S id="236468">
        <FORM>mavohoko la kaahaha ’a ma’ivoko. mani iki o’i menanae &quot;ita ooanga ’ikalredhelredhele&quot; ia omiilidhe pa’ivokolidha. ona aokelangalidha tangadhae kalredhele, o’i mavohoko Irakedhale omiidhe molrahalre takosilrasilrame malra pisisi kalredhele kone omiidhe.</FORM>
        <TRANSL xml:lang="zh">猴子和穿山甲是好朋友。有一天他們相約去採枇杷 。到了枇杷樹下,猴子就爬到枇杷樹上(還)一邊吹口哨(一邊)摘枇杷(來)吃。</TRANSL>
        <AUDIO file="圖畫故事篇_Wanshan_Rukai_236468.mp3" url="https://web.klokah.tw/text/sound//17884/236468.mp3"/>
    </S>
    <S id="236469">
        <FORM>dhona ivokodha kaahaha kidholro ka molrahalre. mani ia ’ina “ivoko! malriiae pisisi takalremenga kalredhele voa’iae” ia omiidhe o’i mavohoko. mani pisisi omiidhe kalredhele tako’odhe’ele kosovodha. mani papipi voa’i ivokodha. o’i kaahaha lo malradha mahavehavehe kone.</FORM>
        <TRANSL xml:lang="zh">它的朋友穿山甲不會爬樹。就對猴子說:「兄弟!(幫)我摘已經熟的枇杷。」猴子摘枇杷順便擦它的屁股。然後往下丟給它的兄弟。穿山甲拿到時高興(的)吃(起來)。</TRANSL>
        <AUDIO file="圖畫故事篇_Wanshan_Rukai_236469.mp3" url="https://web.klokah.tw/text/sound//17884/236469.mp3"/>
    </S>
    <S id="236472">
        <FORM>omiki takaeaea menanae mani iidhe mavohoko ona’i kaahaha &quot;ivoko ita oa dhakehale ’ika’aka’ange” ia omiidhe. &quot;ia’e” mani ia omiidhe o’i mavohoko. mani kahaavehavehe omiilidhe ’iidheme dhakehale. aokelangalidha dhakehale kaahaha ’a covoo ia omiidhe lredhepe polra omiidhe toalraainga ka’ange. aota’akaengadha mani iidhe o’i mavohoko “moanga solria ivoko polra ka’ange.”</FORM>
        <TRANSL xml:lang="zh">(又)有一天穿山甲就對猴子說:「朋友咱們去河裡抓魚。」猴子(回答)說:「好。」(於是)他們高(高興)興的往河邊(走)。到了河邊穿山甲就(一躍)潛入水裏,抓了大魚上來。當它上岸時就對猴子說:「朋友輪到你去抓魚了。」</TRANSL>
        <AUDIO file="圖畫故事篇_Wanshan_Rukai_236472.mp3" url="https://web.klokah.tw/text/sound//17885/236472.mp3"/>
    </S>
    <S id="236471">
        <FORM>ia omiidhe. dhona mavohoko ia omiidhe “’aiii! patalikilrao avalrovalrota omale” ia omiidhe ka polrialriaale ivokodha.</FORM>
        <TRANSL xml:lang="zh">猴子就諷刺(地)說:「唉!我是為咱們的小姐們唱的 。」</TRANSL>
        <AUDIO file="圖畫故事篇_Wanshan_Rukai_236471.mp3" url="https://web.klokah.tw/text/sound//17884/236471.mp3"/>
    </S>
    <S id="236478">
        <FORM>ona voolroenga omiki omiidhe takaeaea titina. mani toalake omiidhe piki Irehelrehe ngao‘atoe. dhona titina mani lema’a lalakedha dhoace omiidhe. dhona lroolai kapahalrolaolaolai omiidhe miki o’i lapelape’ae. ka olriho’onakadha ’alelenge. kapaalrengedhe’aedha vahingivingi makakipaaha’e ’angato Irahalre. dhona paaha’e li’angedha ’a malripaapala’a.</FORM>
        <TRANSL xml:lang="zh">在古時候,有一位女士。她在山上樹林裡生了孩子,沒多久生下孩子的女士就留下孩子(獨自)離開。那個孩子在山上裡樹下的葉子上爬來爬去。他還不懂得站好。直到他從懸崖摔到咬人貓樹上。</TRANSL>
        <AUDIO file="圖畫故事篇_Wanshan_Rukai_236478.mp3" url="https://web.klokah.tw/text/sound//17887/236478.mp3"/>
    </S>
    <S id="250271">
        <FORM>kamaooanga omiidhe takaeaea tomotomo, ikidhe takaeaea ooma. lo menanae oaomiidhe ooma monana’a, alropengengadha monana’a mani ovalrio ’apece.</FORM>
        <TRANSL xml:lang="zh">從前有一位爺爺(擁有)一塊田。他每天都去拔草,拔完草就回去睡覺。</TRANSL>
        <AUDIO file="圖畫故事篇_Wanshan_Rukai_250271.mp3" url="https://web.klokah.tw/text/sound//18001/250271.mp3"/>
    </S>
    <S id="250270">
        <FORM>toloraeni ’ina lamolai ’a oara’ilapekata ka ocao tapaolieni, ’inicacengeelemita kamakaamaili takatakolra omiamita.&quot;</FORM>
        <TRANSL xml:lang="zh">這故事說明我們不能只找別人的錯誤,要自己看看是不是我做錯的。</TRANSL>
        <AUDIO file="圖畫故事篇_Wanshan_Rukai_250270.mp3" url="https://web.klokah.tw/text/sound//18000/250270.mp3"/>
    </S>
    <S id="250268">
        <FORM>omiki o takaeaea menanae, o’i dhakehale mani olodho moa valro. o’i aiiangadha dhakehale mani ’ipakilrai mia ’ina. oonaina ’a dhakehale malimemena. “jinainga omalranga nominame pakapalili.” ia omiilidhe. o’i valro alriho’ongalidha “ohanainame selreselre” mia.</FORM>
        <TRANSL xml:lang="zh">有一天,河水流入海中。後來(卻一直) 抱怨(海水)。那時候河水還很甜。它們說:「你們把我們(的河水)弄鹹了。」海水知道後說: 「你們故意責備咱們。」</TRANSL>
        <AUDIO file="圖畫故事篇_Wanshan_Rukai_250268.mp3" url="https://web.klokah.tw/text/sound//18000/250268.mp3"/>
    </S>
    <S id="250275">
        <FORM>ona tomotomo mani ia ’ina “omikingiae malrakasiae” ia omiidhe. mani jianga ana takataka “amotomadho’olraimia’e voa’ilraimia’e.” iidhe tomotomo.</FORM>
        <TRANSL xml:lang="zh">老人回答:「我已經有了,我不喜歡。」(姊姊又說):「我要為你做香腸給你(吃)。</TRANSL>
        <AUDIO file="圖畫故事篇_Wanshan_Rukai_250275.mp3" url="https://web.klokah.tw/text/sound//18001/250275.mp3"/>
    </S>
    <S id="250262">
        <FORM>omiki otakaeaea menanae, kapatovalroedha naovalrilonga o’i ’oponoho valrivalriae. mahekeme o’i ocao “pokoata? amoka’etemita” mia. o’i talilatavelengae la talilakadhaalae mani pa’olilio omiilidhe.</FORM>
        <TRANSL xml:lang="zh">有一天,萬山(部落發生)洪水(即將淹)到村莊邊。人們很緊張的說:「咱們怎麼辦?咱們將會(淹)死。」(後來有) latavelengae和lakadhaalae (兩家)就(互相)討論。</TRANSL>
        <AUDIO file="圖畫故事篇_Wanshan_Rukai_250262.mp3" url="https://web.klokah.tw/text/sound//17998/250262.mp3"/>
    </S>
</TEXT>
