<?xml version="1.0" ?>
<TEXT id="eP3_圖畫故事篇_Dawu_Rukai" xml:lang="dru" source="ePark3 圖畫故事篇 Dawu_Rukai" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }" glottocode="labu1252" dialect="Dawu">
    <S id="250444">
        <FORM kindOf="original">sakadraunga kau Mwakakai mathahihi tuhamuhu ka takaababadha, la ikaisa avaivai kwani sya Kulelele la ngukai ki sataetaetale twalai subelebelenge mukaumasa, sacele ki Mwakakai lakadalame, samakakadalamenga si aikahudrange. kwani mahudraudrange si lahetetesa ki Kulelele lakela mulebe mukaumasa si mahasikai iniya akahudranga.satulrepengenga pakahudrange, kwani mahudraudrange si lahetetesa ki Kulelele, la macucungulu syulri musubelebelenge.</FORM>
        <FORM kindOf="standard">sakadraonga kao Mwakakai mathahihi tohamoho ka takaababadha, la ikaisa avaivai kwani sya Kolelele la ngokai ki sataetaetale twalai sobelebelenge mokaomasa, sacele ki Mwakakai lakadalame, samakakadalamenga si aikahodrange. kwani mahodraodrange si lahetetesa ki Kolelele lakela molebe mokaomasa si mahasikai iniya akahodranga.satolrepengenga pakahodrange, kwani mahodraodrange si lahetetesa ki Kolelele, la macocongolo syolri mosobelebelenge.</FORM>
        <TRANSL xml:lang="zh">嬤蓋蓋長大以後是一個漂亮的少女,有一天,有個叫古勒勒的男孩子從天上循著石階作成的通道降到人間,看見嬤蓋蓋便愛上了她,當他們倆經過熱戀而成婚時,男子的父母及家人都下到人間參加他們的婚禮。婚禮結束後, 男方的父母及親友都一個個回到天上去了。</TRANSL>
        <AUDIO file="圖畫故事篇_Dawu_Rukai_250444.mp3" url="https://web.klokah.tw/text/sound//18033/250444.mp3"/>
    </S>
    <S id="250443">
        <FORM kindOf="original">la ikai sa avaivai, kwani wacekecekele lacele ku batuku ikai iniya dilrungu, iniya thili ki batuku, la ikai ku sakaelreta kilibalibake, lakai tahathainu, langibuale ku ababai twalai iniya batuku, kwaini ababai twalai subelebeleng kitulalake lamaiyaiya kwani mapapangale, la sunagane pasi Mwakakai.</FORM>
        <FORM kindOf="standard">la ikai sa avaivai, kwani wacekecekele lacele ko batoko ikai iniya dilrongo, iniya thili ki batoko, la ikai ko sakaelreta kilibalibake, lakai tahathaino, langiboale ko ababai twalai iniya batoko, kwaini ababai twalai sobelebeleng kitolalake lamaiyaiya kwani mapapangale, la sonagane pasi Mwakakai.</FORM>
        <TRANSL xml:lang="zh">有一天那戶人家發現甕裡有顆蛋,蛋旁邊有一條百步蛇在保護那顆蛋,不久,蛋孵化出一個女孩子,大家認為這個女孩子是天上的女神降生的,於是把她取名為嬤蓋蓋,</TRANSL>
        <AUDIO file="圖畫故事篇_Dawu_Rukai_250443.mp3" url="https://web.klokah.tw/text/sound//18033/250443.mp3"/>
    </S>
    <S id="250522">
        <FORM kindOf="original">kwani ababai anatuma la mumauma lredreke ku akanea, si pakabalrithi ikai tacekecekelanenai laiya. luiya ene laiya tubalre kwani sauwalai, ai kadruaka wadavace pangimiya, tapeca itauwana, sa bilrilanenga kwani ababai laiyaikai: lupahwakai piyaikai ataapeca, laykai kadrua ku akaneanenai laiya si davace mumauma tahungeangeaa.</FORM>
        <FORM kindOf="standard">kwani ababai anatoma la momaoma lredreke ko akanea, si pakabalrithi ikai tacekecekelanenai laiya. loiya ene laiya tobalre kwani saowalai, ai kadroaka wadavace pangimiya, tapeca itaowana, sa bilrilanenga kwani ababai laiyaikai: lopahwakai piyaikai ataapeca, laykai kadroa ko akaneanenai laiya si davace momaoma tahongeangeaa.</FORM>
        <TRANSL xml:lang="zh">妻子希望丈夫到山上去種點東西,來改善家裡的生活。丈夫都說好,但是卻整天在家裡睡覺。最後妻子覺得再這樣下去,家裡就沒有東西吃了,於是就自己一個人到山上去工作。</TRANSL>
        <AUDIO file="圖畫故事篇_Dawu_Rukai_250522.mp3" url="https://web.klokah.tw/text/sound//18045/250522.mp3"/>
    </S>
    <S id="250525">
        <FORM kindOf="original">sa alrainiya drete pauwa ki takakama, kwani drete lukidethe ki apui langikudukudu si ananana miya kahaleale, sakilalra kwani ngwalralringulu kwani laumase, lakasamali si kela ceele ikai matiasamali kadrete, kwani drete la kahaleale, kadrwanganaku amaniyaku ka lakaisu, masasalradhaku tuhamuhu, lakuni ku akabalrithili adrete laiya.</FORM>
        <FORM kindOf="standard">sa alrainiya drete paowa ki takakama, kwani drete lokidethe ki apoi langikodokodo si ananana miya kahaleale, sakilalra kwani ngwalralringolo kwani laomase, lakasamali si kela ceele ikai matiasamali kadrete, kwani drete la kahaleale, kadrwanganako amaniyako ka lakaiso, masasalradhako tohamoho, lakoni ko akabalrithili adrete laiya.</FORM>
        <TRANSL xml:lang="zh">妻子把香腸放在火上烤時,香腸一接近大火,就不停說:「好痛啊!」,而且還扭來扭去,住在附近的族人,聽到香腸喊痛的聲音,跑過來看這串奇怪的香腸, 這時香腸又大喊:「唉呀!我真的受不了啦!老婆,是我呀,我是你的丈夫!」接著又說:「我因為太懶惰, 整天不工作,所以才會變香腸。」</TRANSL>
        <AUDIO file="圖畫故事篇_Dawu_Rukai_250525.mp3" url="https://web.klokah.tw/text/sound//18045/250525.mp3"/>
    </S>
    <S id="250445">
        <FORM kindOf="original">kau Mwakakai, la kathathithibuhu kidremedreme myaikai: "ai kau lakaili, ai taha ikai ku vaivai ku adavacaneini syulri musubelebelenge myaki wacekecekteleini", la ngetele idra papiyasubelebelenge kwadra kaelrea, kwadra yabelenge lakai pikakua mulebe mukaumasa, kwadra yalebe lakai makamubelenge, kwani sya Mwakakai si Kulelele, amani ku talialalai niya kai asasaa.</FORM>
        <FORM kindOf="standard">kao Mwakakai, la kathathithiboho kidremedreme myaikai: "ai kao lakaili, ai taha ikai ko vaivai ko adavacaneini syolri mosobelebelenge myaki wacekecekteleini", la ngetele idra papiyasobelebelenge kwadra kaelrea, kwadra yabelenge lakai pikakoa molebe mokaomasa, kwadra yalebe lakai makamobelenge, kwani sya Mwakakai si Kolelele, amani ko talialalai niya kai asasaa.</FORM>
        <TRANSL xml:lang="zh">嬤蓋蓋開始擔心丈夫有一天也會回到天上離開她, 於是她把到天上的通道切断,使上面的人下不來,下面的人也上不去,下面成了現在的人間,而古勒勒和嬤蓋蓋在當時的地位就是現在的頭目。</TRANSL>
        <AUDIO file="圖畫故事篇_Dawu_Rukai_250445.mp3" url="https://web.klokah.tw/text/sound//18033/250445.mp3"/>
    </S>
    <S id="250442">
        <FORM kindOf="original">ku nadruma, yakaikwadra wacekecekele, laikai ku sidrumana ku dilrungu, lukuvai kwanidane lamatisamali ku taledra iniya dilrungu, maki vai ka paledra iniya dilrungu.</FORM>
        <FORM kindOf="standard">ko nadroma, yakaikwadra wacekecekele, laikai ko sidromana ko dilrongo, lokovai kwanidane lamatisamali ko taledra iniya dilrongo, maki vai ka paledra iniya dilrongo.</FORM>
        <TRANSL xml:lang="zh">從前有一戶人家,家中有一個古老的大甕,每當太陽照到屋子裡時,那個甕就顯得特別亮,就好像是太陽直射到甕裡的樣子。</TRANSL>
        <AUDIO file="圖畫故事篇_Dawu_Rukai_250442.mp3" url="https://web.klokah.tw/text/sound//18033/250442.mp3"/>
    </S>
    <S id="250448">
        <FORM kindOf="original">kau cumai laiya ikai: amaningasu ka ai zeganakuwa, aitahapangimiyasu ku tapiyaneli musuwa tuthahihi, kau Irikulau lapasuala zega idra tuku ki cumai, lapaceele ki cumai, mathahihi laiya ki tubulru, ene laiya kau cumai.</FORM>
        <FORM kindOf="standard">kao comai laiya ikai: amaningaso ka ai zeganakowa, aitahapangimiyaso ko tapiyaneli mosowa tothahihi, kao Irikolao lapasoala zega idra toko ki comai, lapaceele ki comai, mathahihi laiya ki tobolro, ene laiya kao comai.</FORM>
        <TRANSL xml:lang="zh">雲豹知道自己不會畫得和黑熊畫得一樣好,就請黑熊把眼睛閉起來,在黑熊入睡後。雲豹迅速將黑熊全身塗黑,畫好了以後就叫熊起來看。熊看到自己的身體被畫成全黑,非常生氣的說:「你怎麼可以這樣欺負我?我幫你畫得這麼漂亮,你竟然把我畫成那樣,太過分了!」一氣之下,兩個就打起來了。</TRANSL>
        <AUDIO file="圖畫故事篇_Dawu_Rukai_250448.mp3" url="https://web.klokah.tw/text/sound//18034/250448.mp3"/>
    </S>
    <S id="250447">
        <FORM kindOf="original">yakai sa avaivai, lamadradresenge ikai ki kaelrelrea, lakihagai malala, idra asasaa, kau cumai laiyaikai: nyama ta mazazega, nauasuala zega musuwalaiya si alra ku sazegazega, samakazega la paceele ki Irikulau, kai zegali mathahihi? kau Irikulau lakihagai, alamathahihi tuhamuhu kai zegasu laiya.</FORM>
        <FORM kindOf="standard">yakai sa avaivai, lamadradresenge ikai ki kaelrelrea, lakihagai malala, idra asasaa, kao comai laiyaikai: nyama ta mazazega, naoasoala zega mosowalaiya si alra ko sazegazega, samakazega la paceele ki Irikolao, kai zegali mathahihi? kao Irikolao lakihagai, alamathahihi tohamoho kai zegaso laiya.</FORM>
        <TRANSL xml:lang="zh">有一天,他們在路上相遇,非常高興,在附近相偕遊玩,過些時候,熊提出一個主意:「我們來互相畫彼此吧!我先畫你!」黑熊就開始動手畫雲豹,從頭到腳畫完了以後,就給雲豹看,還問:「我畫的好不好?」雲豹看了非常高興,讚美熊畫得非常的漂亮。黑熊說:「輪到你畫我了。但是你一定要畫得和我畫你一樣好。」於是雲豹先畫黑熊的胸,讓熊朋友看一下,並問這樣畫好嗎?黑熊說:「很好!」</TRANSL>
        <AUDIO file="圖畫故事篇_Dawu_Rukai_250447.mp3" url="https://web.klokah.tw/text/sound//18034/250447.mp3"/>
    </S>
    <S id="250446">
        <FORM kindOf="original">kau Irikulau si cumai namatatalragi tuhamuhu.</FORM>
        <FORM kindOf="standard">kao Irikolao si comai namatatalragi tohamoho.</FORM>
        <TRANSL xml:lang="zh">雲豹和熊原是非常要好的朋友。</TRANSL>
        <AUDIO file="圖畫故事篇_Dawu_Rukai_250446.mp3" url="https://web.klokah.tw/text/sound//18034/250446.mp3"/>
    </S>
    <S id="250449">
        <FORM kindOf="original">kau Irikulau ngyathathingale ka makulrungu zega, memecana laiya ki cumai, sakasipelrenge kau cumai lapаuwa tuicecelrenge zega idra kinaumasa ki cumai, la aceace ki cumai si paceele, sacele idra takizeganaeini la ki tuicecelrenge, lakalisi miyaikai:asutulrialrivale zeganakua, la tuthahihaku sazega musuwa, laiya si ulucu. samungasengasenga ki tamauluca, kau Irikulau laiya ikai: nalee tatulekete, ngualai idra tapasalrivaneli musuwa, twalai kai asaa, sana apanali naukaneidra taliadringa si kathaa, kwadra kinaumasa demedeme iyangasu, lapalraingi kau cumai si makathahihinga.</FORM>
        <FORM kindOf="standard">kao Irikolao ngyathathingale ka makolrongo zega, memecana laiya ki comai, sakasipelrenge kao comai lapаowa toicecelrenge zega idra kinaomasa ki comai, la aceace ki comai si paceele, sacele idra takizeganaeini la ki toicecelrenge, lakalisi miyaikai:asotolrialrivale zeganakoa, la tothahihako sazega mosowa, laiya si oloco. samongasengasenga ki tamaoloca, kao Irikolao laiya ikai: nalee tatolekete, ngoalai idra tapasalrivaneli mosowa, twalai kai asaa, sana apanali naokaneidra taliadringa si kathaa, kwadra kinaomasa demedeme iyangaso, lapalraingi kao comai si makathahihinga.</FORM>
        <TRANSL xml:lang="zh">兩個打到彼此都精疲力竭,氣喘如牛。雲豹認輸 說:「朋友,好了,我們别打了,為了表示我的歉意, 日後我所有的獵物,我只吃內臟,其餘的整個身體全部留給你。」黑熊一聽才停手。</TRANSL>
        <AUDIO file="圖畫故事篇_Dawu_Rukai_250449.mp3" url="https://web.klokah.tw/text/sound//18034/250449.mp3"/>
    </S>
    <S id="250523">
        <FORM kindOf="original">sangilribatenga ku nimakapiala, kwani sauwalai lakidremedreme miyaikai: kau lakaili mumauma twatuma syataiyanakua.ai takasalradhanaku, ai tutuatumanaku? sa iyaiyainiya kidremedreme laakabalrithi adrete.</FORM>
        <FORM kindOf="standard">sangilribatenga ko nimakapiala, kwani saowalai lakidremedreme miyaikai: kao lakaili momaoma twatoma syataiyanakoa.ai takasalradhanako, ai totoatomanako? sa iyaiyainiya kidremedreme laakabalrithi adrete.</FORM>
        <TRANSL xml:lang="zh">過了幾天以後,丈夫心裡一直想:「妻子總是叫我到山上種田,但我實在懶得工作,可是我該怎麼辦呢?我要怎麼做才不會讓妻子生氣呢?」,丈夫想著想著,竟然就慢慢地變成一串香腸。</TRANSL>
        <AUDIO file="圖畫故事篇_Dawu_Rukai_250523.mp3" url="https://web.klokah.tw/text/sound//18045/250523.mp3"/>
    </S>
    <S id="250524">
        <FORM kindOf="original">satwalai umauma ubalriyu kwaniababai, lacele si ikai kudrete tauwana, lakidremedreme aneakai wabainaiya ikai drete? laalra ku bakale naugelregelre miya, naugelrege saiya kwani ababai, laikai ku lingau ku anananana amiya, kwani ababai lakai makagelregelrenga, nawtinuakame laiya.</FORM>
        <FORM kindOf="standard">satwalai omaoma obalriyo kwaniababai, lacele si ikai kodrete taowana, lakidremedreme aneakai wabainaiya ikai drete? laalra ko bakale naogelregelre miya, naogelrege saiya kwani ababai, laikai ko lingao ko anananana amiya, kwani ababai lakai makagelregelrenga, nawtinoakame laiya.</FORM>
        <TRANSL xml:lang="zh">妻子從山上工作回來,一到家就看到一串香腸,心裡想著:「到底是誰送給我們這麼多的香腸呢?就拿了一把刀子,準備把香腸切成一段一段收起來,奇怪的事發生了,刀子一切到香腸,就發出「哎呀,好痛!」的聲音。妻子不敢再繼續切下去,決定把它放在火上烤。</TRANSL>
        <AUDIO file="圖畫故事篇_Dawu_Rukai_250524.mp3" url="https://web.klokah.tw/text/sound//18045/250524.mp3"/>
    </S>
    <S id="250521">
        <FORM kindOf="original">yakai kwadra ladrusa, lamatikuhu tuhamuhu ku tacekecekelanelini.</FORM>
        <FORM kindOf="standard">yakai kwadra ladrosa, lamatikoho tohamoho ko tacekecekelanelini.</FORM>
        <TRANSL xml:lang="zh">很久以前有一對夫妻,他們家裡很窮。</TRANSL>
        <AUDIO file="圖畫故事篇_Dawu_Rukai_250521.mp3" url="https://web.klokah.tw/text/sound//18045/250521.mp3"/>
    </S>
    <S id="250526">
        <FORM kindOf="original">kunadruma yakai ku cekele ku sya Dadele. lasi Talamakau. kwaniyakai iniya kwadralaumase takisamuamula tuhamuhu, la tasulraulrapele, la ikai kwadra tangea kwadra langwakabalrubalrua, kiya muhikai ki ulaulai, lukela upalapalange, kwani wacekecekele iniya ababai lucele ulaulai, kwani ababi lucele langwakathabaha. kwani ababi sya Lrimuasa, kwani ulaulai ngwalai idra aupalapalanga iniya ababai, lapalribulu tumawma tukaelrea, lu twatuma makisasevehaa. idra nimakavaala ka aunga, paulringengedele si tulrepenge, ngwalai idra kisamula lu twatuma, la ahukikadalame ki mahudraudrange iniya ababai. sakela kidrekase kwani ulaulai. lapalraingi makanaelre kwani mahetetese.</FORM>
        <FORM kindOf="standard">konadroma yakai ko cekele ko sya Dadele. lasi Talamakao. kwaniyakai iniya kwadralaomase takisamoamola tohamoho, la tasolraolrapele, la ikai kwadra tangea kwadra langwakabalrobalroa, kiya mohikai ki olaolai, lokela opalapalange, kwani wacekecekele iniya ababai locele olaolai, kwani ababi locele langwakathabaha. kwani ababi sya Lrimoasa, kwani olaolai ngwalai idra aopalapalanga iniya ababai, lapalribolo tomawma tokaelrea, lo twatoma makisasevehaa. idra nimakavaala ka aonga, paolringengedele si tolrepenge, ngwalai idra kisamola lo twatoma, la ahokikadalame ki mahodraodrange iniya ababai. sakela kidrekase kwani olaolai. lapalraingi makanaelre kwani mahetetese.</FORM>
        <TRANSL xml:lang="zh">從前有一個村莊叫Dadele,也叫做Talamakau。這裡住著善良勤勞的人們。有一位女孩,被一條蛇追求, 當蛇來追求這女孩時,在女方家人眼中它是一條蛇,但在女孩的眼中卻是一位青年。這女孩名叫Lrimuasa。</TRANSL>
        <AUDIO file="圖畫故事篇_Dawu_Rukai_250526.mp3" url="https://web.klokah.tw/text/sound//18046/250526.mp3"/>
    </S>
    <S id="250527">
        <FORM kindOf="original">sa atakahudranga idra vaivai, lakela kwani ulaulai, kwani kinauwacekela latukisumali ku tapakahudranga liniya, sapathagila, kwani sakacekelelini pangukai iniya akahudranganelini makalra ku tamakuiyaiya, ai ku tavavagavaga si kakudha iniya ulaulai mathahihi tuhamuhu, sa abilrilanenga lapalraingi si kadruanga ku tamakuiyaiyanenga.</FORM>
        <FORM kindOf="standard">sa atakahodranga idra vaivai, lakela kwani olaolai, kwani kinaowacekela latokisomali ko tapakahodranga liniya, sapathagila, kwani sakacekelelini pangokai iniya akahodranganelini makalra ko tamakoiyaiya, ai ko tavavagavaga si kakodha iniya olaolai mathahihi tohamoho, sa abilrilanenga lapalraingi si kadroanga ko tamakoiyaiyanenga.</FORM>
        <TRANSL xml:lang="zh">這條蛇為了追求她,於是幫忙墾地、修道路、工作起來像一陣狂風,往往一天的工作就在中午之前做完。由於它工作勤快,漸漸的得到女方家人的好感,於是當這條蛇正式的向女方求婚時,家族的每一個人都答應了。</TRANSL>
        <AUDIO file="圖畫故事篇_Dawu_Rukai_250527.mp3" url="https://web.klokah.tw/text/sound//18046/250527.mp3"/>
    </S>
    <S id="250528">
        <FORM kindOf="original">sa ai davacenga papiya Dalupalringi kwani ladrusa, lasateatedre kwani sakacekelelini, sakelanga Dalupalringi, kau Lrimuasa la iyaikai: ikaiyangaikai, ahamacaa swateatedre sikatha, laiyaikai lubibilrili lu kelanumi ikai, kaikanekene ku ngeta ku mangangehece ku akanea, tahauwadumadu lakanenga.</FORM>
        <FORM kindOf="standard">sa ai davacenga papiya Dalopalringi kwani ladrosa, lasateatedre kwani sakacekelelini, sakelanga Dalopalringi, kao Lrimoasa la iyaikai: ikaiyangaikai, ahamacaa swateatedre sikatha, laiyaikai lobibilrili lo kelanomi ikai, kaikanekene ko ngeta ko mangangehece ko akanea, tahaowadomado lakanenga.</FORM>
        <TRANSL xml:lang="zh">婚禮那天,蛇郎君來了,村人們為他們舉行簡單又隆重的婚禮。起初村人們都為這次的婚禮感到議論紛紛,但因蛇郎君的舉止,言行都表現得體,最後也得到了村人們的認同,不再覺得驚訝,也不做評論了。當它們通往Dalupalring湖的路上,村人們都來送行,到了 Dalupalringi湖邊時,「大家請留步,請大家目送即可。」新娘說。同時也向村民說:「以後大家這裡來, 請不要吃生冷的食物,要把食物煮熟了才可以吃。」</TRANSL>
        <AUDIO file="圖畫故事篇_Dawu_Rukai_250528.mp3" url="https://web.klokah.tw/text/sound//18046/250528.mp3"/>
    </S>
    <S id="250529">
        <FORM kindOf="original">sakialibake ki sakacekeleini lakuni ku iyainiya, saiyainiya ladavace, sakela kabiceaka si pakela sa kaiaceelanenga, kwani saka cekelelini mavalringivingi si siyulri mucekele.</FORM>
        <FORM kindOf="standard">sakialibake ki sakacekeleini lakoni ko iyainiya, saiyainiya ladavace, sakela kabiceaka si pakela sa kaiaceelanenga, kwani saka cekelelini mavalringivingi si siyolri mocekele.</FORM>
        <TRANSL xml:lang="zh">這是她關心村人们的健康才這麼說的,說完就漸漸離去,一直到湖中央時蛇郎君和黎幕阿莎也逐漸的消 失,直到消失了蹤影,村人們才依依不捨回自己的部落.</TRANSL>
        <AUDIO file="圖畫故事篇_Dawu_Rukai_250529.mp3" url="https://web.klokah.tw/text/sound//18046/250529.mp3"/>
    </S>
    <S id="250530">
        <FORM kindOf="original">yakai sa vaivai, kau kahaha si twabulru la kasepele, lamadradrekase, kai asasaa aitumatumaneta, kau twabulru laiyaikai, itakituba laiya, kau twabulru lu Iruku amalraku kuladha ahedahedame ku tuba, kau kahaha lu Iruku laalraku mabitulru tubeabeate ka tuba, kau kahaha la patavuavukai swasa ki twabulru miyaikai: kadwaka ai katuma, ilata akame ikai kitubata si kane laiya, kau twabulru kyahahagai si palraingi, sakaduu kwadra akame, kau kahaha si ka walrukunga panguaiadringi si kane idra tabitutulrunga ka tuba, sacele kau twabulru lakadruanga kwadra twabeata ka tuba, lakitubulru ki kahaha, anikadruwanga kwadra tabitutulru ka tuba laiya, lapatavuavukai tubalre kau kahaha miyaikai: aneaku wathingale. ai kau twabulru wathingale ka kahaha ka kiyabubulinga kwane.</FORM>
        <FORM kindOf="standard">yakai sa vaivai, kao kahaha si twabolro la kasepele, lamadradrekase, kai asasaa aitomatomaneta, kao twabolro laiyaikai, itakitoba laiya, kao twabolro lo Iroko amalrako koladha ahedahedame ko toba, kao kahaha lo Iroko laalrako mabitolro tobeabeate ka toba, kao kahaha la patavoavokai swasa ki twabolro miyaikai: kadwaka ai katoma, ilata akame ikai kitobata si kane laiya, kao twabolro kyahahagai si palraingi, sakadoo kwadra akame, kao kahaha si ka walrokonga pangoaiadringi si kane idra tabitotolronga ka toba, sacele kao twabolro lakadroanga kwadra twabeata ka toba, lakitobolro ki kahaha, anikadrowanga kwadra tabitotolro ka toba laiya, lapatavoavokai tobalre kao kahaha miyaikai: aneako wathingale. ai kao twabolro wathingale ka kahaha ka kiyabobolinga kwane.</FORM>
        <TRANSL xml:lang="zh">有一天,穿山甲和猴子閒得無聊,就商量要做什麼打發時間,猴子就提議去採山藥,猴子怎麼挖總是挖到又细又乾的山藥,相反的,穿山甲總是找到又肥又大的山藥,但穿山甲虛偽的安慰猴子說:「沒有關係!我們一起把我們找到的山藥烤一烤,一起享用。」猴子高興的答應了,烤熟時穿山甲早已從地底下挖洞,把又大又肥的山藥給吃光了,猴子看了又大又肥的山藥已經沒有了,就問穿山甲那些又大又肥的山藥呢?穿山甲說謊說不知道。但猴子很聰明早就看穿了是穿山甲偷吃的。</TRANSL>
        <AUDIO file="圖畫故事篇_Dawu_Rukai_250530.mp3" url="https://web.klokah.tw/text/sound//18047/250530.mp3"/>
    </S>
    <S id="250544">
        <FORM kindOf="original">kwani unuange ngualai ku tamubehaneini mwadaili, la ubaisinga, lapathagili kwane idra biya ki pudu.kwani tahaalupu lakilalra ku wasihasihahe, la idrengehe, lasuka yakai iyadringi ki biya, naipadalrunganaku si sakalrabuthumusuwa laiya si pauwa Irwaili ki unuange.</FORM>
        <FORM kindOf="standard">kwani onoange ngoalai ko tamobehaneini mwadaili, la obaisinga, lapathagili kwane idra biya ki podo.kwani tahaalopo lakilalra ko wasihasihahe, la idrengehe, lasoka yakai iyadringi ki biya, naipadalronganako si sakalrabothomosowa laiya si paowa Irwaili ki onoange.</FORM>
        <TRANSL xml:lang="zh">鹿因為跑了很長的路途,肚子有些餓,就開始吃起葡萄葉來。這時,正想離開的獵人,想到鹿吃葉子「沙沙」的聲音,就停下腳步。「哦,原來是藏在葡萄葉下面啊!差一點就讓牠逃走了。」獵人說罷,就張弓向鹿射去。</TRANSL>
        <AUDIO file="圖畫故事篇_Dawu_Rukai_250544.mp3" url="https://web.klokah.tw/text/sound//18050/250544.mp3"/>
    </S>
    <S id="250533">
        <FORM kindOf="original">kunadruma yakai kwadra sapukua si ngilisiya ka umase, ku naganeini sya Palri, kwadra taikaikaiyaneini yathili ki tutuhu talilabuwa, kwani sakakela tutuhu tengatengabe, kalisiya ku kaelrea.</FORM>
        <FORM kindOf="standard">konadroma yakai kwadra sapokoa si ngilisiya ka omase, ko naganeini sya Palri, kwadra taikaikaiyaneini yathili ki totoho talilabowa, kwani sakakela totoho tengatengabe, kalisiya ko kaelrea.</FORM>
        <TRANSL xml:lang="zh">從前有一個很神勇但邪惡的人,他的名字叫Palri,住在武部落附近的瀑布旁,這瀑布位在群山峻嶺中,山勢陡峻,交通不便。</TRANSL>
        <AUDIO file="圖畫故事篇_Dawu_Rukai_250533.mp3" url="https://web.klokah.tw/text/sound//18048/250533.mp3"/>
    </S>
    <S id="250535">
        <FORM kindOf="original">ngualai idra amudringadringadha, kwani sakacekeleini lakidremedreme ku atatupiya, la alraidra kalringking ehece pikai ki calrisi, lu uwa swatedre ku aga, wa velevele idra cailrisi pakilrikilringi, kau Palri lukilalra la ngingameete sialra idra aga, lu davacenga mwadaili kwadra wasatedre ku aga. mwamete si kane ku aga.</FORM>
        <FORM kindOf="standard">ngoalai idra amodringadringadha, kwani sakacekeleini lakidremedreme ko atatopiya, la alraidra kalringking ehece pikai ki calrisi, lo owa swatedre ko aga, wa velevele idra cailrisi pakilrikilringi, kao Palri lokilalra la ngingameete sialra idra aga, lo davacenga mwadaili kwadra wasatedre ko aga. mwamete si kane ko aga.</FORM>
        <TRANSL xml:lang="zh">為了村民的安全,他們想到了一個方法,就是把鈴噹拴在繩子上。每當送飯的人到時,拉動繩子,铃噹響起,Palri就把眼睛矇起來,等送飯的村民走過山頭後, 才把矇眼的布拿開,開始吃飯。</TRANSL>
        <AUDIO file="圖畫故事篇_Dawu_Rukai_250535.mp3" url="https://web.klokah.tw/text/sound//18048/250535.mp3"/>
    </S>
    <S id="250549">
        <FORM kindOf="original">laikai la avaivai satubitubi kwani takataka, lakilraku sasasa amiya ku lingau, lakidremedreme: anatuma la abadhabadha kwani wakelakela, la iluku nakuwa kidaili ikai, sangibangulu cele sika salaunga, kwani salaunga la avavaga, kwani takataka la sakidri idra Irese si sidruhu ki salaunga, kwani salaunga laiyaikai: kauwai vai madalame musuwa, ailramalra musuwa pusubelebelenge, kwani takataka lakai kipautenga si davace utauwana, icengecenge kela kwadra siyasilanganeini, laiyaikai kwani takataka, wadrangedrange dane ila ilukaili ngitalaisi, wamudhaili pwabelenge laiya, sakabelengenga ku tangitalaisaneini, la alrainiya iluku kwadra vai, si kai siyulringa utauwana, latubi kwani siyasilanganeini si tamaini, pangu kai iniya takataka, lani ka kiya daili ki tinaini si kadruanga ku akualriyaneini.</FORM>
        <FORM kindOf="standard">laikai la avaivai satobitobi kwani takataka, lakilrako sasasa amiya ko lingao, lakidremedreme: anatoma la abadhabadha kwani wakelakela, la iloko nakowa kidaili ikai, sangibangolo cele sika salaonga, kwani salaonga la avavaga, kwani takataka la sakidri idra Irese si sidroho ki salaonga, kwani salaonga laiyaikai: kaowai vai madalame mosowa, ailramalra mosowa posobelebelenge, kwani takataka lakai kipaotenga si davace otaowana, icengecenge kela kwadra siyasilanganeini, laiyaikai kwani takataka, wadrangedrange dane ila ilokaili ngitalaisi, wamodhaili pwabelenge laiya, sakabelengenga ko tangitalaisaneini, la alrainiya iloko kwadra vai, si kai siyolringa otaowana, latobi kwani siyasilanganeini si tamaini, pango kai iniya takataka, lani ka kiya daili ki tinaini si kadroanga ko akoalriyaneini.</FORM>
        <TRANSL xml:lang="zh">有一天,大女兒正傷心痛哭時,聽到一個沙沙的聲音,她暗自想如果是外地人就好了,請他把我帶離這個地方,回頭一看是一隻鹿,鹿開口說話,大女兒立刻擦乾眼淚,吐苦水给小鹿聽,小鹿對她說:「上面的太陽好喜歡妳,想接妳上去。」大女兒難以置信,於是回到家,恰好她的男朋友來訪,她對男友說裡面很熱,帶我去外頭盪鞦韆,她盪啊盪的,她吩咐男友再推高一點、再推高一點,盪到很高的高度時,太陽就把她接走了, 再也沒有回來,男友非常傷心,爸爸回來更是難過,但對大女兒而言,總算脫離了媽媽虐待的日子。</TRANSL>
        <AUDIO file="圖畫故事篇_Dawu_Rukai_250549.mp3" url="https://web.klokah.tw/text/sound//18051/250549.mp3"/>
    </S>
    <S id="250536">
        <FORM kindOf="original">sa abilrilanenga, kai swa Amizuku lasikaulu ku taidai ku tahahakace ku yacengecenge lepenge ikai Iregelrege, ka ai papacai ki Palri, lavelevele idra calrisi, kau Palri sakaceleli ka ai satedre ku aga laiyaiya si mete idra macaini, kwani swa Amizuku la alra pwalra ki Palri si culrulu, ene kiyamete ki maca kau Palri ai ku gahaneini wadulru ki ecebe iniya wakelainiya ki cabihi, ku papacaiini tamabangate si bangate,tangeangea ku bwabehe.</FORM>
        <FORM kindOf="standard">sa abilrilanenga, kai swa Amizoko lasikaolo ko taidai ko tahahakace ko yacengecenge lepenge ikai Iregelrege, ka ai papacai ki Palri, lavelevele idra calrisi, kao Palri sakaceleli ka ai satedre ko aga laiyaiya si mete idra macaini, kwani swa Amizoko la alra pwalra ki Palri si colrolo, ene kiyamete ki maca kao Palri ai ko gahaneini wadolro ki ecebe iniya wakelainiya ki cabihi, ko papacaiini tamabangate si bangate,tangeangea ko bwabehe.</FORM>
        <TRANSL xml:lang="zh">後來有阿美族部落的人想刺殺Palri,就派了一百名刺客,這一百名刺客都是身體強健,武藝高強的年轻 人,他們潛伏到山頂,假裝是要送飯的村人,拉動繩子,鈴聲響起,Palri以為村人送飯來了,就立刻矇上眼睛,等待村民的美食。出其不意的衝出一群人,阿美族的刺客拿刀猛向 Palri刺去,Palri雖然眼睛被矇著,但他的神勇卻足以抵擋阿美族武士們。廝殺一陣子後,阿美族武士敗陣,總共死了九十九人,只剩一人落荒而逃。</TRANSL>
        <AUDIO file="圖畫故事篇_Dawu_Rukai_250536.mp3" url="https://web.klokah.tw/text/sound//18048/250536.mp3"/>
    </S>
    <S id="250537">
        <FORM kindOf="original">lakalisi kau Palri si mumemete, kwadra macaini siaete ku lisiya, kwani ngwadadethe kwadra Irenege si angatu lakulalaubu, adrva kau Palri kwalaubu.</FORM>
        <FORM kindOf="standard">lakalisi kao Palri si momemete, kwadra macaini siaete ko lisiya, kwani ngwadadethe kwadra Irenege si angato lakolalaobo, adrva kao Palri kwalaobo.</FORM>
        <TRANSL xml:lang="zh">這時 Palri憤怒地把矇眼睛的布扯下,眼睛發出怨恨的光芒,用他特異的功能將附近的石頭、樹木都给燃燒 了,遍地大火,燒燬整座山頭,Palri也被燒死了。</TRANSL>
        <AUDIO file="圖畫故事篇_Dawu_Rukai_250537.mp3" url="https://web.klokah.tw/text/sound//18048/250537.mp3"/>
    </S>
    <S id="250531">
        <FORM kindOf="original">idra yasasana, la ila ki kahaha ta ki Iredele miya kau twabulru, nukapa kau kahaha wathulungu. kau twabulru la ibelengenga kwanekane idra Iredele, kau kahaha la ilebe si kahaleale: cilriya pulebe ku madru pwakanenakua laiya, kau twabulru la alra idra kadwa ka malimeme cilri bwai ki kahaha, sa ulebenga kau twabulru ilata kivaevange ku apui laiya madradrekase, la aswala lwaubu kau twabulru, kau kahaha lamuadringi ki bahunguglu ki lepenge, kwani dekele ki twabulru lakuculu si adihehele.</FORM>
        <FORM kindOf="standard">idra yasasana, la ila ki kahaha ta ki Iredele miya kao twabolro, nokapa kao kahaha watholongo. kao twabolro la ibelengenga kwanekane idra Iredele, kao kahaha la ilebe si kahaleale: cilriya polebe ko madro pwakanenakoa laiya, kao twabolro la alra idra kadwa ka malimeme cilri bwai ki kahaha, sa olebenga kao twabolro ilata kivaevange ko apoi laiya madradrekase, la aswala lwaobo kao twabolro, kao kahaha lamoadringi ki bahongoglo ki lepenge, kwani dekele ki twabolro lakocolo si adihehele.</FORM>
        <TRANSL xml:lang="zh">過一會兒,猴子約穿山甲去摘枇杷,穿山甲每爬上去就滑下來,猴子早已爬到樹上開始摘枇杷吃了。穿山甲在下面對猴子說:「丟一些果子给我吃吧!」猴子則摘些未成熟的、難吃的,丟給穿山甲吃。猴子吃完了就下來,他們又提議去玩火,猴子先说,穿山甲從地洞躲開,猴子則被烧的屁股通紅。</TRANSL>
        <AUDIO file="圖畫故事篇_Dawu_Rukai_250531.mp3" url="https://web.klokah.tw/text/sound//18047/250531.mp3"/>
    </S>
    <S id="250534">
        <FORM kindOf="original">kau Palri yakai ku matiyasamali ku puku, lucele ki umase, kwadraceleini taha kwalaubu, kwani sakacekeleini la mathulriulrithi mwapwakane ki Palri.</FORM>
        <FORM kindOf="standard">kao Palri yakai ko matiyasamali ko poko, locele ki omase, kwadraceleini taha kwalaobo, kwani sakacekeleini la matholriolrithi mwapwakane ki Palri.</FORM>
        <TRANSL xml:lang="zh">Palri具有特異功能,他的眼睛只要注視一個人,那個人就會被烧死,所以部落的人輪流送飯給Palri吃。</TRANSL>
        <AUDIO file="圖畫故事篇_Dawu_Rukai_250534.mp3" url="https://web.klokah.tw/text/sound//18048/250534.mp3"/>
    </S>
    <S id="250538">
        <FORM kindOf="original">twalai iniya, kwani kinawacekela, lu Iribateiniya la ikai ku taukuludra.</FORM>
        <FORM kindOf="standard">twalai iniya, kwani kinawacekela, lo Iribateiniya la ikai ko taokolodra.</FORM>
        <TRANSL xml:lang="zh">從此以後只要族人經過那裡時,總是覺得怕怕。</TRANSL>
        <AUDIO file="圖畫故事篇_Dawu_Rukai_250538.mp3" url="https://web.klokah.tw/text/sound//18048/250538.mp3"/>
    </S>
    <S id="250532">
        <FORM kindOf="original">pakelanga kai asasaa, lakuni ku adihehele ku dekele ki twabulru.</FORM>
        <FORM kindOf="standard">pakelanga kai asasaa, lakoni ko adihehele ko dekele ki twabolro.</FORM>
        <TRANSL xml:lang="zh">所以直到現在,猴子的屁股是红色的。</TRANSL>
        <AUDIO file="圖畫故事篇_Dawu_Rukai_250532.mp3" url="https://web.klokah.tw/text/sound//18047/250532.mp3"/>
    </S>
    <S id="250545">
        <FORM kindOf="original">sa ai pacai kwani unuange laiyaikai: tulrithaku, kai biya ki pudu amanika pa idringinakua, ka pa udripinakua, lakainaku thingale kiya seasene, amalralringanaku kwaneliniya, kai takipapacadhaneli naiangimiyaneli, laiya si pacai.</FORM>
        <FORM kindOf="standard">sa ai pacai kwani onoange laiyaikai: tolrithako, kai biya ki podo amanika pa idringinakoa, ka pa odripinakoa, lakainako thingale kiya seasene, amalralringanako kwaneliniya, kai takipapacadhaneli naiangimiyaneli, laiya si pacai.</FORM>
        <TRANSL xml:lang="zh">鹿在臨死前說:我活該,這葡萄葉供我躲藏,讓我躲過你的追趕,我不知感恩,反倒想吃掉它,我死是應該的。說完就斷氣了。</TRANSL>
        <AUDIO file="圖畫故事篇_Dawu_Rukai_250545.mp3" url="https://web.klokah.tw/text/sound//18050/250545.mp3"/>
    </S>
    <S id="250546">
        <FORM kindOf="original">kunadruma yakai kwadra lamataka ka ababai, kwadra agiagi mathahihi ku tacebea, kwadra takataka ngyalisiya.</FORM>
        <FORM kindOf="standard">konadroma yakai kwadra lamataka ka ababai, kwadra agiagi mathahihi ko tacebea, kwadra takataka ngyalisiya.</FORM>
        <TRANSL xml:lang="zh">從前有二個姊妹,妹妹長得很漂亮,姊姊長得不漂亮。</TRANSL>
        <AUDIO file="圖畫故事篇_Dawu_Rukai_250546.mp3" url="https://web.klokah.tw/text/sound//18051/250546.mp3"/>
    </S>
    <S id="250547">
        <FORM kindOf="original">kwanityatina mathalrai idra agiagi la kalrase idra takataka. adravaka sahakaiya akanea, tahamathaithahihi ki takaini, lu itauwana kwani tamalini, kwani tiyatina twathaithahihi pahahamau. (kwani tamalini pahahamau kilibake liniya)</FORM>
        <FORM kindOf="standard">kwanityatina mathalrai idra agiagi la kalrase idra takataka. adravaka sahakaiya akanea, tahamathaithahihi ki takaini, lo itaowana kwani tamalini, kwani tiyatina twathaithahihi pahahamao. (kwani tamalini pahahamao kilibake liniya)</FORM>
        <TRANSL xml:lang="zh">媽媽非常疼愛妹妹,不喜歡姊姊,對妹妹不論是用的、吃的一定比姊姊好。當爸爸在時,總是假裝很公平對待(因為父親對二個女兒一樣疼愛)。</TRANSL>
        <AUDIO file="圖畫故事篇_Dawu_Rukai_250547.mp3" url="https://web.klokah.tw/text/sound//18051/250547.mp3"/>
    </S>
    <S id="250548">
        <FORM kindOf="original">lu alupu kwani tatama, kwani tyatina lapakualri iniya takataka, mwa ulregelrege cele idra becenge laiya sikaulu, la padulru kau tinaini ku laulri, sakela umauma si cele idra laulri, si ka ngicu ki buhasi, kadrua ka akanekanea. kwani takataka lakasamadre si tubi, sa angiyayyaubunga la mailuku ku baisa si ubalriyu, pakela ku takela ki tamaini mathaithahihi, ai ku taibalribalriva ki tamaini kadrwa ka makapiyapiyale, ladavace walupu, lakipakualri kwani takataka.</FORM>
        <FORM kindOf="standard">lo alopo kwani tatama, kwani tyatina lapakoalri iniya takataka, mwa olregelrege cele idra becenge laiya sikaolo, la padolro kao tinaini ko laolri, sakela omaoma si cele idra laolri, si ka ngico ki bohasi, kadroa ka akanekanea. kwani takataka lakasamadre si tobi, sa angiyayyaobonga la mailoko ko baisa si obalriyo, pakela ko takela ki tamaini mathaithahihi, ai ko taibalribalriva ki tamaini kadrwa ka makapiyapiyale, ladavace walopo, lakipakoalri kwani takataka.</FORM>
        <TRANSL xml:lang="zh">每當爸爸上山打獵,這位母親就會虐待她,叫大女兒上山看小米,免得被小鳥吃掉,為她準備吃的,但到了田裡,當大女兒打開便當一看是地瓜皮、米糠,根本無法入口,大女兒就獨自在山上傷心落淚,到天黑就帶著又飢又渴的身子回家,如此的日子一直到爸爸回來才會稍微好一些,但父親在家的日子總是短暫的,沒幾天又要上山打獵,大女兒又得面對同樣痛苦的日子。</TRANSL>
        <AUDIO file="圖畫故事篇_Dawu_Rukai_250548.mp3" url="https://web.klokah.tw/text/sound//18051/250548.mp3"/>
    </S>
    <S id="250542">
        <FORM kindOf="original">yakai ku unuange ku kiyasaladhaladha ki tahaalupu, samukesanga ku takisaladha, lacele ku masaleese ku twabiya ka pudu, la uwa muadringi kilepenge.</FORM>
        <FORM kindOf="standard">yakai ko onoange ko kiyasaladhaladha ki tahaalopo, samokesanga ko takisaladha, lacele ko masaleese ko twabiya ka podo, la owa moadringi kilepenge.</FORM>
        <TRANSL xml:lang="zh">有一隻被獵人追趕的鹿,正在拼命逃跑的時候,突然看到路旁有枝葉茂盛的葡萄園,立刻就躲進去。重重疊疊的葡萄葉,把鹿遮蓋住了。</TRANSL>
        <AUDIO file="圖畫故事篇_Dawu_Rukai_250542.mp3" url="https://web.klokah.tw/text/sound//18050/250542.mp3"/>
    </S>
    <S id="250543">
        <FORM kindOf="original">kwadra tahaalupu sapadalinga kela idra tapudua, lakai makacelenga iniya. adra papiyaikai mubeehe, anikadruanga amuainu laiya si apasiyasihahe silape, sakai makakidringai, alamualisyaku, laiya ngikakauhiva si nautakasaulri laiya. kwani unuange langiyaikai, alamatiaukuludru kuasaa, nai padalrunganaku si kipualra, langiaiya aseasa.</FORM>
        <FORM kindOf="standard">kwadra tahaalopo sapadalinga kela idra tapodoa, lakai makacelenga iniya. adra papiyaikai mobeehe, anikadroanga amoaino laiya si apasiyasihahe silape, sakai makakidringai, alamoalisyako, laiya ngikakaohiva si naotakasaolri laiya. kwani onoange langiyaikai, alamatiaokolodro koasaa, nai padalronganako si kipoalra, langiaiya aseasa.</FORM>
        <TRANSL xml:lang="zh">當獵人上氣不接下氣地追趕過來時,卻看不見鹿的蹤影。「咦,奇怪,剛才不是還在這裏嗎?怎麼一轉眼就不見了,到底跑到哪兒去了?」獵人喃喃自語,不解地向四周看了看。但是,始終沒有發現鹿的影子。「唉, 好不容易發現那麼大的一隻鹿,卻讓牠跑掉,真是太可惜了。」獵人低聲埋怨著,就朝原來的方向走回去。「這下可安全了。哇!剛才真是好險!」鹿鬆了一口氣。</TRANSL>
        <AUDIO file="圖畫故事篇_Dawu_Rukai_250543.mp3" url="https://web.klokah.tw/text/sound//18050/250543.mp3"/>
    </S>
    <S id="250550">
        <FORM kindOf="original">kunadruma, lupupalungumadu siaga ku becenge, sanaalramadu ku bekela si gegecelre, lu kadunga syaetenga ki palungu.</FORM>
        <FORM kindOf="standard">konadroma, lopopalongomado siaga ko becenge, sanaalramado ko bekela si gegecelre, lo kadonga syaetenga ki palongo.</FORM>
        <TRANSL xml:lang="zh">從前,每次煮飯的時候,只要用手指捏一點小米到鍋子裡,就可以煮成一鍋飯。</TRANSL>
        <AUDIO file="圖畫故事篇_Dawu_Rukai_250550.mp3" url="https://web.klokah.tw/text/sound//18052/250550.mp3"/>
    </S>
    <S id="250551">
        <FORM kindOf="original">laikai la avaivai, yaikai kwadra umase, latangeangea ikai tauwana, pangukai iniya pakabekele lu aga lasietenga lu kaduu, yakai kwadra taka alavahaneini. la alra gwamucu ku becenge pasiete ki alrima si pupalungu, sa kadunga kwani aga la siete kidane, adrva kwadra Iribange si saulatadra kiya celrepe, sacele kwadra tahudraudrange, lahalisiya miyaikai: asupiyainiya.</FORM>
        <FORM kindOf="standard">laikai la avaivai, yaikai kwadra omase, latangeangea ikai taowana, pangokai iniya pakabekele lo aga lasietenga lo kadoo, yakai kwadra taka alavahaneini. la alra gwamoco ko becenge pasiete ki alrima si popalongo, sa kadonga kwani aga la siete kidane, adrva kwadra Iribange si saolatadra kiya celrepe, sacele kwadra tahodraodrange, lahalisiya miyaikai: asopiyainiya.</FORM>
        <TRANSL xml:lang="zh">有一天,有一個人獨自在家,對於只要一點點小米就可以煮一大鍋飯的事感到好奇,就把一把小米混在鍋中煮。沒想到,當米熟的時候,鍋中的飯膨脹出來,充滿了整個屋子,連窗戶和門都被塞住了。隔壁的老人看到後,很生氣地對他說:「你怎麼可以這樣做!」</TRANSL>
        <AUDIO file="圖畫故事篇_Dawu_Rukai_250551.mp3" url="https://web.klokah.tw/text/sound//18052/250551.mp3"/>
    </S>
    <S id="250552">
        <FORM kindOf="original">twalaingainiya, lu agaa ikaibecenge lakai mubalrabalrakenga, lupakakalramadu siyaete ki palungu.</FORM>
        <FORM kindOf="standard">twalaingainiya, lo agaa ikaibecenge lakai mobalrabalrakenga, lopakakalramado siyaete ki palongo.</FORM>
        <TRANSL xml:lang="zh">從這件事發生後,小米就沒有那樣膨脹了,要用很多小米才能煮一鍋飯。</TRANSL>
        <AUDIO file="圖畫故事篇_Dawu_Rukai_250552.mp3" url="https://web.klokah.tw/text/sound//18052/250552.mp3"/>
    </S>
    <S id="436450">
        <FORM kindOf="original">lakilrapici ki apase,</FORM>
        <FORM kindOf="standard">lakilrapici ki apase,</FORM>
        <TRANSL xml:lang="zh">一邊說一邊甩，只見猴子把夾住手指螃蟹往窗口甩去，</TRANSL>
    </S>
    <S id="436454">
        <FORM kindOf="original">si ki pabalranga idra takaicilraneini.</FORM>
        <FORM kindOf="standard">si ki pabalranga idra takaicilraneini.</FORM>
        <TRANSL xml:lang="zh">讓猴子嚐到了自私的報應。</TRANSL>
    </S>
    <S id="436430">
        <FORM kindOf="original">la kahaleale kau apase miyaikai: nalee, lacilriya ku tyanese pwakanenakuwa.</FORM>
        <FORM kindOf="standard">la kahaleale kao apase miyaikai: nalee, lacilriya ko tyanese pwakanenakowa.</FORM>
        <TRANSL xml:lang="zh">螃蟹在樹下大喊著：「好兄弟！我不會爬樹，你丟一些橘子下來給我吃吧！」</TRANSL>
    </S>
    <S id="436432">
        <FORM kindOf="original">kau twabulru lahalisiya si cilri ku ngeta ku tyanese,</FORM>
        <FORM kindOf="standard">kao twabolro lahalisiya si cilri ko ngeta ko tyanese,</FORM>
        <TRANSL xml:lang="zh">猴子很不耐煩，就順手摘了一個還沒有成熟的青橘子往下丟，</TRANSL>
    </S>
    <S id="436439">
        <FORM kindOf="original">la kelrai pikai saulatadra ku lungu,</FORM>
        <FORM kindOf="standard">la kelrai pikai saolatadra ko longo,</FORM>
        <TRANSL xml:lang="zh">還在門口吊著一個臼。</TRANSL>
    </S>
    <S id="436443">
        <FORM kindOf="original">lacele idra palungu la kangangeheceana,</FORM>
        <FORM kindOf="standard">lacele idra palongo la kangangeheceana,</FORM>
        <TRANSL xml:lang="zh">回到家裡，只見鍋爐還是冷的！</TRANSL>
    </S>
    <S id="436446">
        <FORM kindOf="original">langibuhai ku madadakici maelre ki abu,</FORM>
        <FORM kindOf="standard">langibohai ko madadakici maelre ki abo,</FORM>
        <TRANSL xml:lang="zh">火爐「嗶嗶剝剝」，噴出了濃濃稠稠的東西，夾雜著爐灰</TRANSL>
    </S>
    <S id="436428">
        <FORM kindOf="original">lamubelenge ki angatu si kane idra tyanese,</FORM>
        <FORM kindOf="standard">lamobelenge ki angato si kane idra tyanese,</FORM>
        <TRANSL xml:lang="zh">不顧螃蟹，自顧自的爬到樹上去摘橘子吃，</TRANSL>
    </S>
    <S id="436433">
        <FORM kindOf="original">lapikailringa ki apase, anana laiya kahaleale kau apase sihasamadra utauwana.</FORM>
        <FORM kindOf="standard">lapikailringa ki apase, anana laiya kahaleale kao apase sihasamadra otaowana.</FORM>
        <TRANSL xml:lang="zh">正好打中螃蟹的殼，痛得螃蟹哇哇叫。</TRANSL>
    </S>
    <S id="436445">
        <FORM kindOf="original">nautwapui saiya kau twabulru.</FORM>
        <FORM kindOf="standard">naotwapoi saiya kao twabolro.</FORM>
        <TRANSL xml:lang="zh">當猴子生好了火，</TRANSL>
    </S>
    <S id="436453">
        <FORM kindOf="original">la ucilri kwadra lungu si pikai ki aulruini,</FORM>
        <FORM kindOf="standard">la ocilri kwadra longo si pikai ki aolroini,</FORM>
        <TRANSL xml:lang="zh">臼掉了下來，正好打中了猴子的腦袋瓜，</TRANSL>
    </S>
    <S id="436447">
        <FORM kindOf="original">salraelre ki lringau ki twabulru,</FORM>
        <FORM kindOf="standard">salraelre ki lringao ki twabolro,</FORM>
        <TRANSL xml:lang="zh">噴得猴子滿臉都是，眼睛張不開來，</TRANSL>
    </S>
    <S id="436434">
        <FORM kindOf="original">sakela tauwana pakamalisi ku taki dremedremaneini, nautahabilri laiya.</FORM>
        <FORM kindOf="standard">sakela taowana pakamalisi ko taki dremedremaneini, naotahabilri laiya.</FORM>
        <TRANSL xml:lang="zh">螃蟹很委屈地自行回家去。回到家以後，螃蟹愈想愈不是滋味。</TRANSL>
    </S>
    <S id="436449">
        <FORM kindOf="original">sauwa ki taciladha nautawmaca miya,</FORM>
        <FORM kindOf="standard">saowa ki taciladha naotawmaca miya,</FORM>
        <TRANSL xml:lang="zh">趕緊跑到水缸邊， 將雙手伸入缸裡準備舀水，「哎喲！痛死我了！」</TRANSL>
    </S>
    <S id="436438">
        <FORM kindOf="original">la kelrai ku tabalituhu pikai ki lribange,</FORM>
        <FORM kindOf="standard">la kelrai ko tabalitoho pikai ki lribange,</FORM>
        <TRANSL xml:lang="zh">在水缸裡放滿了螃蟹；窗口掛了蜂窩；</TRANSL>
    </S>
    <S id="436436">
        <FORM kindOf="original">la lrabuku ku batuku,</FORM>
        <FORM kindOf="standard">la lraboko ko batoko,</FORM>
        <TRANSL xml:lang="zh">心裡暗暗的想：「你這個自私的傢伙，非得好好的地整你一頓不可！」</TRANSL>
    </S>
    <S id="436448">
        <FORM kindOf="original">manema kai maculu pakiyangeange nakuwa laiya kautwabulru,</FORM>
        <FORM kindOf="standard">manema kai macolo pakiyangeange nakowa laiya kaotwabolro,</FORM>
        <TRANSL xml:lang="zh">猴子叫道：「這什麼東西呀！燙死我了」</TRANSL>
    </S>
    <S id="436444">
        <FORM kindOf="original">lamacicava kau apase si iyaikai:patavuavukaidhaku musuwa twapudha amani.</FORM>
        <FORM kindOf="standard">lamacicava kao apase si iyaikai:patavoavokaidhako mosowa twapodha amani.</FORM>
        <TRANSL xml:lang="zh">螃蟹說：「哈！剛剛是騙你的，你來升火吧！」</TRANSL>
    </S>
    <S id="436437">
        <FORM kindOf="original">la pasiete ki taciladha ku apase,</FORM>
        <FORM kindOf="standard">la pasiete ki taciladha ko apase,</FORM>
        <TRANSL xml:lang="zh">於是，螃蟹在家裡佈置好了陷阱，他把雞蛋藏在火爐裡；</TRANSL>
    </S>
    <S id="436427">
        <FORM kindOf="original">ikaelrelrea, lalripade ku tyaneanese, kau twabulru mahakace kwapaki angatu,</FORM>
        <FORM kindOf="standard">ikaelrelrea, lalripade ko tyaneanese, kao twabolro mahakace kwapaki angato,</FORM>
        <TRANSL xml:lang="zh">途中，經過一片橘子園，猴子很會爬樹，</TRANSL>
    </S>
    <S id="436452">
        <FORM kindOf="original">nau ubehesaiya laupungupungu idra lungu,</FORM>
        <FORM kindOf="standard">nao obehesaiya laopongopongo idra longo,</FORM>
        <TRANSL xml:lang="zh">猴子只好向門口逃，卻撞到了吊著的臼，</TRANSL>
    </S>
    <S id="436451">
        <FORM kindOf="original">sakiulucu ki takiangeanga lapikai idra tabalituhu si la kipiciki mubalrakenga kwadra kinaumasaneini,</FORM>
        <FORM kindOf="standard">sakioloco ki takiangeanga lapikai idra tabalitoho si la kipiciki mobalrakenga kwadra kinaomasaneini,</FORM>
        <TRANSL xml:lang="zh">正好打中了窗口的蜂窩，一群蜜蜂飛了出來，螫得猴子滿身腫起，</TRANSL>
    </S>
    <S id="436442">
        <FORM kindOf="original">sakela idra dane ki apase,</FORM>
        <FORM kindOf="standard">sakela idra dane ki apase,</FORM>
        <TRANSL xml:lang="zh">猴子高興地跳下來，跟著螃蟹一道回家。</TRANSL>
    </S>
    <S id="436440">
        <FORM kindOf="original">la takasaulri muwatyaneanese si aleale miyaikai ki twabulru : nalee, nyamatakane ikai aga, lakihahagai kau twabulru si tupalra ki apase.</FORM>
        <FORM kindOf="standard">la takasaolri mowatyaneanese si aleale miyaikai ki twabolro : nalee, nyamatakane ikai aga, lakihahagai kao twabolro si topalra ki apase.</FORM>
        <TRANSL xml:lang="zh">然後，回到橘子園去，螃蟹大聲的說：「老兄呀！ 我煮好飯了，你趕快下來！我們一起回去吃吧！」</TRANSL>
    </S>
    <S id="436426">
        <FORM kindOf="original">kau twabulru si apase lamatalraki, laikai sa avaivai ladavacekivaevange malala.</FORM>
        <FORM kindOf="standard">kao twabolro si apase lamatalraki, laikai sa avaivai ladavacekivaevange malala.</FORM>
        <TRANSL xml:lang="zh">猴子和螃蟹是一對好朋友。有一天，他們結伴去郊遊。</TRANSL>
    </S>
    <S id="436429">
        <FORM kindOf="original">kaipulringauki talragiini ka apase,</FORM>
        <FORM kindOf="standard">kaipolringaoki talragiini ka apase,</FORM>
        <TRANSL xml:lang="zh">把螃蟹丟在一邊。</TRANSL>
    </S>
</TEXT>