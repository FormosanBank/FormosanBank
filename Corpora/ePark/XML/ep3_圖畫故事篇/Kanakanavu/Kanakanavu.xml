<?xml version="1.0" ?>
<TEXT id="eP3_圖畫故事篇_Kanakanavu" xml:lang="xnb" source="ePark3 圖畫故事篇 Kanakanavu" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }" glottocode="">
    <S id="230577">
        <FORM kindOf="original">miana, 'una kan tacin nanmarua nanakʉ, 'esi na nguain tamna 'umo'uma, nikamanʉng tia tanatʉnga. 'una kan can ngaca'a tavu, tinakacicin aratʉm 'inia, cʉ'ʉrʉn nanakʉ isua, pacʉpʉcʉpʉng nguain, makenan tavu isua mon 'inia, koo cu kan kee ravisʉn. makasua cu, 'acu aratatia sua niaratʉm tavu isua, ka'an upen taniara, makamacu'u ucan tavu, ukusʉn kee cumacʉ'ʉra, masikʉcʉ pa 'inia, ka'an pa kan nimararupang.</FORM>
        <FORM kindOf="standard">miana, 'ona kan tacin nanmaroa nanakʉ, 'esi na ngoain tamna 'omo'oma, nikamanʉng tia tanatʉnga. 'ona kan can ngaca'a tavo, tinakacicin aratʉm 'inia, cʉ'ʉrʉn nanakʉ isoa, pacʉpʉcʉpʉng ngoain, makenan tavo isoa mon 'inia, koo co kan kee ravisʉn. makasoa co, 'aco aratatia soa niaratʉm tavo isoa, ka'an open taniara, makamaco'o ocan tavo, okosʉn kee comacʉ'ʉra, masikʉcʉ pa 'inia, ka'an pa kan nimararopang.</FORM>
        <TRANSL xml:lang="zh">有位年輕的女子,在田園裡開墾了一塊菜園,有一棵葫蘆苗在園地裡自行長出來了,那女子看了之 後,心想,就讓它待在那裏吧!沒去拔除他。之後,那棵葫蘆瓜長大了,過幾天結果實了,她過去走走、看看、捏捏,還沒成熟。</TRANSL>
        <AUDIO file="圖畫故事篇_Kanakanavu_230577.mp3" url="https://web.klokah.tw/text/sound//17716/230577.mp3"/>
    </S>
    <S id="230596">
        <FORM kindOf="original">noo makan pa ku umoni ia, isua ia 'akia 'apitarʉ, mati'aranga cu arapipining.</FORM>
        <FORM kindOf="standard">noo makan pa ko omoni ia, isoa ia 'akia 'apitarʉ, mati'aranga co arapipining.</FORM>
        <TRANSL xml:lang="zh">當公雞啼叫第一聲,即表示安全無虞,可準備出來。</TRANSL>
        <AUDIO file="圖畫故事篇_Kanakanavu_230596.mp3" url="https://web.klokah.tw/text/sound//17720/230596.mp3"/>
    </S>
    <S id="230579">
        <FORM kindOf="original">miaranau cu, muru'ucang sua nanakʉ isua, 'una kan can taniara, moran nanakʉ na rʉ'ʉvin 'aparakucu, cʉ'ʉrʉn kee navung saronai, ranukanuka kan, pakasin kee saronai" misen ranukanuka navung musu?" marivari saronai" ikasu miana masikʉkʉcʉ."</FORM>
        <FORM kindOf="standard">miaranao co, moro'ocang soa nanakʉ isoa, 'ona kan can taniara, moran nanakʉ na rʉ'ʉvin 'aparakoco, cʉ'ʉrʉn kee navong saronai, ranokanoka kan, pakasin kee saronai" misen ranokanoka navong moso?" marivari saronai" ikaso miana masikʉkʉcʉ."</FORM>
        <TRANSL xml:lang="zh">很久之後,那女子結婚了,有一天,他為丈夫抓頭蝨,男子頭上滿是瘡疤,她問丈夫:「你頭上怎麼這麼多的瘡疤?」,男的回答:「是你以前捏的!」</TRANSL>
        <AUDIO file="圖畫故事篇_Kanakanavu_230579.mp3" url="https://web.klokah.tw/text/sound//17716/230579.mp3"/>
    </S>
    <S id="230580">
        <FORM kindOf="original">"arakicacʉ sua nanakʉ tumatimana kari isi, tekikirimin nanakʉ sua tavu isua, 'akia cu na tanasa, 'esi pacʉpʉcʉpʉng, nguai kara miana pasikʉkʉca maku tavu?</FORM>
        <FORM kindOf="standard">"arakicacʉ soa nanakʉ tomatimana kari isi, tekikirimin nanakʉ soa tavo isoa, 'akia co na tanasa, 'esi pacʉpʉcʉpʉng, ngoai kara miana pasikʉkʉca mako tavo?</FORM>
        <TRANSL xml:lang="zh">女子聽到這些話很震驚!趕緊去尋找那棵葫蘆瓜,遍尋不著,心想難道以前我所捏的葫蘆瓜就是他嗎?</TRANSL>
        <AUDIO file="圖畫故事篇_Kanakanavu_230580.mp3" url="https://web.klokah.tw/text/sound//17716/230580.mp3"/>
    </S>
    <S id="230581">
        <FORM kindOf="original">miana kan ia, cau mata marʉkurakurapʉ ia, tavarʉ'ʉ kan pokarikari. mesua, ikita Kanakanavu ia, 'una tacin nanmarua nanakʉ, taucung cʉpʉngin, mata paira moran cau cucume, imo, kacaua cau manman arakukun 'inia.</FORM>
        <FORM kindOf="standard">miana kan ia, cao mata marʉkorakorapʉ ia, tavarʉ'ʉ kan pokarikari. mesoa, ikita Kanakanavo ia, 'ona tacin nanmaroa nanakʉ, taocong cʉpʉngin, mata paira moran cao cocome, imo, kacaoa cao manman arakokon 'inia.</FORM>
        <TRANSL xml:lang="zh">在古時候,傳說人類與動物是可以互相溝通的。當時本族(卡那卡那富)有一位少女,長相美麗,性情乖巧又樂於助人,受到大家的歡迎與喜愛,許多人想跟她相處。</TRANSL>
        <AUDIO file="圖畫故事篇_Kanakanavu_230581.mp3" url="https://web.klokah.tw/text/sound//17717/230581.mp3"/>
    </S>
    <S id="230583">
        <FORM kindOf="original">tekirikirimin cuma mata cinen, kesoni 'itumuru marʉkurakurapʉ, 'akia kan cinʉmʉra, marivivin, kesoni na kaniarumi, mucan kan kangvang kaniarumi, mosikarʉ na tisikara 'ʉnai tekirim, niatʉn na tarako isua,</FORM>
        <FORM kindOf="standard">tekirikirimin coma mata cinen, kesoni 'itomoro marʉkorakorapʉ, 'akia kan cinʉmʉra, marivivin, kesoni na kaniaromi, mocan kan kangvang kaniaromi, mosikarʉ na tisikara 'ʉnai tekirim, niatʉn na tarako isoa,</FORM>
        <TRANSL xml:lang="zh">他的父母到處尋找,問了許多動物,都表示沒看到,最後請求穿山甲,穿山甲動員了所有的家族,鑽到地底下找尋,</TRANSL>
        <AUDIO file="圖畫故事篇_Kanakanavu_230583.mp3" url="https://web.klokah.tw/text/sound//17717/230583.mp3"/>
    </S>
    <S id="230585">
        <FORM kindOf="original">'una kari niaranai miana makasi, tan'a'a mata takʉkʉa tamna capai ia, masiraru matʉa kan nguani, tapinange mesua ia, nguani mastan ka'an maningcau, paira nguani pacʉpʉcʉpʉng, tia makanan aramaningcau.</FORM>
        <FORM kindOf="standard">'ona kari niaranai miana makasi, tan'a'a mata takʉkʉa tamna capai ia, masiraro matʉa kan ngoani, tapinange mesoa ia, ngoani mastan ka'an maningcao, paira ngoani pacʉpʉcʉpʉng, tia makanan aramaningcao.</FORM>
        <TRANSL xml:lang="zh">傳說烏鴉和老鷹原本長相完全一樣,在鳥類裡面屬於不好看的一群,祂們一直想要使自己比別的鳥更美麗。</TRANSL>
        <AUDIO file="圖畫故事篇_Kanakanavu_230585.mp3" url="https://web.klokah.tw/text/sound//17718/230585.mp3"/>
    </S>
    <S id="230586">
        <FORM kindOf="original">'una can taniara rovana, 'esi arakukun nguani micicu, parʉ'ʉna cu nguani, tia makanan aramaningcau? aratapasʉn kʉcʉ mise nguani!</FORM>
        <FORM kindOf="standard">'ona can taniara rovana, 'esi arakokon ngoani micico, parʉ'ʉna co ngoani, tia makanan aramaningcao? aratapasʉn kʉcʉ mise ngoani!</FORM>
        <TRANSL xml:lang="zh">有一個夜晚,烏鴉和老鷹聚在一起烤火,又談起自己的外表,最後兩位就決定不如用畫的好了。</TRANSL>
        <AUDIO file="圖畫故事篇_Kanakanavu_230586.mp3" url="https://web.klokah.tw/text/sound//17718/230586.mp3"/>
    </S>
    <S id="230588">
        <FORM kindOf="original">araciasʉ, aramia'ʉ tan'a'a, cumacʉ'ʉra capain, cucuru arakuracʉ! tia arakuracʉn kee takʉkʉa, nakai, tavarʉ'ʉ sua takʉkʉa, nimoriva'ʉ nguain, nimo'uru'uru mucan mingane.</FORM>
        <FORM kindOf="standard">araciasʉ, aramia'ʉ tan'a'a, comacʉ'ʉra capain, cocoro arakoracʉ! tia arakoracʉn kee takʉkʉa, nakai, tavarʉ'ʉ soa takʉkʉa, nimoriva'ʉ ngoain, nimo'oro'oro mocan mingane.</FORM>
        <TRANSL xml:lang="zh">第二天醒來,烏鴉看到自己的樣子非常生氣,想找老鷹理論,但老鷹知道自己理虧,早就先一步飛走了。</TRANSL>
        <AUDIO file="圖畫故事篇_Kanakanavu_230588.mp3" url="https://web.klokah.tw/text/sound//17718/230588.mp3"/>
    </S>
    <S id="230590">
        <FORM kindOf="original">miana kan ia, urucin sua taniarʉ, 'aparuiri urucin taniarʉ arapapining, 'akia mapitʉ'ʉ mesua, maciasʉ kangvang tantaniara, ka'an tavarʉ'ʉ tarasangai mata si'icʉpʉ cau mesua, pacʉpʉcʉpʉng sua.</FORM>
        <FORM kindOf="standard">miana kan ia, orocin soa taniarʉ, 'aparoiri orocin taniarʉ arapapining, 'akia mapitʉ'ʉ mesoa, maciasʉ kangvang tantaniara, ka'an tavarʉ'ʉ tarasangai mata si'icʉpʉ cao mesoa, pacʉpʉcʉpʉng soa.</FORM>
        <TRANSL xml:lang="zh">傳說在古老的時候,宇宙有兩個太陽,沒有月亮,兩個太陽輪流出現,以致大地都是白天沒有黑夜,人類生活大亂,不知道什麼時候可以休息或睡覺。</TRANSL>
        <AUDIO file="圖畫故事篇_Kanakanavu_230590.mp3" url="https://web.klokah.tw/text/sound//17719/230590.mp3"/>
    </S>
    <S id="230582">
        <FORM kindOf="original">'una can taniara, 'una niaranai 'ʉnai karanana cau aka iovutu, 'esi pacʉpʉcʉpʉng kangvang tia aracapici 'inia, tia tarakanang 'inia, nakai, ka'an aracapici nguani nanakʉ, sii ka'an tarakanang 'inia, sua cau aka isua ia, kumakoru tarako tatia, na tapaica nanakʉ cacaan, tarako tamna 'amacara ia, nisʉ'ʉ nguani cʉnʉ mata ranʉng, koo matangiri nanakʉ isua, nimatapari'i na tarako ringe isua.</FORM>
        <FORM kindOf="standard">'ona can taniara, 'ona niaranai 'ʉnai karanana cao aka iovoto, 'esi pacʉpʉcʉpʉng kangvang tia aracapici 'inia, tia tarakanang 'inia, nakai, ka'an aracapici ngoani nanakʉ, sii ka'an tarakanang 'inia, soa cao aka isoa ia, komakoro tarako tatia, na tapaica nanakʉ cacaan, tarako tamna 'amacara ia, nisʉ'ʉ ngoani cʉnʉ mata ranʉng, koo matangiri nanakʉ isoa, nimatapari'i na tarako ringe isoa.</FORM>
        <TRANSL xml:lang="zh">有一天有外地來的人,也想接近她、認識她,因少女並不認識他們,一直迴避不理會他們,那些壞人就在她行經的道路上,挖了一個很大的坑洞,並鋪上樹葉、雜草,讓少女沒有察覺是個陷阱,少女不小心掉落那坑洞裡面。</TRANSL>
        <AUDIO file="圖畫故事篇_Kanakanavu_230582.mp3" url="https://web.klokah.tw/text/sound//17717/230582.mp3"/>
    </S>
    <S id="230594">
        <FORM kindOf="original">matacuvucuvung cu cau mata marʉkurakurapʉ, makarikari tia makanan? mo'uru'uru karavung aratakarʉ mise, ikuin makari taniarʉ, nakai, maʼicʉpʉ karavung tamna u'ung, ka'an pakituru makari mata karavung. makasi cu vavuru, ikuin makari taniarʉ, nakai navicu'u curusua vavuru, koo pa cucuru makarikari, ma'anung cu! ka'an pakituru arapipining taniarʉ.</FORM>
        <FORM kindOf="standard">matacovocovong co cao mata marʉkorakorapʉ, makarikari tia makanan? mo'oro'oro karavong aratakarʉ mise, ikoin makari taniarʉ, nakai, maʼicʉpʉ karavong tamna o'ong, ka'an pakitoro makari mata karavong. makasi co vavoro, ikoin makari taniarʉ, nakai navico'o corosoa vavoro, koo pa cocoro makarikari, ma'anong co! ka'an pakitoro arapipining taniarʉ.</FORM>
        <TRANSL xml:lang="zh">人類與其他動物商討對策,牛首先起身欲與太陽討論,惟太陽恐懼牛角,不願與其對話。山豬前往談判,惟其脾氣暴躁,尚未談話 即不歡而散。</TRANSL>
        <AUDIO file="圖畫故事篇_Kanakanavu_230594.mp3" url="https://web.klokah.tw/text/sound//17720/230594.mp3"/>
    </S>
    <S id="230587">
        <FORM kindOf="original">mo'uru'uru tan'a'a maritapasʉ takʉkʉa, patimanʉngʉn kee maritapasʉ, makai cu cʉ'ʉra mita masin sua takʉkʉa, poiri cu takʉkʉa tia maritapasʉ na tan'a'a, vʉrʉngana cu mesua, mata masʉrʉmpʉ cu takʉkʉa, nimara cicirin 'amura, umururu na tina'an tan'a'a, si'icʉpʉ cu.</FORM>
        <FORM kindOf="standard">mo'oro'oro tan'a'a maritapasʉ takʉkʉa, patimanʉngʉn kee maritapasʉ, makai co cʉ'ʉra mita masin soa takʉkʉa, poiri co takʉkʉa tia maritapasʉ na tan'a'a, vʉrʉngana co mesoa, mata masʉrʉmpʉ co takʉkʉa, nimara cicirin 'amora, omororo na tina'an tan'a'a, si'icʉpʉ co.</FORM>
        <TRANSL xml:lang="zh">先由烏鴉畫老鷹,烏鴉很認真的畫,畫成了老鷹現在的模樣,換老鷹畫烏鴉,老鷹很不認真,而且也睏了,就隨手拿起旁邊的木炭抹在烏鴉的身上,就睡著了。</TRANSL>
        <AUDIO file="圖畫故事篇_Kanakanavu_230587.mp3" url="https://web.klokah.tw/text/sound//17718/230587.mp3"/>
    </S>
    <S id="230589">
        <FORM kindOf="original">aranai mesua, ka'an cu nguani pakamamanʉng, matarava masin, pakacangin pa nguani.</FORM>
        <FORM kindOf="standard">aranai mesoa, ka'an co ngoani pakamamanʉng, matarava masin, pakacangin pa ngoani.</FORM>
        <TRANSL xml:lang="zh">從那時開始雙方就互相仇視,不能好相往來。</TRANSL>
        <AUDIO file="圖畫故事篇_Kanakanavu_230589.mp3" url="https://web.klokah.tw/text/sound//17718/230589.mp3"/>
    </S>
    <S id="230595">
        <FORM kindOf="original">marivivin cu tarakuka aratakarʉ, mokusa 'inia makari taniarʉ, makasi nguain tamna kari:</FORM>
        <FORM kindOf="standard">marivivin co tarakoka aratakarʉ, mokosa 'inia makari taniarʉ, makasi ngoain tamna kari:</FORM>
        <TRANSL xml:lang="zh">最後由雞出面,做了以下的約定:</TRANSL>
        <AUDIO file="圖畫故事篇_Kanakanavu_230595.mp3" url="https://web.klokah.tw/text/sound//17720/230595.mp3"/>
    </S>
    <S id="230591">
        <FORM kindOf="original">Naparumacʉ, tia pana'ʉn ucan taniarʉ, masii mamanʉng cau putukikio. aratatia cu, takacicin kan kamanʉng rupacʉ tatia, mata macasʉ ngiri, umʉnʉn kee na tanasa ngiri, makiri 'ina mokusa aracan na to'ona taniarʉ, mia te cu kan arapipining sua taniarʉ, pana'ʉn kee, nirapitʉ'ʉ kakangca, makiri kan cu ngiri poi'i tanasa.</FORM>
        <FORM kindOf="standard">Naparomacʉ, tia pana'ʉn ocan taniarʉ, masii mamanʉng cao potokikio. aratatia co, takacicin kan kamanʉng ropacʉ tatia, mata macasʉ ngiri, omʉnʉn kee na tanasa ngiri, makiri 'ina mokosa aracan na to'ona taniarʉ, mia te co kan arapipining soa taniarʉ, pana'ʉn kee, nirapitʉ'ʉ kakangca, makiri kan co ngiri poi'i tanasa.</FORM>
        <TRANSL xml:lang="zh">當時本族有一位勇士名叫Naparumacʉ,告訴族人們說他要射下一個太陽,好讓人類過著正常的生活。起初大家並不相信他說的話,但是他已經開始製作很大的弓箭與長繩子,等他準備好了,就牽著繩子到山頂日出的地方等待,當太陽出來就一箭把一個太陽射下來,天突然暗下來,他牽著來時的繩索回家。</TRANSL>
        <AUDIO file="圖畫故事篇_Kanakanavu_230591.mp3" url="https://web.klokah.tw/text/sound//17719/230591.mp3"/>
    </S>
    <S id="230593">
        <FORM kindOf="original">miana mamane mita ia, urucin kan mesua taniarʉ, 'apapoiri urucin taniarʉ arapipining, muru'inasʉ cau msua, sii, 'akia mapitʉ'ʉ taniara, maciasʉ kangvang, 'una Naparumacʉ kisʉn nipana'ʉ kee ucani taniarʉ,'una pa ucani taniarʉ, nakai ma'icʉpʉ arapipining, makasua cu, mapitʉ'ʉ kangvang taniara, 'akia maciasʉ.</FORM>
        <FORM kindOf="standard">miana mamane mita ia, orocin kan mesoa taniarʉ, 'apapoiri orocin taniarʉ arapipining, moro'inasʉ cao msoa, sii, 'akia mapitʉ'ʉ taniara, maciasʉ kangvang, 'ona Naparomacʉ kisʉn nipana'ʉ kee ocani taniarʉ,'ona pa ocani taniarʉ, nakai ma'icʉpʉ arapipining, makasoa co, mapitʉ'ʉ kangvang taniara, 'akia maciasʉ.</FORM>
        <TRANSL xml:lang="zh">遠古時代,宇宙有兩個太陽輪番出現,大地只有日間沒有夜晚,後有名為Naparumacʉ者射下一個太陽,另一個太陽懼怕出現,致大地只有夜間沒有白畫,人類生活大亂。</TRANSL>
        <AUDIO file="圖畫故事篇_Kanakanavu_230593.mp3" url="https://web.klokah.tw/text/sound//17720/230593.mp3"/>
    </S>
    <S id="230597">
        <FORM kindOf="original">noo makacusa ku umoni ia, mon na pa sanvaria cimʉrʉ mitʉvʉng.</FORM>
        <FORM kindOf="standard">noo makacosa ko omoni ia, mon na pa sanvaria cimʉrʉ mitʉvʉng.</FORM>
        <TRANSL xml:lang="zh">第二聲,請太陽暫躲於山背。</TRANSL>
        <AUDIO file="圖畫故事篇_Kanakanavu_230597.mp3" url="https://web.klokah.tw/text/sound//17720/230597.mp3"/>
    </S>
    <S id="230604">
        <FORM kindOf="original">noo 'itumuru putokikioua ia, tia 'aparoran kangvang cau, mastan noo 'akia nanmarun can pininga, tia mokusa 'inia cau cucumen moran putokikio.</FORM>
        <FORM kindOf="standard">noo 'itomoro potokikiooa ia, tia 'aparoran kangvang cao, mastan noo 'akia nanmaron can pininga, tia mokosa 'inia cao cocomen moran potokikio.</FORM>
        <TRANSL xml:lang="zh">如果工作很忙碌,大家要互相幫忙,尤其家裡沒有年輕人的家庭,其他的人要去幫忙他們。</TRANSL>
        <AUDIO file="圖畫故事篇_Kanakanavu_230604.mp3" url="https://web.klokah.tw/text/sound//17722/230604.mp3"/>
    </S>
    <S id="230592">
        <FORM kindOf="original">makasua cu, ucan cu taniarʉ, 'una cu kan maciasʉ mata mapitʉ'ʉ, sua cʉ'ʉra mita masin vuan ia, nguai sua nipana'a miana taniarʉ.</FORM>
        <FORM kindOf="standard">makasoa co, ocan co taniarʉ, 'ona co kan maciasʉ mata mapitʉ'ʉ, soa cʉ'ʉra mita masin voan ia, ngoai soa nipana'a miana taniarʉ.</FORM>
        <TRANSL xml:lang="zh">很久之後,那被射中的太陽只有晚間才會出來, 也就是我們現在所看到的月亮。</TRANSL>
        <AUDIO file="圖畫故事篇_Kanakanavu_230592.mp3" url="https://web.klokah.tw/text/sound//17719/230592.mp3"/>
    </S>
    <S id="230598">
        <FORM kindOf="original">noo makaturu cu ku umoni ia, arapipinga cu mesua.</FORM>
        <FORM kindOf="standard">noo makatoro co ko omoni ia, arapipinga co mesoa.</FORM>
        <TRANSL xml:lang="zh">第三聲,表示一切妥當,可出來了。</TRANSL>
        <AUDIO file="圖畫故事篇_Kanakanavu_230598.mp3" url="https://web.klokah.tw/text/sound//17720/230598.mp3"/>
    </S>
    <S id="230606">
        <FORM kindOf="original">tinmana ku mamarang makasi, noo matarava cu man urima, nukai man unʉmʉ, ikita Kanakanavu tamna nanmarua sasaronai ia, te cu matipa kaisisi nimararupang, tia matacuvucuvung na Cakʉrʉ kasisin, kangvang cau Kanakanavu ia, tia mon kangvang 'inia cumacʉ'ura.</FORM>
        <FORM kindOf="standard">tinmana ko mamarang makasi, noo matarava co man orima, nokai man onʉmʉ, ikita Kanakanavo tamna nanmaroa sasaronai ia, te co matipa kaisisi nimararopang, tia matacovocovong na Cakʉrʉ kasisin, kangvang cao Kanakanavo ia, tia mon kangvang 'inia comacʉ'ora.</FORM>
        <TRANSL xml:lang="zh">曾經聽過長輩們說,大約到了十五、六歲的時候,這些年輕的卡那卡那富人,就要帶到聚會所參加成年禮,此時全體族人都要前往觀禮,祭典結束之前,長老們就要訓誡,我聽到的內容如下:</TRANSL>
        <AUDIO file="圖畫故事篇_Kanakanavu_230606.mp3" url="https://web.klokah.tw/text/sound//17723/230606.mp3"/>
    </S>
    <S id="230603">
        <FORM kindOf="original">noo poi'i cu na tanasʉn ia, pokarin kincaucaua, 'apakʉn niaracakana, niorina cʉpʉng isi ia, noo kacaua kan cau, iovutu kumakʉn niaracakana ia, samamanungʉn cau.</FORM>
        <FORM kindOf="standard">noo poi'i co na tanasʉn ia, pokarin kincaocaoa, 'apakʉn niaracakana, niorina cʉpʉng isi ia, noo kacaoa kan cao, iovoto komakʉn niaracakana ia, samamanongʉn cao.</FORM>
        <TRANSL xml:lang="zh">回部落之後,要邀請親友來分享獵物,我們傳統的觀念認為,如果很多人來一起分享獵物,不但受人尊敬,將來所獲得的也會更多。</TRANSL>
        <AUDIO file="圖畫故事篇_Kanakanavu_230603.mp3" url="https://web.klokah.tw/text/sound//17722/230603.mp3"/>
    </S>
    <S id="230609">
        <FORM kindOf="original">'akun karasuru karapa'ici, sua paira manava ia, 'akia mamanung tina'an.</FORM>
        <FORM kindOf="standard">'akon karasoro karapa'ici, soa paira manava ia, 'akia mamanong tina'an.</FORM>
        <TRANSL xml:lang="zh">飲酒不可過量,飲酒經常過量的人,不會有健康的身體。</TRANSL>
        <AUDIO file="圖畫故事篇_Kanakanavu_230609.mp3" url="https://web.klokah.tw/text/sound//17723/230609.mp3"/>
    </S>
    <S id="230608">
        <FORM kindOf="original">'akun ko'ua, 'apaco'e makan maa ko'ua ia, matarava nuari 'akia tangria.</FORM>
        <FORM kindOf="standard">'akon ko'oa, 'apaco'e makan maa ko'oa ia, matarava noari 'akia tangria.</FORM>
        <TRANSL xml:lang="zh">不可偷竊,偷竊者雖僅一次,將永遠沒有朋友。</TRANSL>
        <AUDIO file="圖畫故事篇_Kanakanavu_230608.mp3" url="https://web.klokah.tw/text/sound//17723/230608.mp3"/>
    </S>
    <S id="230605">
        <FORM kindOf="original">noo maracocua mocaca ia, sua nanmaruan ia, tia ma'un maka me'ecuun, ka'an tia 'apasangain sua mamarang. sua isi ia ikita tamna niorina secʉvʉrʉ.</FORM>
        <FORM kindOf="standard">noo maracocoa mocaca ia, soa nanmaroan ia, tia ma'on maka me'ecoon, ka'an tia 'apasangain soa mamarang. soa isi ia ikita tamna niorina secʉvʉrʉ.</FORM>
        <TRANSL xml:lang="zh">兩個人一起行動,要讓長者走在前面,年輕的要背負比較重的物品,不要讓年長的疲憊。這些都是我們的傳統習俗。</TRANSL>
        <AUDIO file="圖畫故事篇_Kanakanavu_230605.mp3" url="https://web.klokah.tw/text/sound//17722/230605.mp3"/>
    </S>
    <S id="230616">
        <FORM kindOf="original">miana, 'una tacin saronai, mon nesi kamanʉng 'umo'uma, 'apacʉvʉrʉ karavung, takuisi, tutui, tarakuka, kunga'a, cucuru nguain tamu'iarʉ, imo, cecenana 'itumuru aren.</FORM>
        <FORM kindOf="standard">miana, 'ona tacin saronai, mon nesi kamanʉng 'omo'oma, 'apacʉvʉrʉ karavong, takoisi, totoi, tarakoka, konga'a, cocoro ngoain tamo'iarʉ, imo, cecenana 'itomoro aren.</FORM>
        <TRANSL xml:lang="zh">很早以前這位男士就在這裡耕作,並且豢養了許多動物,因為工作很勤奮,技術又好,他所種植和豢養的農作及牛、羊、豬、雞、鴨等,年年豐收。</TRANSL>
        <AUDIO file="圖畫故事篇_Kanakanavu_230616.mp3" url="https://web.klokah.tw/text/sound//17724/230616.mp3"/>
    </S>
    <S id="230602">
        <FORM kindOf="original">aranai miana, ikita Kanakanavu ia, 'una cu 'apasovung tamna siputikikioa, makai sua aracakan, noo kacaua arakukun mokusa aracakan ia, sua niaracakana ia, 'apatʉtʉanʉn sovung, nakai, noo 'unen mamarang ia, vʉn 'inia sua mastan mamanʉng 'aram.</FORM>
        <FORM kindOf="standard">aranai miana, ikita Kanakanavo ia, 'ona co 'apasovong tamna sipotikikioa, makai soa aracakan, noo kacaoa arakokon mokosa aracakan ia, soa niaracakana ia, 'apatʉtʉanʉn sovong, nakai, noo 'onen mamarang ia, vʉn 'inia soa mastan mamanʉng 'aram.</FORM>
        <TRANSL xml:lang="zh">從以前開始,我們卡那卡那富就已經有分享的習俗,比如狩獵,如果很多人一起去,所獲的獵物要平 均分配,但是,如果有老人家在場,最好的肉要給他們,因為我們一向尊重長者。</TRANSL>
        <AUDIO file="圖畫故事篇_Kanakanavu_230602.mp3" url="https://web.klokah.tw/text/sound//17722/230602.mp3"/>
    </S>
    <S id="230601">
        <FORM kindOf="original">macangcangarʉ tan'a'a tumatimana kari tamcuru, mon cu 'inia," kua! kua!" umoni, matapari'i sua 'esi na ivicin 'aram, arapana'ʉ cu sua tamcuru umara 'aram isua, pasin kee tan'a'a" noo 'unen kasu nʉ'ʉsʉ navung ia, te kasu cucuru tavarʉ'ʉ toisua ra'ani tapinange.</FORM>
        <FORM kindOf="standard">macangcangarʉ tan'a'a tomatimana kari tamcoro, mon co 'inia," koa! koa!" omoni, matapari'i soa 'esi na ivicin 'aram, arapana'ʉ co soa tamcoro omara 'aram isoa, pasin kee tan'a'a" noo 'onen kaso nʉ'ʉsʉ navong ia, te kaso cocoro tavarʉ'ʉ toisoa ra'ani tapinange.</FORM>
        <TRANSL xml:lang="zh">為了急欲展現自己確實擁有說話的能力,烏鴉呱呱大叫,口中的肉卻因此掉了,此時,狐狸衝上去,一口把肉咬走,對著烏鴉說:如果你有大腦,也許還可能當王吧!</TRANSL>
        <AUDIO file="圖畫故事篇_Kanakanavu_230601.mp3" url="https://web.klokah.tw/text/sound//17721/230601.mp3"/>
    </S>
    <S id="230584">
        <FORM kindOf="original">umavici nanakʉ isua mokusa tanasen. macangcangarʉ kangvang cau Kanakanavu cumacʉ'ʉra poi'i nanakʉ,aranai mesua, 'apakarʉ'ʉ Kanakanavu mata kaniarumi, ka'an pakaka kaniarumi.</FORM>
        <FORM kindOf="standard">omavici nanakʉ isoa mokosa tanasen. macangcangarʉ kangvang cao Kanakanavo comacʉ'ʉra poi'i nanakʉ,aranai mesoa, 'apakarʉ'ʉ Kanakanavo mata kaniaromi, ka'an pakaka kaniaromi.</FORM>
        <TRANSL xml:lang="zh">最後在地洞裡找到了,協助回到父母的身邊。本族人對穿山甲的救命之恩非常的感謝,族人從此以後對穿山甲極為尊敬,從不傷害他們。</TRANSL>
        <AUDIO file="圖畫故事篇_Kanakanavu_230584.mp3" url="https://web.klokah.tw/text/sound//17717/230584.mp3"/>
    </S>
    <S id="230615">
        <FORM kindOf="original">'esi na to'ona mita Namasia, 'una 'ʉnai Nanʉmʉ kisʉn mita, sua isua ia" nʉmʉ", sipatanganain 'una unʉmʉ tavin 'acipi saronai.</FORM>
        <FORM kindOf="standard">'esi na to'ona mita Namasia, 'ona 'ʉnai Nanʉmʉ kisʉn mita, soa isoa ia" nʉmʉ", sipatanganain 'ona onʉmʉ tavin 'acipi saronai.</FORM>
        <TRANSL xml:lang="zh">那瑪夏鄉達卡努瓦二村,大家稱為Nanʉmʉ,這是本族語「六」的意思,是紀念一位有六個腳趾的男士。</TRANSL>
        <AUDIO file="圖畫故事篇_Kanakanavu_230615.mp3" url="https://web.klokah.tw/text/sound//17724/230615.mp3"/>
    </S>
    <S id="230607">
        <FORM kindOf="original">noo te cu matirupang ia, tia maka'uaru mamarang, makasi karin: 'akun pʉrʉsʉvʉ na cau, sua paira pʉrʉsʉvʉ ia, 'akia cau manman arakukun 'inia.</FORM>
        <FORM kindOf="standard">noo te co matiropang ia, tia maka'oaro mamarang, makasi karin: 'akon pʉrʉsʉvʉ na cao, soa paira pʉrʉsʉvʉ ia, 'akia cao manman arakokon 'inia.</FORM>
        <TRANSL xml:lang="zh">做人要誠實,不欺罔,沒有人喜歡與虛假的人相處。</TRANSL>
        <AUDIO file="圖畫故事篇_Kanakanavu_230607.mp3" url="https://web.klokah.tw/text/sound//17723/230607.mp3"/>
    </S>
    <S id="230613">
        <FORM kindOf="original">patimanungo tina'an, pakamintasʉ, noo mintasʉ tina'an ia, te cu 'una 'intasʉ moran cau cucumn.</FORM>
        <FORM kindOf="standard">patimanongo tina'an, pakamintasʉ, noo mintasʉ tina'an ia, te co 'ona 'intasʉ moran cao cocomn.</FORM>
        <TRANSL xml:lang="zh">保養身體,有健康的身體,才有能力幫助他人。</TRANSL>
        <AUDIO file="圖畫故事篇_Kanakanavu_230613.mp3" url="https://web.klokah.tw/text/sound//17723/230613.mp3"/>
    </S>
    <S id="230614">
        <FORM kindOf="original">makasua kari mamarurang miana, sua kari isi ia, te ku ʉsʉ'ʉn na tisikara tukun, matarava nuari, tumatuturu kangvang mamanu mita.</FORM>
        <FORM kindOf="standard">makasoa kari mamarorang miana, soa kari isi ia, te ko ʉsʉ'ʉn na tisikara tokon, matarava noari, tomatotoro kangvang mamano mita.</FORM>
        <TRANSL xml:lang="zh">長老們以前是如此訓誡的,這些話我要放在心 底,也告誡我們的後代。</TRANSL>
        <AUDIO file="圖畫故事篇_Kanakanavu_230614.mp3" url="https://web.klokah.tw/text/sound//17723/230614.mp3"/>
    </S>
    <S id="230612">
        <FORM kindOf="original">sua cau naravaru ia, 'akia tia vuren, 'inmamia tia muru'ʉ'ʉ na cau.</FORM>
        <FORM kindOf="standard">soa cao naravaro ia, 'akia tia voren, 'inmamia tia moro'ʉ'ʉ na cao.</FORM>
        <TRANSL xml:lang="zh">不會有成就。</TRANSL>
        <AUDIO file="圖畫故事篇_Kanakanavu_230612.mp3" url="https://web.klokah.tw/text/sound//17723/230612.mp3"/>
    </S>
    <S id="230611">
        <FORM kindOf="original">masakʉna takananga, sua ka'an masakʉna takananga ia, ka'an tia ara'una nupasʉ.</FORM>
        <FORM kindOf="standard">masakʉna takananga, soa ka'an masakʉna takananga ia, ka'an tia ara'ona nopasʉ.</FORM>
        <TRANSL xml:lang="zh">珍惜時光,不知珍惜時光者,</TRANSL>
        <AUDIO file="圖畫故事篇_Kanakanavu_230611.mp3" url="https://web.klokah.tw/text/sound//17723/230611.mp3"/>
    </S>
    <S id="230610">
        <FORM kindOf="original">tamu'iara putukikio, putucaua kari mamarang, sua ka'an tumatimana kari mamarang ia, paira pamuci.</FORM>
        <FORM kindOf="standard">tamo'iara potokikio, potocaoa kari mamarang, soa ka'an tomatimana kari mamarang ia, paira pamoci.</FORM>
        <TRANSL xml:lang="zh">工作要勤勞,懶惰的人怎會有收穫呢? 尊重長者,不聽老人言經常會犯錯。</TRANSL>
        <AUDIO file="圖畫故事篇_Kanakanavu_230610.mp3" url="https://web.klokah.tw/text/sound//17723/230610.mp3"/>
    </S>
    <S id="230617">
        <FORM kindOf="original">'una ucani cenana, nivatu tatia soraru, mirʉngʉcʉ 'ʉcan, 'itumuru tanasa, nimʉka, nipacʉvʉra nima'acun, 'akia cu tanasa to'ona cau, 'akia kangvang kʉna, saronai isua ia, pokari cau mokusa tanasen, maripipining kʉna 'apakʉn cau, mia tarasangai cu 'ʉcan ia, maran pa cau cucumen, kamanʉng to'ona tanasa, 'apoi'i cau tamna secʉvʉrʉ.</FORM>
        <FORM kindOf="standard">'ona ocani cenana, nivato tatia soraro, mirʉngʉcʉ 'ʉcan, 'itomoro tanasa, nimʉka, nipacʉvʉra nima'acon, 'akia co tanasa to'ona cao, 'akia kangvang kʉna, saronai isoa ia, pokari cao mokosa tanasen, maripipining kʉna 'apakʉn cao, mia tarasangai co 'ʉcan ia, maran pa cao cocomen, kamanʉng to'ona tanasa, 'apoi'i cao tamna secʉvʉrʉ.</FORM>
        <TRANSL xml:lang="zh">有一年部落發生大水災,很多家屋、農作及動物都被沖走了,大家沒地方住,也沒有東西吃,這位男士就呼叫部落的人到他家裡住,把所有的東西拿出來給大家吃,解决了大家的困難。水災過後又幫助別人恢復家園,過著正常的生活。</TRANSL>
        <AUDIO file="圖畫故事篇_Kanakanavu_230617.mp3" url="https://web.klokah.tw/text/sound//17724/230617.mp3"/>
    </S>
    <S id="230618">
        <FORM kindOf="original">miaranau cu cenana, marang cu nguain, araka cu, kangvang cau pacʉpʉcʉpʉng 'inia, sii nimoran kacaua cau, sua 'ʉnai ni'ona nguain ia, patanganain cu" Nanʉmʉ "kisʉn.</FORM>
        <FORM kindOf="standard">miaranao co cenana, marang co ngoain, araka co, kangvang cao pacʉpʉcʉpʉng 'inia, sii nimoran kacaoa cao, soa 'ʉnai ni'ona ngoain ia, patanganain co" Nanʉmʉ "kisʉn.</FORM>
        <TRANSL xml:lang="zh">多年之後那位男士過世了,部落的人為了感念他的善心善事,就把這個地方取名為nanʉmʉ。</TRANSL>
        <AUDIO file="圖畫故事篇_Kanakanavu_230618.mp3" url="https://web.klokah.tw/text/sound//17724/230618.mp3"/>
    </S>
    <S id="236189">
        <FORM kindOf="original">'una kan miana ucani rituka mata ararira, rituka ia tavarʉ'ʉ sua ararira ia ka'an mintasʉ arapana'ʉ, pakarin kee ararira, mosʉ'ʉ kita cukanang na cimʉrʉ isa, arumuan arapana'ʉ kita, nen sua mo'uru'uru ia nguain tia mara cukanang 'inia.</FORM>
        <FORM kindOf="standard">'ona kan miana ocani ritoka mata ararira, ritoka ia tavarʉ'ʉ soa ararira ia ka'an mintasʉ arapana'ʉ, pakarin kee ararira, mosʉ'ʉ kita cokanang na cimʉrʉ isa, aromoan arapana'ʉ kita, nen soa mo'oro'oro ia ngoain tia mara cokanang 'inia.</FORM>
        <TRANSL xml:lang="zh">從前有一隻兔子和烏龜,兔子知道烏龜跑不快,就對著烏龜說,我們在山上放置標誌來比賽跑步,看 看誰先拿到那個標誌。</TRANSL>
        <AUDIO file="圖畫故事篇_Kanakanavu_236189.mp3" url="https://web.klokah.tw/text/sound//17828/236189.mp3"/>
    </S>
    <S id="236190">
        <FORM kindOf="original">ka'an pakituru ararira, vanain sii tavarʉ'ʉ sua rituka ia mintasʉ," ka'an ku mintasʉ arapana'ʉ "mise sua ararira. makenan mise rituka," tia ikasu po'uru'urun arapana'ʉ, te pa ku si'icʉpʉ" mise." makasoin ia te ku tanam." mise sua ararira.</FORM>
        <FORM kindOf="standard">ka'an pakitoro ararira, vanain sii tavarʉ'ʉ soa ritoka ia mintasʉ," ka'an ko mintasʉ arapana'ʉ "mise soa ararira. makenan mise ritoka," tia ikaso po'oro'oron arapana'ʉ, te pa ko si'icʉpʉ" mise." makasoin ia te ko tanam." mise soa ararira.</FORM>
        <TRANSL xml:lang="zh">烏龜不答應,因為牠知道兔子原本就跑的很快,牠回答說:「我跑不快。」兔子說沒關係,我要先睡 覺,你先跑,烏龜勉強回答說那我就試試看。</TRANSL>
        <AUDIO file="圖畫故事篇_Kanakanavu_236190.mp3" url="https://web.klokah.tw/text/sound//17828/236190.mp3"/>
    </S>
    <S id="236191">
        <FORM kindOf="original">makasua cu, 'acu si'icʉpʉ sua rituka, 'esi pacʉpʉcʉpʉng, "tia nukanmana makacʉkʉna 'ina sua ararira?" nakai 'esi cu mu'iarʉ mocaca sua ararira. aramia'ʉ sua rituka, te cu kan arapana'ʉ, natia parikun kee ararira. nakai sua ararira ia, 'esi cu cimʉrʉ, nikʉrʉ cu kee sua nisʉ'a 'ina cukanang. sua rituka ia tupuru cu na vʉcʉke cacaan, manasʉ 'akia capain cumacʉ'ʉra cau cucumen.</FORM>
        <FORM kindOf="standard">makasoa co, 'aco si'icʉpʉ soa ritoka, 'esi pacʉpʉcʉpʉng, "tia nokanmana makacʉkʉna 'ina soa ararira?" nakai 'esi co mo'iarʉ mocaca soa ararira. aramia'ʉ soa ritoka, te co kan arapana'ʉ, natia parikon kee ararira. nakai soa ararira ia, 'esi co cimʉrʉ, nikʉrʉ co kee soa nisʉ'a 'ina cokanang. soa ritoka ia toporo co na vʉcʉke cacaan, manasʉ 'akia capain comacʉ'ʉra cao cocomen.</FORM>
        <TRANSL xml:lang="zh">之後兔子就去睡覺了,心想著那烏龜要何時才會抵達那裡?烏龜緩慢的一步一步往前行,等兔子醒來想要追趕,但是烏龜已經在山頂上,手握著牠們所放的標誌。兔子坐在半途中,可能沒有顏面見人了。</TRANSL>
        <AUDIO file="圖畫故事篇_Kanakanavu_236191.mp3" url="https://web.klokah.tw/text/sound//17828/236191.mp3"/>
    </S>
    <S id="230600">
        <FORM kindOf="original">'una ucani tanʼaʼa, 'esi na ngʉngʉcara karu, nimara'isi 'aram na ivicin, cumacʉ'ʉra 'inia tamcuru, 'esi pacʉpʉcʉpʉng, tia pakʉnnan umara 'aram isua? mociri na nakʉnakʉ karu, porangrangʉn kee tan'a'a, nguain kan ia, mastan kan maningcau, tavarʉ'ʉ kan toisua ra'ani tapinange, pakasin kee makari tan'a'a: noo pokarikarii kasu masin tan'a'a ia, tia ikasu cucuru tapinange tamna ra'ani.</FORM>
        <FORM kindOf="standard">'ona ocani tanʼaʼa, 'esi na ngʉngʉcara karo, nimara'isi 'aram na ivicin, comacʉ'ʉra 'inia tamcoro, 'esi pacʉpʉcʉpʉng, tia pakʉnnan omara 'aram isoa? mociri na nakʉnakʉ karo, porangrangʉn kee tan'a'a, ngoain kan ia, mastan kan maningcao, tavarʉ'ʉ kan toisoa ra'ani tapinange, pakasin kee makari tan'a'a: noo pokarikarii kaso masin tan'a'a ia, tia ikaso cocoro tapinange tamna ra'ani.</FORM>
        <TRANSL xml:lang="zh">有一隻烏鴉停在樹上,嘴裡嘟著剛偷來的肉。狐狸看見了,想把肉弄到手,於是牠站在樹下,極力讚美烏鴉是一隻美麗的大鳥,應該做鳥中之王,還說:如果烏鴉能夠發出聲音說話,那麼鳥王的寶座就非牠莫屬了。</TRANSL>
        <AUDIO file="圖畫故事篇_Kanakanavu_230600.mp3" url="https://web.klokah.tw/text/sound//17721/230600.mp3"/>
    </S>
    <S id="230578">
        <FORM kindOf="original">makaman taniara, maka'ʉna kan nguain mokusa 'inia cumacu'ʉra, pasikʉcʉn kee tavu isua, nakai mavuca'ʉ pa kan, poi'i cu na tanasa. siatun taniara, maka'ʉna mokusa 'inia cumʉ'ʉra, matʉa pasikʉcʉn kee, ka'an cu pasikʉnʉn masikʉcʉ, niapʉn kee umavici poi'i tanasa.</FORM>
        <FORM kindOf="standard">makaman taniara, maka'ʉna kan ngoain mokosa 'inia comaco'ʉra, pasikʉcʉn kee tavo isoa, nakai mavoca'ʉ pa kan, poi'i co na tanasa. siaton taniara, maka'ʉna mokosa 'inia comʉ'ʉra, matʉa pasikʉcʉn kee, ka'an co pasikʉnʉn masikʉcʉ, niapʉn kee omavici poi'i tanasa.</FORM>
        <TRANSL xml:lang="zh">十天之後,再去捏捏,還軟軟的,她就回家去。過三天,再去看看,捏不動了,就摘下來帶回家。</TRANSL>
        <AUDIO file="圖畫故事篇_Kanakanavu_230578.mp3" url="https://web.klokah.tw/text/sound//17716/230578.mp3"/>
    </S>
    <S id="230599">
        <FORM kindOf="original">mia campe ia, ka'an pa taniarʉ potucucuru kari tarakuka, niarapipining 'arivatʉ, makacang poi'i, miaranau cu, 'apaica cu nguani tamna kari, tantanniarʉ arapipining, makasua kangvang tarakuka, tantanniarʉ umoni. sua isua ia nguani tamna nipakarikari.</FORM>
        <FORM kindOf="standard">mia campe ia, ka'an pa taniarʉ potococoro kari tarakoka, niarapipining 'arivatʉ, makacang poi'i, miaranao co, 'apaica co ngoani tamna kari, tantanniarʉ arapipining, makasoa kangvang tarakoka, tantanniarʉ omoni. soa isoa ia ngoani tamna nipakarikari.</FORM>
        <TRANSL xml:lang="zh">起初太陽尚猶豫,僅出現一下隨即返回,後一切順遂按時出沒,雞也依約定時辰啼叫, 此即雙方的約定。</TRANSL>
        <AUDIO file="圖畫故事篇_Kanakanavu_230599.mp3" url="https://web.klokah.tw/text/sound//17720/230599.mp3"/>
    </S>
</TEXT>