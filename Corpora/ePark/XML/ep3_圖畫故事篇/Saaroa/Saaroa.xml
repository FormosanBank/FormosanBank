<TEXT id="eP3_圖畫故事篇_Saaroa" xml:lang="sxr" source="ePark3 圖畫故事篇 Saaroa" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="230420">
        <FORM>maaru ucani aari umausahlʉ amiamiamika tavuan kirihli umausahlʉ arinaania, mauhlauhlangʉita'ai salia, matingahlangahla tumapaʉ paahlivingata, amiiamika tavua, umalivalʉka kirihlihla sinamini'ai, pasakulaicu kisua pusipiapuhlu maarucuisana tusasua tupuru ngahlaisa ihlata mualualu patapaʉ amiamika tavua,</FORM>
        <TRANSL xml:lang="zh">很久以前,有一天,下大雨,烏鴉對老鷹說今天是下雨天,我們在家裡好好的重新畫有條紋的衣服、烏鴉這樣說,老鷹回答說:「好啊!」說完,牠們兩個就趕快燒火在火邊坐著,烏鴉說:「我們哪一個要先被畫呢?」</TRANSL>
        <AUDIO file="圖畫故事篇_Saaroa_230420.mp3" url="https://web.klokah.tw/text/sound//17686/230420.mp3"/>
    </S>
    <S id="230431">
        <FORM>macahliaami miungucuka taruaisa, marapihli. tasauisaka ʉvʉrʉmanami kuli'i, sapakacaniami matasapʉtʉka hlicʉngʉhlaisa, hlapasakulai. puaili miiararuma, akuainitamanaka kucupatarʉkʉhla, miungucu saliia, tumungusu pahlivingaisa,</FORM>
        <TRANSL xml:lang="zh">他們明明知道第六天要回家了, 在第六天當天早上,狗無緣無故的又發現動物猛追,此六位男士覺得很可惜,也跟著追了,獵到動物後就趕回到部落,卻已經來不及了。到家後把東西擺好,</TRANSL>
        <AUDIO file="圖畫故事篇_Saaroa_230431.mp3" url="https://web.klokah.tw/text/sound//17687/230431.mp3"/>
    </S>
    <S id="230429">
        <FORM>ahlama kiarijari maci kilaliialiia, matumuhluka palisijaisa, kisuacaniaku. palisiia. hla'alua akuisa. kupatarʉkʉhla puaili mijararuma mitungusu, marapihli maratamtamutasai hlimungahlʉka. ahlaama aupitumana aari,</FORM>
        <TRANSL xml:lang="zh">很早已前,鄒族人在祭典的時候,有很多的忌諱, 其中一個忌諱是祖先缺席的事情。早期有一次祭典,離祭典的時間還有七天,</TRANSL>
        <AUDIO file="圖畫故事篇_Saaroa_230429.mp3" url="https://web.klokah.tw/text/sound//17687/230429.mp3"/>
    </S>
    <S id="230408">
        <FORM>sasaruanana akuisa kiiariiariia, hlitucacaalami uka'aka paapanara, maru ucaniiaari, murumitaka cacihli hlimahlu taitaisa cucu'u, hlimatihlaihlai taisa pangili,</FORM>
        <TRANSL xml:lang="zh">我們住的這個島,據說很久以前,都是高山沒有平原,有一天,出現一位大巨人,拿著很粗的木杵,</TRANSL>
        <AUDIO file="圖畫故事篇_Saaroa_230408.mp3" url="https://web.klokah.tw/text/sound//17685/230408.mp3"/>
    </S>
    <S id="230410">
        <FORM>cucu'u maataatatukucuamika cucu'u taisa matapangili, kitumau sasaruanatana ka marumana akitata caacaalʉana, kuuhlaisai hlipatatʉngaisaka ahlaama kiiariiari.</FORM>
        <TRANSL xml:lang="zh">大巨人就馬上停止打平整座山。你看我們的島上還看的到幾座山,這就是以前大巨人沒打到剩下來的幾座山,也就是山脈與平原的由來。</TRANSL>
        <AUDIO file="圖畫故事篇_Saaroa_230410.mp3" url="https://web.klokah.tw/text/sound//17685/230410.mp3"/>
    </S>
    <S id="230422">
        <FORM>tangumijamau maatuutusuru kutipatipaka taiiacuaku tumalʉpʉngʉ, paahlivingauna amiamisana patangahlamika tavua talavaavalʉ maciiami tumatatapaicuka kirihliia, cuami maisana maatuutusuru marasaicuka kirihli, maricʉcʉkaisana, rʉ~ʉ amiamika kirihli ararataʉ rumakucu luma'amulu lumalicʉlicʉcʉisana takʉmʉ'aʉka tavua talaili pahlivingaisa riianicuami malicʉcʉ, umarucarucakʉamika tavua, tiia'ahli'ahlimucu micʉngʉcʉngʉhlʉ kirihli matapuupunu, tapilavaicuka kirihli, angahlicuisanaka sasua murisangihli miungu kani'i.</FORM>
        <TRANSL xml:lang="zh">烏鴉看了一直讚美牠的衣服,老鷹就繼續畫,畫到一半時老鹰發現烏鴉在打瞌睡,老鷹搖醒他就說:「不要一直動,你的衣服就快畫完了。」烏鴉聽到後張開眼睛便站了起來再坐好,老鷹又繼續畫,不久烏鴉又開始打瞌睡,老鷹不耐煩了,就搖搖頭說:「啊咿呀,好可惜,乾脆把烏鴉的衣服通通塗黑算了。」</TRANSL>
        <AUDIO file="圖畫故事篇_Saaroa_230422.mp3" url="https://web.klokah.tw/text/sound//17686/230422.mp3"/>
    </S>
    <S id="230421">
        <FORM>ihlaku'ai amiamika kirihli, pasakulaicu amika tavua umalasiia tapaʉisa, tumapaʉ paahlivingaisaka kirihli, pasakulai tumapaʉ tumalʉpʉngʉ mavacangʉ amika hlitapaʉisa, umauhlicuka kirihli tumapaʉ paahlivingaisaka tavua, amiamikatavua, kitu'aimau tavacavacangu'ai aparaiiahlʉ hlitapaiku paahlivingauna, amiami tavuan kirihli a'ʉ! tavacavacangiku'ai aparaiiahlʉ hlitapaiuna amiamika kirihli umalivalʉ, rumiiacuka kirihli tumapaʉ sapumaraiiahlacuami, tumapaʉ maatatuatusuru hla kuatitipami ariiacʉkaʉisaami ka kirihli,</FORM>
        <TRANSL xml:lang="zh">老鷹說:「我先好了。」烏鴉就準備畫具,就開始做牠的工作,烏鴉很認真畫老鷹的衣服,衣服上的條紋都畫的非常美麗,畫完後,老鷹非常的滿意,現在換老鷹畫烏鴉的衣服了。 烏鴉再三的交代老鷹說:「你要好好的畫我的衣服喔,就像我畫你衣服的條紋一樣。」老鷹回答說:「好的!我一定按照你畫的那樣,你放心吧!」就開始畫了,老鷹也很認真的畫,畫的還比烏鴉好看呢,</TRANSL>
        <AUDIO file="圖畫故事篇_Saaroa_230421.mp3" url="https://web.klokah.tw/text/sound//17686/230421.mp3"/>
    </S>
    <S id="230432">
        <FORM>hla puaruma miiatutungusu, akuainitaka apatalikucucu vahlita, mitilihlicuka papitu, takʉsʉsʉlʉ cucu'u miatutungusu, hla matiialʉngʉsʉisanamika ahlahlainaisa, kuami patiiakʉhlaisana,</FORM>
        <TRANSL xml:lang="zh">準備進入會場,卻怎麼進也進不去,像隔著一個板似的,他們七人忽然慢慢的升起至半空中,繞著會場,他們的親人和老婆們,</TRANSL>
        <AUDIO file="圖畫故事篇_Saaroa_230432.mp3" url="https://web.klokah.tw/text/sound//17687/230432.mp3"/>
    </S>
    <S id="230409">
        <FORM>mataapaapaapanaraani caacaalʉa, takuliacicu tʉkʉisaka kuli'i, pasakulai maricuvucuvungu laʉlaʉvʉisa, kulikulikuli'i, maakarikari, umuhlunu cumi'i apahlukua cucu'u taisana arupaakari, umarucarucakʉka cumi'i, musala maakari cucutaisa, macu matakucu mataapapaanaraa cacalʉanaia ngahlaisacuka paaranahlamu, amiamika cumi'in,</FORM>
        <TRANSL xml:lang="zh">一直打平整座山,所有的動物非常難過,趕緊地召集所有的同伴們開會,就請大熊去到大巨人那談判,很憤怒的大熊就去對大巨人說:如果你把整座山通通打平,那我們得住哪呢?大能就這樣對大巨人說,</TRANSL>
        <AUDIO file="圖畫故事篇_Saaroa_230409.mp3" url="https://web.klokah.tw/text/sound//17685/230409.mp3"/>
    </S>
    <S id="230430">
        <FORM>kilaalijalicu tuarasʉ manaka, hlahlusa musala mʉrʉcuka musalacuka hlahlusa mahlukua vuvulunga umilimahlicu puaiailicuka. hlimʉrʉcʉka ucanicuka. ucanitarʉana, aʉnʉmʉka kunapuaili.</FORM>
        <TRANSL xml:lang="zh">前一天男士們開始上山狩獵準備祭典用品,男士們至少要花四到五天,到了第六天的時候,狩獵和所有的族人都回到部落了,獨獨一組六位男士和一隻狗還沒回來,</TRANSL>
        <AUDIO file="圖畫故事篇_Saaroa_230430.mp3" url="https://web.klokah.tw/text/sound//17687/230430.mp3"/>
    </S>
    <S id="230434">
        <FORM>kisuahlahlamaku, mamaini mara tarataravasʉ, kiaariari maruka ucani muripaarana, piimamaini hlasukasʉ, maaru ucaniaari, takua'i'iarʉamikahlamamaisa, muacʉkuhlʉami, rumapusu paʉcʉngʉ takua'i'iarʉ, arucarucakʉisaka amaisa, tangumia paʉcʉngʉ, takua'i'iarʉ amiamisana, uka'amika hlitimahlaisa, mahlipapucuami, musalacupuaili tahluavʉ, pahlama mahlipapu, maisanamika amaisa,</FORM>
        <TRANSL xml:lang="zh">很早已前hla‘alua有一對夫婦,有一個孩子真不聽話,有一天,父母親忙著工作,但兒子都會跑到工地妨礙他們工作,爸爸斥罵他的孩子別擋著老人家工作,但他的兒子卻都不聽話。到了中午,父母親回工寮煮午飯,</TRANSL>
        <AUDIO file="圖畫故事篇_Saaroa_230434.mp3" url="https://web.klokah.tw/text/sound//17688/230434.mp3"/>
    </S>
    <S id="230433">
        <FORM>milʉpʉngʉka cucu'u, miiatuutungusu, mitilihlicuka papitu langica, maratamtamutasai, tainanacua sikisuahlahlamaku.</FORM>
        <TRANSL xml:lang="zh">想拉下他們卻一直抓不到,等到祭典結束了,七位就慢慢的升上天空,變成了北斗七星,北斗七星有兩座,一座是大型的,另一座小的就是我們鄒族祖 先變的,這就是北斗七星的由來。</TRANSL>
        <AUDIO file="圖畫故事篇_Saaroa_230433.mp3" url="https://web.klokah.tw/text/sound//17687/230433.mp3"/>
    </S>
    <S id="230436">
        <FORM>kiaariari ahlamata, akuisa kuna amʉmʉkʉn, sikuamiia kana'aia. kuamainimanami ka cucu'u, mau amika macipahlangaahlʉ avavuia, pahlacaniiami ʉvʉrana iatʉhlungacuami, aanʉcucu'u, mʉmʉa, tamu. mavacangʉka. sitakuamiaisa. maru ucaniari, maru ka cacihli cucu'u amiami maci minisuaia cuhlaumangʉita, kukucuaanʉtana, mairararahlu. ukirikirimi takuliacʉisa,</FORM>
        <TRANSL xml:lang="zh">很久以前,祖先們都不愁食,因為當時人類還吃的非常少,據祖先說,煮一次飯只要一粒米就足夠大家吃,過得非常快樂。但是有一天,有一位很不知足的人,就說:「這樣下去,我們的糧食什麼時候才能吃完呢?」於是,他就故意找麻煩,</TRANSL>
        <AUDIO file="圖畫故事篇_Saaroa_230436.mp3" url="https://web.klokah.tw/text/sound//17689/230436.mp3"/>
    </S>
    <S id="230437">
        <FORM>marakauruami, ucanicurʉ'avʉ avavu, kipuriticu amika saliian, uuru, kucu acahli ka saliia puaruma, saarurangarangataami, marupangʉhlʉvʉ, tapipuhluamika, usua patʉkʉrʉ, mutungusu kiu'u,</FORM>
        <TRANSL xml:lang="zh">用小竹筒裝滿了米下去煮,不久屋內爆滿了所煮的飯,人們想進屋內都進不去,最後還是勉強的把門推開,忽然飛出來兩隻小鳥,原來是麻雀就停在樹上,</TRANSL>
        <AUDIO file="圖畫故事篇_Saaroa_230437.mp3" url="https://web.klokah.tw/text/sound//17689/230437.mp3"/>
    </S>
    <S id="230438">
        <FORM>amiamin cucu'u, tulisua ihlamu, aparanasʉ anu angahlicumu, kani'i pasalangʉlangʉ anciki marukaanimu, manikiia, malua sangalʉamumana animu, maurumahlaʉ, pasalangʉlangicua cucu'una, taku'i'iarʉ miungu kani'i.</FORM>
        <TRANSL xml:lang="zh">就對人們說:「你們活該,你們這樣浪費食物,從此以後你們非要拼命工作才有糧食可吃,不但如此我們鳥類還會搶你們的糧食來吃。」人類從那時候就得拼死拼活的工作,不但如此,連三餐都有問題,一直到現在。這是人類受 苦的由來。</TRANSL>
        <AUDIO file="圖畫故事篇_Saaroa_230438.mp3" url="https://web.klokah.tw/text/sound//17689/230438.mp3"/>
    </S>
    <S id="230439">
        <FORM>mankani'i vuuvulungana, tukuhluluna nua litukana, tarusia miatahlahlʉ, ngahlaisaka tapialumiungu caalʉ.</FORM>
        <TRANSL xml:lang="zh">在森林裡,烏龜要和小白兔賽跑,看誰先跑到山頂上,</TRANSL>
        <AUDIO file="圖畫故事篇_Saaroa_230439.mp3" url="https://web.klokah.tw/text/sound//17690/230439.mp3"/>
    </S>
    <S id="230443">
        <FORM>maru ucani aari, maru cacihli tam pisiacalaia cucu'u, mahlipatuai iailia, taratʉahlʉ, ucani hlipana cucu'u, tavaru hlimarahlivuhlivu, mulucacalaika cucu'u, saalua maliailin salia, maisavusavuanʉ,</FORM>
        <TRANSL xml:lang="zh">有天有一位農夫,在田裡見到了一隻被獵人打傷的斑鳩,善良農夫見到便心生同情,把斑鳩帶回去療養。</TRANSL>
        <AUDIO file="圖畫故事篇_Saaroa_230443.mp3" url="https://web.klokah.tw/text/sound//17691/230443.mp3"/>
    </S>
    <S id="230444">
        <FORM>rahluua aravacangicuka tavaru, kani'i pisiacalaia cucu'una, saapusalacu miipihlihlicuka tavaru, tapiaili hlirumangahlʉ, ucani pururukana pusiamʉ, uvuran cucu'u, hlimaisavusavuanʉisanana, musalacuka tavaru mipihlihli,</FORM>
        <TRANSL xml:lang="zh">過了一陣子,斑鳩的傷都痊癒了,善良農夫便將斑鳩放生,斑鳩飛向天空後又飛了回來,嘴裡叼著一根稻草,給了善良農夫要他耕種,便飛走了。</TRANSL>
        <AUDIO file="圖畫故事篇_Saaroa_230444.mp3" url="https://web.klokah.tw/text/sound//17691/230444.mp3"/>
    </S>
    <S id="230445">
        <FORM>salua cucu'ua pusiamʉna, cumahlucu hlipatuai iailia, miungucuka maria pusiamʉ, malilipi mahlahlisaruka, hlipatuai iailian pusiamʉ, marua apatʉkʉ saliaisa, cucu takuliacʉ, muuripakʉpakʉ, tamahlu mahlukua, cucu'u mavacangʉna, tarariarianʉ hliaramiaisa, umupangʉ tavaruna, satuutura, cucu mavacangʉna, uauauninimi, kituuturu umuhlunu cucu'u, musaupana tavaru, saahlavacu marikuasali, kituuturu maisavusavuanʉ,</FORM>
        <TRANSL xml:lang="zh">之後善良農夫將稻草耕種在田裡,到了要收成時,善良農夫田裡的盡是金黃飽滿的稻穗。隔壁壞心眼的農夫,心生忌妒,故意跟善良農夫探聽斑鳩的事情,壞心的農夫也如法炮製,</TRANSL>
        <AUDIO file="圖畫故事篇_Saaroa_230445.mp3" url="https://web.klokah.tw/text/sound//17691/230445.mp3"/>
    </S>
    <S id="230446">
        <FORM>hlaupanga umara ausii, cucu mavacangʉna, rahluua aravacangicua tavaruna, saapusala mipihlihlia tavaruna, tapiaili hlirumangahlʉ, tutuvakatʉ, uvuran hliumu pangʉisana, salu alʉmʉmʉkʉ, tammavacangʉ ami mʉmʉa, makatumuhlu mamasu, ausi malihlʉlʉhlana, ucaniumana, mavʉraicu, sapariasami, hlaumau, rianʉami malicʉcʉ hla hlimalua, aunaanaka cucu takuliacʉ.</FORM>
        <TRANSL xml:lang="zh">做了陷阱,使斑鳩受傷後,也將斑鳩帶了回家療養,到了斑鳩痊癒,壞農夫也將斑鳩放生,而斑鳩也送了壞農夫瓜子種子,壞農夫將瓜子種子種下後,等到了要收成時 候,壞農夫田裡都是大而肥美的瓜,但是壞農夫將瓜剖開後,瓜裡頭果肉卻都是黑色且腐敗的。</TRANSL>
        <AUDIO file="圖畫故事篇_Saaroa_230446.mp3" url="https://web.klokah.tw/text/sound//17691/230446.mp3"/>
    </S>
    <S id="230465">
        <FORM>kiariari marucacihli, alamuru ahlaina mamiararuma, tam marumuku masalangʉsangʉ, marapihli mavacangʉ tikuru, muasala mulikapʉ, pahlivinga cucu'u,</FORM>
        <TRANSL xml:lang="zh">從前部落裡有一位非常愛漂亮的女孩,為了漂亮的衣物,甚至都去偷取別人家的東西,</TRANSL>
        <AUDIO file="圖畫故事篇_Saaroa_230465.mp3" url="https://web.klokah.tw/text/sound//17693/230465.mp3"/>
    </S>
    <S id="230466">
        <FORM>karʉkʉhlʉa alamuru ahlainana, mahlukua salia cucu'u, takuliiliungu hla mualikapʉ pahliivivnga, maru ucaniaari, musamana alamuru ahlainana, mahlukua salia cucu'u, takuliliungu, taratʉahlʉ tikura hlitinʉna mavacangʉ, tamuucu marumuku isana, salua tikuruna mulikapʉ,</FORM>
        <TRANSL xml:lang="zh">愛漂亮的女孩常常藉機去別人家裡玩,而偷取東西。有一天這位愛漂亮的女孩,又去了別人家裡玩,見到了人家編織好的美麗的衣服,心裡面非常喜歡,便悄悄的又將衣物偷取。</TRANSL>
        <AUDIO file="圖畫故事篇_Saaroa_230466.mp3" url="https://web.klokah.tw/text/sound//17693/230466.mp3"/>
    </S>
    <S id="230467">
        <FORM>akuliacʉka atʉahlʉ, pahlivingaisaka'ʉlʉvʉ, puailia alamuru ahlainana salia, masasangaru makacani, matikuru puaiaili puvacangu, ihlaisa, pausu'uluka'ʉlʉvʉ, marukaka tikuruisa, umacʉka matata, apʉcʉkʉhlʉ a'ʉlʉvʉnan, alamuru ahlainana, patakuliliungu, miungu salia'ʉlʉvuna rumahlaʉ, amihlaka'ʉlʉvʉ, marukaka mataingalʉ, aarumukaku paahlivinga, maci tuahlʉa paahlivinga, puaili ihlakuia mavacangicu, taakuku acahliaka alamuru ahlaina, kupaumahlʉngʉ, umarucarucakʉka'ʉlʉvʉ,</FORM>
        <TRANSL xml:lang="zh">不巧的是,她倫的是一位女巫師的衣服,愛漂亮的女孩回到家之後,馬上開心的將衣服穿上展示著,女巫師發現自己的衣服不見後,隔日便再次邀請愛漂亮的女孩到家中作客,女孩到了女巫師家後,女巫師便說:「我家丟了很重要的衣物,如果東西能回來我身邊的話就好了。」 愛漂亮的女孩聽了也不以為意,</TRANSL>
        <AUDIO file="圖畫故事篇_Saaroa_230467.mp3" url="https://web.klokah.tw/text/sound//17693/230467.mp3"/>
    </S>
    <S id="230468">
        <FORM>macu marumuku angatʉ, masalangʉsangʉia, paahlivingi ruvana malusapʉ, masalangusangicu'ai miungu ariari, kutakahlangʉa mamaini ahlainana, musapuaili salia, maahlivingi tikuru, mavacangʉ malusapʉ, umacʉka maivʉvʉrʉnga, mara tantantʉnʉlicuka, alamuru ahlaina, mipiihlihlicu.</FORM>
        <TRANSL xml:lang="zh">女巫師便生氣的說:「如果妳這麼喜歡漂亮,那晚上穿著最美的衣服睡覺,妳一輩子都可以這麼美麗了。」女孩仍不以為意的回到家後,穿上了美麗的衣服睡覺,到了早上,女孩變了一隻翅膀美麗的金龜蟲,飛走了。</TRANSL>
        <AUDIO file="圖畫故事篇_Saaroa_230468.mp3" url="https://web.klokah.tw/text/sound//17693/230468.mp3"/>
    </S>
    <S id="230475">
        <FORM>umacuka maataataa, apahlauaumana mamainina'ukui, sʉsʉsʉngʉa tumahlingahlangahla tumahlisuusulu, makuvau, (mʉcʉkuhlicua tasau taihlavua! mʉcʉkʉhlicua tasau taihlavua!) patahlungahlangahlaka, hlahlahlamama, mʉcʉkʉhlʉ pata hlukakua, aunana ka mamaini maacaacaaca, umarucarucakʉka hlaamama, macu picaucaucauia, ku cutararianʉa cucu'u ihlau, musalacuka hlamama puaili,</FORM>
        <TRANSL xml:lang="zh">隔天,孩子還是在山坡上放羊,又開玩笑的大叫:「狼來了...狼來了...救命啊...」山下的大人們又衝了上來,卻只見到孩子在哪裡哈哈大笑,生氣的大人們罵說:「小孩子不能說謊,不然以後沒有人會相信你的話」,於是他們又下山去工作了,</TRANSL>
        <AUDIO file="圖畫故事篇_Saaroa_230475.mp3" url="https://web.klokah.tw/text/sound//17695/230475.mp3"/>
    </S>
    <S id="230491">
        <FORM>maruka tatulu lamuru tahlakʉ, miacikiricun inaisa, muruamitacu ami vahlita, takacicihli mangusipi, muasaasasalamin sala'a, amiamika hlimilavaʉ, mairahluita, mairaruruma, saliatakacicihli, ahlahlalua maimamacu, angahlicuisanaka ahlalua, maihlalungu mairuruma, mai'alivatʉ mailʉpʉngʉ,</FORM>
        <TRANSL xml:lang="zh">有三隻小豬跟母親告別後,他們要外出自立門戶,在路上,豬小弟說:「我們應該要先有自己的房子」,哥哥們也同意了。於是豬大哥就用茅草蓋房子,一下子就蓋好了草屋,</TRANSL>
        <AUDIO file="圖畫故事篇_Saaroa_230491.mp3" url="https://web.klokah.tw/text/sound//17699/230491.mp3"/>
    </S>
    <S id="230494">
        <FORM>sapahlʉisa pisuravʉkʉ, tapisasuacuka tahlakʉ, tapikaakua hlimilavaʉ tahlakʉ, mʉcʉkʉhlʉ palilavaʉ, hlipaivatua salia, pasamanganʉ paripa kupariapihlihli salia, pasamanganʉ pisuvatʉrʉ, pisucarʉmʉ umaniani, taratʉahlʉa tasau taihlavuana, hlialuvuka piutuapuhluana vuuvula, musamivararʉ, kumita hlimilavau tahlakʉna, pasakulai umuhlunu, sasua ahlalua, umalakiu'u pasakulai, patucici mucapika tasau taihlavua, mu'alulun sahlumu hlimikaruru maci'i.</FORM>
        <TRANSL xml:lang="zh">用腳一踢,把木屋給踢垮了,兩隻豬哥哥嚇得趕緊逃到豬小弟家去, 大野狼也來到豬小弟的家門口,他用力吹,房子吹不飛,他用力一踢,痛得野狼哇哇大叫,於是大野狼看到屋頂上有煙囪,就爬了上去,豬小弟看了,趕緊叫哥哥們在火爐內燒一鍋熱水,不知情的野狼從煙囪爬了下 來,掉到鍋裡被燙死了。</TRANSL>
        <AUDIO file="圖畫故事篇_Saaroa_230494.mp3" url="https://web.klokah.tw/text/sound//17699/230494.mp3"/>
    </S>
    <S id="230493">
        <FORM>rumahlau maru ucaniaari, mucʉkʉhlʉka, taiisa tasau taihlavua, kumita tahlakʉka, mahlipaihlalungua salia, saparipa paripihlihlika saliia, mʉrʉhlʉka ahlalua, mutʉtʉtʉ pasakulai micuhlu, tapikakua salia hlimilavaʉ, mʉcʉkʉhlʉ mahlukua, hlipaikiu'uana saarumia,</FORM>
        <TRANSL xml:lang="zh">直到有一天,大野狼來了,他看到住草屋的豬大哥,他一個深呼吸一吹,把草屋吹飛,嚇得豬大哥趕緊跑到豬二哥家去,大野狼接著到木屋前,</TRANSL>
        <AUDIO file="圖畫故事篇_Saaroa_230493.mp3" url="https://web.klokah.tw/text/sound//17699/230493.mp3"/>
    </S>
    <S id="230492">
        <FORM>macuka ahlaluaisa hlikicuasuia, umaru kiu'u mairuruma, mai'alivatʉ mʉmʉa mailʉpʉngʉ, amihlaka hlimilavaʉ, maicacaniaku 'avangana, asʉkʉcaʉ hla mahlatʉra salia, umaruamiaku vatu'u pucarakʉ, ucaniika rahlua hla takualangʉlangʉ, sapacacaka sasua ahlaluaisa,</FORM>
        <TRANSL xml:lang="zh">豬二哥則用木材蓋房子,也一下子就蓋好了木屋,豬小弟說:「我要蓋一個安全又堅固的房子」則選擇用磚塊,但費時又費力,兩個哥哥看了就嘲笑他。</TRANSL>
        <AUDIO file="圖畫故事篇_Saaroa_230492.mp3" url="https://web.klokah.tw/text/sound//17699/230492.mp3"/>
    </S>
    <S id="230435">
        <FORM>pasiakʉkʉngʉcʉʉvʉcʉngʉ, ahlukakuisamika mamainiisa. tumuvuu lupaʉcʉngʉ pataramuarʉ, tangumiamau rumapusu, pasakulaita avavu umuka muasalaita. takua'i'iarʉ, amiamisana umarucarʉcakʉ, uka'amika hlitimahlaisaka. mamaini. rʉ-ʉ~amiamika amaisa, umala 'asuru aruamimiaisa, pasikʉngʉcʉ, miiacuculiusuisa ka mamaini, mipihlihlicu ka mamaini, mara ahlamʉ maratarataravasʉ, kitumau 'isisi taravasʉnaka, pumaraiiahlʉ mapuhlika, piuruamika'asuuru.</FORM>
        <TRANSL xml:lang="zh">父親忙著用飯把攪和煮小米,他的孩子又去妨礙著、干擾著,他爸爸又罵他別再妨礙著、也不要耽誤時間,我們趕快吃完飯要去工作了,如此斥罵後小孩仍不聽話,我們趕快吃完飯要去工作了,如此斥罵後小孩仍不聽話。他爸爸便勃然大怒!就拿起飯把往小孩的屁股一插,那小孩便飛了起來,一直飛,一直飛,變成了長尾鳥。你們看長尾鳥的尾巴一半是白的,那就是飯把上留的飯粒。</TRANSL>
        <AUDIO file="圖畫故事篇_Saaroa_230435.mp3" url="https://web.klokah.tw/text/sound//17688/230435.mp3"/>
    </S>
    <S id="230440">
        <FORM>ruamia cu rumahlaʉ, amihla litukanan tukuhluluna, ihlaku tʉtʉrʉa tumasʉkʉraka, maci musasalana, mataingalʉ aku ihlau maliahlʉ,</FORM>
        <TRANSL xml:lang="zh">要開始時,小白兔對著烏龜說:「一定是我贏,我即使走路也比你快啊!」</TRANSL>
        <AUDIO file="圖畫故事篇_Saaroa_230440.mp3" url="https://web.klokah.tw/text/sound//17690/230440.mp3"/>
    </S>
    <S id="230442">
        <FORM>takʉmʉ'aʉka lituka, kumita tukuhlulunaka, taiacu miaungu caalʉ, hla pasakulai mitahlahlʉ, mairaahlucu kupatarʉkʉhla, tapialualucuka, tukuhlulu miungu caalʉ, tumutaitaisacuka lituka tumangi.</FORM>
        <TRANSL xml:lang="zh">之後睡過頭的小白兔醒了,看見烏龜己經快到山頂了,小白兔緊張的快跑,但還是來不及,烏龜已經先到達了山頂,小白兔則哇哇大哭。</TRANSL>
        <AUDIO file="圖畫故事篇_Saaroa_230442.mp3" url="https://web.klokah.tw/text/sound//17690/230442.mp3"/>
    </S>
    <S id="230441">
        <FORM>kualulirika tukuhlulu, angahlicuisana rumiatarusia, lituka mapuhlina tapimasaihlacu, pasamamanganʉ mʉmʉa tukuhluluna, musaukakaakuaisa, cucuvaanana lituka mapuhlina, tapikaakua ucani, palungukiu'u talailikumita, tukuhlulu palivaviavilihli, patuarʉmʉrʉmʉ, rahluamana kana'a, namaci miungunaani, matasa'aiakumana, malusapʉ akumana makahlulavaʉka lituka,</FORM>
        <TRANSL xml:lang="zh">烏龜則不說話,於是比賽開始了。一下子;小白兔就跑的很遠,而烏龜也很努力的往前爬,過一會兒,小白兔跑到一棵樹下,回頭看著後面的烏龜,心想,牠跑到這裡還有很多時間,我在這裡睡個覺吧!於是小白兔在樹下睡著了</TRANSL>
        <AUDIO file="圖畫故事篇_Saaroa_230441.mp3" url="https://web.klokah.tw/text/sound//17690/230441.mp3"/>
    </S>
    <S id="230473">
        <FORM>maru cacihli mamaini, ariari mahlava ucani tarʉana, 'ukui apahlauau, sʉsʉsʉngʉa maru ucani aari, kana'a mamaini mavavahlira, talalʉngʉsʉ langica piaiaili, tamucuaku mialala, talalaucun hlahlahlamama, takua'i'i'iarʉ, makutaisa makuvaau, tamalʉngalʉ muuaramasaka, pulaiviuaku a'ʉia, kutarakakuaisana ka hlahlamama,</FORM>
        <TRANSL xml:lang="zh">有一個孩子,每天會帶著一群的羊出去吃草,有一天,在山坡上,他看著天空說:「我好無聊啊!」這時,他看到山下在工作的大人們,於是大叫說:「叔叔你們上來陪我玩好不好?」大人們沒理會他,</TRANSL>
        <AUDIO file="圖畫故事篇_Saaroa_230473.mp3" url="https://web.klokah.tw/text/sound//17695/230473.mp3"/>
    </S>
    <S id="230474">
        <FORM>umarucarucakʉka mamaini, pacʉpʉcupʉngʉ, makutaisa makuvau, mʉcʉkʉhlicua tasau taihlavua! mʉcʉkʉhlicua. tasau taihlavua! angahlili ka'aka hlahlahlamama, patahlukakua, paninau paninaumii, kumitan mamainika macaacaacacca, amihlan hlamama, uka'ataihlavua tumahliasuasuluaku amihla, umarucarucakʉka hlaamama, kukia piacapacapangʉ, picaucau musacuka hlaahlahlamama puaili.</FORM>
        <TRANSL xml:lang="zh">那孩子非常生氣想 一想,於是他大叫:「狼來了...狼來了...救命啊..」,一會兒,山下的大人都拿著工具衝了上來說:「狼在哪裡...在哪裡...」大人們沒看見狼,只看見小孩在哪裡哈哈大笑說:「我開玩笑的,沒有狼啦!」,大人們很生氣罵他說:「不能亂說話,騙人」,之後下山去工作了。</TRANSL>
        <AUDIO file="圖畫故事篇_Saaroa_230474.mp3" url="https://web.klokah.tw/text/sound//17695/230474.mp3"/>
    </S>
    <S id="230476">
        <FORM>cucuvaanana, macuisacuka, tasau taihlavua mʉcʉkʉhlʉ, mʉrʉhlʉka mamaini, mitalʉvʉngʉ 'ilikusu vatu'u, tumangimakuvau, mʉcʉkʉhlicua tasau taihlavua! mʉcʉkʉhlicua tasau taihlavua! kani'i uka'acuka tararianʉisana, tumangikamamaini puriarianʉ, pakukucu'ukuisa.</FORM>
        <TRANSL xml:lang="zh">那孩子仍然覺得很好玩,過一會兒,真的狼來了,孩子嚇的躲在石頭後面, 哭的大叫:「狼來了...狼來了...救命啊...」,這次, 大人們以為他又再說謊,而不再理會,小孩就哭著看著狼把他的羊一隻隻的吃掉了。</TRANSL>
        <AUDIO file="圖畫故事篇_Saaroa_230476.mp3" url="https://web.klokah.tw/text/sound//17695/230476.mp3"/>
    </S>
    <S id="230423">
        <FORM>paahlivingauna amiamisana patangahlamika tavua talavaavalʉ maciiami tumatatapaicuka kirihliia. cuami maisana maatuutusuru marasaicuka kirihli, maricʉcʉkaisana, rʉ~ʉ amiamika kirihli ararataʉ rumakucu luma'amulu lumalicʉlicʉcʉisana takʉmʉ'auka tavua talaili pahlivingaisa riianicuami malicʉcʉ, umarucarucakʉamika tavua,tiia'ahli'ahlimucu micʉngʉcʉngʉhlʉ kirihli matapuupunu, tapilavaicuka kirihli, angahlicuisanaka sasua murisangihli miungu kani'i.</FORM>
        <TRANSL xml:lang="zh">烏鴉一醒來,往自己的身體一看全身都黑漆漆的,烏鴉很生氣地拿起正在燃烧的木棍去追打老鷹, 老鷹就這樣飛走了,從此牠們兩個便結了怨到現在。</TRANSL>
    </S>
</TEXT>
