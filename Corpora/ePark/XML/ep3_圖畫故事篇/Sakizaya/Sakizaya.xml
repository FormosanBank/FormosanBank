<?xml version="1.0" ?>
<TEXT id="eP3_圖畫故事篇_Sakizaya" xml:lang="szy" source="ePark3 圖畫故事篇 Sakizaya" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }" glottocode="">
    <S id="252961">
        <FORM kindOf="original">i taw:ya, izau ku kapah ci Picay Kakalaw, maydih malabunac ciniza. namakabalunga bahal tayza i nutataynaan a kanatal, malubu sa tu pinapina a miheca, i tawya sa bilanga atu buting ku patahkalay ci nizaan.</FORM>
        <FORM kindOf="standard">i taw:ya, izao ko kapah ci Picay Kakalaw, maydih malabonac ciniza. namakabalonga bahal tayza i notataynaan a kanatal, malobo sa to pinapina a miheca, i tawya sa bilanga ato boting ko patahkalay ci nizaan.</FORM>
        <TRANSL xml:lang="zh">很久以前,奇萊部落裡有一位少年名叫比戴·卡卡勞,夢想自己可以變成天際中的星辰。他在海上航行誤闖女人國被關很多年,之後海龜和鯨魚前來搭救。</TRANSL>
        <AUDIO file="圖畫故事篇_Sakizaya_252961.mp3" url="https://web.klokah.tw/text/sound//18427/252961.mp3"/>
    </S>
    <S id="252962">
        <FORM kindOf="original">sakaydihan a taluma' sisa mikilim tu sadama i kalas nu tau, namahiza bahal sa tahkal namakabayu ku dietu, sakamusa saicelangen, kainaneng,</FORM>
        <FORM kindOf="standard">sakaydihan a taloma' sisa mikilim to sadama i kalas no tao, namahiza bahal sa tahkal namakabayo ko dieto, sakamosa saicelangen, kainaneng,</FORM>
        <TRANSL xml:lang="zh">因為想回家於是向島嶼長老請求協助,這時海神忽然自海上出現,對他說:「你自信、奮鬥、自律、堅持理想,現在我就派你擔任東方的清晨星!」</TRANSL>
        <AUDIO file="圖畫故事篇_Sakizaya_252962.mp3" url="https://web.klokah.tw/text/sound//18427/252962.mp3"/>
    </S>
    <S id="252959">
        <FORM kindOf="original">i taw:ya nu walian nu Pazik izau itiza ci Butuc aci Sabak a lecuhen,u cikah atu lala' ku sapakan nu dietu, u saayaway nu Sakizaya a tademaw kuheni.</FORM>
        <FORM kindOf="standard">i taw:ya no walian no Pazik izao itiza ci Botoc aci Sabak a lecohen,o cikah ato lala' ko sapakan no dieto, o saayaway no Sakizaya a tademaw koheni.</FORM>
        <TRANSL xml:lang="zh">太古時期,美崙山東北方靠近海濱(的地方),福多慈與女子莎法分別出生。他們被天神用大地和海鹽來孕育,這兩人是撒奇萊雅族的始祖。</TRANSL>
        <AUDIO file="圖畫故事篇_Sakizaya_252959.mp3" url="https://web.klokah.tw/text/sound//18426/252959.mp3"/>
    </S>
    <S id="252960">
        <FORM kindOf="original">nababalaki nu Sakizaya mitepal tu bayu, sisa mukan tu lalacan, itiza nalecuhan nuheni saupu sa ku nikanan tu lalacan masabuyu', nalalacanan han pangangan itiza, u saayaway a naenengan nu Sakizaya.</FORM>
        <FORM kindOf="standard">nababalaki no Sakizaya mitepal to bayo, sisa mokan to lalacan, itiza nalecohan noheni saopo sa ko nikanan to lalacan masaboyo', nalalacanan han pangangan itiza, o saayaway a naenengan no Sakizaya.</FORM>
        <TRANSL xml:lang="zh">祖先因靠海吃海,將吃過的貝殼,在誕生之地堆積成為一座小山丘,稱為「拿拉拉赞婻」,這裡就是撒奇萊雅族的發源地。</TRANSL>
        <AUDIO file="圖畫故事篇_Sakizaya_252960.mp3" url="https://web.klokah.tw/text/sound//18426/252960.mp3"/>
    </S>
    <S id="252963">
        <FORM kindOf="original">nanutawya sa izau tu ci Picay Kakalaw tu sananal i nuwalian malabunac.</FORM>
        <FORM kindOf="standard">nanotawya sa izao to ci Picay Kakalaw to sananal i nowalian malabonac.</FORM>
        <TRANSL xml:lang="zh">從那天起,比戴,卡卡勞每天清晨就出現在遙遠的東方閃耀。</TRANSL>
        <AUDIO file="圖畫故事篇_Sakizaya_252963.mp3" url="https://web.klokah.tw/text/sound//18427/252963.mp3"/>
    </S>
    <S id="252964">
        <FORM kindOf="original">i taw:ya i Maibul izau ku dietu i tiza, izau ku kaliyah, u tadatadah atu lalimenah.</FORM>
        <FORM kindOf="standard">i taw:ya i Maibol izao ko dieto i tiza, izao ko kaliyah, o tadatadah ato lalimenah.</FORM>
        <TRANSL xml:lang="zh">據說以前Maibul部落有鬼,有的鬼叫kaliyah,有的鬼叫tadatadah,有的鬼叫lalimenah,</TRANSL>
        <AUDIO file="圖畫故事篇_Sakizaya_252964.mp3" url="https://web.klokah.tw/text/sound//18428/252964.mp3"/>
    </S>
    <S id="252965">
        <FORM kindOf="original">u kaliyah sa, mukan tu atay nu wawa, demiad pasengi tu ina nu wawa amipacucu, katuud tu ku nilisapen niza tu wawa.</FORM>
        <FORM kindOf="standard">o kaliyah sa, mokan to atay no wawa, demiad pasengi to ina no wawa amipacoco, katood to ko nilisapen niza to wawa.</FORM>
        <TRANSL xml:lang="zh">叫kaliyah的鬼會吃小孩的肝,白天會偽裝成小孩的母親來餵奶吃,已有很多小孩的肝被他給吃了。</TRANSL>
        <AUDIO file="圖畫故事篇_Sakizaya_252965.mp3" url="https://web.klokah.tw/text/sound//18428/252965.mp3"/>
    </S>
    <S id="252966">
        <FORM kindOf="original">u tadatadah sa milihiza i labi, matawid ku makazihay, mapatay nu imelang ku zuma a tademaw namakaazih.</FORM>
        <FORM kindOf="standard">o tadatadah sa milihiza i labi, matawid ko makazihay, mapatay no imelang ko zoma a tademaw namakaazih.</FORM>
        <TRANSL xml:lang="zh">叫tadatadah的鬼在夜晚出現,看見的人會嚇出病來,而且會生病,之後會病死。</TRANSL>
        <AUDIO file="圖畫故事篇_Sakizaya_252966.mp3" url="https://web.klokah.tw/text/sound//18428/252966.mp3"/>
    </S>
    <S id="252967">
        <FORM kindOf="original">u lalimenah sa, i teban nu labi mibalakas tu imelangay, mabi' ku imelangay ladayen niza taputah midang, kyu caay ka aniwiw ku imelangay.</FORM>
        <FORM kindOf="standard">o lalimenah sa, i teban no labi mibalakas to imelangay, mabi' ko imelangay ladayen niza tapotah midang, kyo caay ka aniwiw ko imelangay.</FORM>
        <TRANSL xml:lang="zh">叫lalimenah的鬼在夜晚玩弄病患,當病患要睡覺時,就被牠帶出去玩,所以病患都感覺不到孤單。</TRANSL>
        <AUDIO file="圖畫故事篇_Sakizaya_252967.mp3" url="https://web.klokah.tw/text/sound//18428/252967.mp3"/>
    </S>
    <S id="252968">
        <FORM kindOf="original">sisa sidietuay a niyazu' han ku Maibul.</FORM>
        <FORM kindOf="standard">sisa sidietoay a niyazo' han ko Maibol.</FORM>
        <TRANSL xml:lang="zh">因此 Maibul部落會被稱之為鬼村。</TRANSL>
        <AUDIO file="圖畫故事篇_Sakizaya_252968.mp3" url="https://web.klokah.tw/text/sound//18428/252968.mp3"/>
    </S>
    <S id="252969">
        <FORM kindOf="original">sitangahay a tademaw ci Butung, mikadabu i wawa nu Sakizaya ci Sayunan.</FORM>
        <FORM kindOf="standard">sitangahay a tademaw ci Botong, mikadabo i wawa no Sakizaya ci Sayonan.</FORM>
        <TRANSL xml:lang="zh">福通是很有智慧的人,入贅撒奇萊雅族的小孩撒雲。</TRANSL>
        <AUDIO file="圖畫故事篇_Sakizaya_252969.mp3" url="https://web.klokah.tw/text/sound//18429/252969.mp3"/>
    </S>
    <S id="252970">
        <FORM kindOf="original">matineng misanga' tu culeng, cacay a demiad lineng han niza ku culeng, tatenga' niculilan nu culeng sa malecad u nikalukan. pasubana'hantu ni Butung ku Sakizaya paluma tu kubkub, tipus ,habay, paza', manamuh ku tademaw ci Butungan.</FORM>
        <FORM kindOf="standard">matineng misanga' to coleng, cacay a demiad lineng han niza ko coleng, tatenga' nicolilan no coleng sa malecad o nikalokan. pasobana'hanto ni Botong ko Sakizaya paloma to kobkob, tipos ,habay, paza', manamoh ko tademaw ci Botongan.</FORM>
        <TRANSL xml:lang="zh">他很會製作陀螺,有一天他將陀螺轉動, 凡陀螺走過的地方就像耕作過,之後福通就教撒奇萊雅族人耕作及種植玉米、稻、小米、香蕉...等等,福通此後受族人喜愛。</TRANSL>
        <AUDIO file="圖畫故事篇_Sakizaya_252970.mp3" url="https://web.klokah.tw/text/sound//18429/252970.mp3"/>
    </S>
    <S id="252971">
        <FORM kindOf="original">sumamad, pawanen nu Sakizaya ku nakamuwan nu dietu, sisa malinges ku dietu, pabalad hantu nu dietu. hicahicaen nuheni mibetik patudud tu limecedan atu kapah, caay pitengil ku dietu,</FORM>
        <FORM kindOf="standard">somamad, pawanen no Sakizaya ko nakamowan no dieto, sisa malinges ko dieto, pabalad hanto no dieto. hicahicaen noheni mibetik patodod to limecedan ato kapah, caay pitengil ko dieto,</FORM>
        <TRANSL xml:lang="zh">古時候,族人把天神的告誡拋諸腦後,觸怒天神。於是,狂雨驟下,族人往砂婆噹山逃命。</TRANSL>
        <AUDIO file="圖畫故事篇_Sakizaya_252971.mp3" url="https://web.klokah.tw/text/sound//18430/252971.mp3"/>
    </S>
    <S id="252972">
        <FORM kindOf="original">wawa nu Tumuk ci Danwa u matinengay sibalucu' ciniza atu ci Namuh ku patududay tu uzip, sasa' satu ku udad. mahiza satusa Saputang a buyu' izau kya salengacay tuluay kalimucu' a baetu, katukuh ayza izau henay,</FORM>
        <FORM kindOf="standard">wawa no Tomok ci Danwa o matinengay sibaloco' ciniza ato ci Namoh ko patododay to ozip, sasa' sato ko odad. mahiza satosa Sapotang a boyo' izao kya salengacay toloay kalimoco' a baeto, katokoh ayza izao henay,</FORM>
        <TRANSL xml:lang="zh">頭目準備祭品和男女,不料竟被洪水冲回。正當頭目舉棋不定時,妲娃已走上米篩, 男孩那莫赫也跟進。兩人緩緩向族人揮別。洪水就退去,砂婆噹山壁上露出了一大片三角形的雪白岩塊,</TRANSL>
        <AUDIO file="圖畫故事篇_Sakizaya_252972.mp3" url="https://web.klokah.tw/text/sound//18430/252972.mp3"/>
    </S>
    <S id="252973">
        <FORM kindOf="original">u kulit nu dietu kuyni sa ku Sakizaya.</FORM>
        <FORM kindOf="standard">o kolit no dieto koyni sa ko Sakizaya.</FORM>
        <TRANSL xml:lang="zh">千百年來聳立不移族人稱之為 「神的印記」。</TRANSL>
        <AUDIO file="圖畫故事篇_Sakizaya_252973.mp3" url="https://web.klokah.tw/text/sound//18430/252973.mp3"/>
    </S>
    <S id="252979">
        <FORM kindOf="original">sakamu sa ku kalang tu wawa a kalang, amana ka balat ku culil, amana pakiskis tu uzip namu i masengetay a baetu han niza. sakamu sa ku WaWaakalang,</FORM>
        <FORM kindOf="standard">sakamo sa ko kalang to wawa a kalang, amana ka balat ko colil, amana pakiskis to ozip namo i masengetay a baeto han niza. sakamo sa ko WaWaakalang,</FORM>
        <TRANSL xml:lang="zh">螃蟹對牠的小孩們說,不要橫著走路,也不要將身體靠在潮濕的石頭上走,</TRANSL>
        <AUDIO file="圖畫故事篇_Sakizaya_252979.mp3" url="https://web.klokah.tw/text/sound//18432/252979.mp3"/>
    </S>
    <S id="252980">
        <FORM kindOf="original">"hang ina. annul pasubana' kisu i takuwanan sa, paazihen henay kaku tu culil isu, kya tudungen nu maku" ,han niza.</FORM>
        <FORM kindOf="standard">"hang ina. annol pasobana' kiso i takowanan sa, paazihen henay kako to colil iso, kya todongen no mako" ,han niza.</FORM>
        <TRANSL xml:lang="zh">小螃蟹說:「媽媽你說的是,如果你教我走路,你要先走路讓我學啊!」</TRANSL>
        <AUDIO file="圖畫故事篇_Sakizaya_252980.mp3" url="https://web.klokah.tw/text/sound//18432/252980.mp3"/>
    </S>
    <S id="252981">
        <FORM kindOf="original">mingitid kiza wacu a milakec tu alangahay, makaazih ciniza tu adingu niza i nanum,</FORM>
        <FORM kindOf="standard">mingitid kiza waco a milakec to alangahay, makaazih ciniza to adingo niza i nanom,</FORM>
        <TRANSL xml:lang="zh">有一隻狗在過河,牠從水中看見自己的影子,</TRANSL>
        <AUDIO file="圖畫故事篇_Sakizaya_252981.mp3" url="https://web.klokah.tw/text/sound//18433/252981.mp3"/>
    </S>
    <S id="252982">
        <FORM kindOf="original">izau ku zuma a wacu mingitiday tu tabakiay aca a titi nasa ciniza. ales han niza ku i lawayay niza a titi, ku mialaw ciniza tu maazihay niza a ningitidan a titi nuyza a wacu, azihan inayay tu kiza maazihay niza a titi, ningitidan niza a titi sa, mapalid tu nu nanum nu alangahay,</FORM>
        <FORM kindOf="standard">izao ko zoma a waco mingitiday to tabakiay aca a titi nasa ciniza. ales han niza ko i lawayay niza a titi, ko mialaw ciniza to maazihay niza a ningitidan a titi noyza a waco, azihan inayay to kiza maazihay niza a titi, ningitidan niza a titi sa, mapalid to no nanom no alangahay,</FORM>
        <TRANSL xml:lang="zh">水中看見有另一隻狗在叼大一點的肉,牠要搶另一隻狗的肉,就將嘴上的肉放掉,沒想到另一隻狗看不見了,自己嘴上的肉也早已被水沖走了,</TRANSL>
        <AUDIO file="圖畫故事篇_Sakizaya_252982.mp3" url="https://web.klokah.tw/text/sound//18433/252982.mp3"/>
    </S>
    <S id="252983">
        <FORM kindOf="original">tatenga' inayay ku laheci nu maanubay.</FORM>
        <FORM kindOf="standard">tatenga' inayay ko laheci no maanobay.</FORM>
        <TRANSL xml:lang="zh">這就是貪心的下場。</TRANSL>
        <AUDIO file="圖畫故事篇_Sakizaya_252983.mp3" url="https://web.klokah.tw/text/sound//18433/252983.mp3"/>
    </S>
    <S id="252984">
        <FORM kindOf="original">itiza i sasa nu kilang pahanhan kiza balaut namin, makazih tu katalalan kiza cacay a balaut, sakaydihan ciniza malecad u katalalan ku tabaki,</FORM>
        <FORM kindOf="standard">itiza i sasa no kilang pahanhan kiza balaot namin, makazih to katalalan kiza cacay a balaot, sakaydihan ciniza malecad o katalalan ko tabaki,</FORM>
        <TRANSL xml:lang="zh">在樹下有一群青蛙在休息,有一隻青蛙看見一頭牛,牠心想我要像牛一樣大,</TRANSL>
        <AUDIO file="圖畫故事篇_Sakizaya_252984.mp3" url="https://web.klokah.tw/text/sound//18434/252984.mp3"/>
    </S>
    <S id="252985">
        <FORM kindOf="original">taneng kaku sa kiza balaut, malahi: ca kiza katalalan sa ciniza, besu hantu niza ku bili. caayhen katabaki, besuen henay niza ku bili, lingaling sa ku cabay namin, paci: ci han niza mibesu ku bili,</FORM>
        <FORM kindOf="standard">taneng kako sa kiza balaot, malahi: ca kiza katalalan sa ciniza, beso hanto niza ko bili. caayhen katabaki, besoen henay niza ko bili, lingaling sa ko cabay namin, paci: ci han niza mibeso ko bili,</FORM>
        <TRANSL xml:lang="zh">之後就將自己的肚子撐大讓同伴看·還是不行,再撐大還是一樣,又繼續撐大,</TRANSL>
        <AUDIO file="圖畫故事篇_Sakizaya_252985.mp3" url="https://web.klokah.tw/text/sound//18434/252985.mp3"/>
    </S>
    <S id="252986">
        <FORM kindOf="original">pung! satu ku bili nu balaut, huming satu mapatay tu kiza pasenengay a balaut.</FORM>
        <FORM kindOf="standard">pong! sato ko bili no balaot, homing sato mapatay to kiza pasenengay a balaot.</FORM>
        <TRANSL xml:lang="zh">碰!一聲青蛙的肚子撐破了,那隻愛現的青蛙就癱在那兒死了。</TRANSL>
        <AUDIO file="圖畫故事篇_Sakizaya_252986.mp3" url="https://web.klokah.tw/text/sound//18434/252986.mp3"/>
    </S>
    <S id="252987">
        <FORM kindOf="original">izau kya cacay a limecedan, u tadasalunganay a limecedan ci panay ku ngangan niza, nicaliwayan ni Panay sa mabadi' ku kilang atu lutuk, palumaungangay han nu katuuday ciniza.</FORM>
        <FORM kindOf="standard">izao kya cacay a limecedan, o tadasalonganay a limecedan ci panay ko ngangan niza, nicaliwayan ni Panay sa mabadi' ko kilang ato lotok, palomaongangay han no katooday ciniza.</FORM>
        <TRANSL xml:lang="zh">有位秋天出生的美麗女孩,父母替她取名為Panay,讓許多人都想獲取她的芳心。Panay走過的地方,樹木和野草都變得枯黄,於是族人認為她是妖魔的化身。</TRANSL>
        <AUDIO file="圖畫故事篇_Sakizaya_252987.mp3" url="https://web.klokah.tw/text/sound//18435/252987.mp3"/>
    </S>
    <S id="252988">
        <FORM kindOf="original">matengil ni Panay sa maimelang mapatay ciniza.sakamu satu ku kalas nu niyazu' tadasalungan ci Panay kyu masikaz ku kilang atu lutuk sisa mabadi',kyu usalunanay han ci Panay hananay.</FORM>
        <FORM kindOf="standard">matengil ni Panay sa maimelang mapatay ciniza.sakamo sato ko kalas no niyazo' tadasalongan ci Panay kyo masikaz ko kilang ato lotok sisa mabadi',kyo osalonanay han ci Panay hananay.</FORM>
        <TRANSL xml:lang="zh">Panay聽到謠言十分難過,就這樣生了重病,數日後就死了。事後,部落的長老告訴大家,是由於Panay的美麗,才讓花木感動而枯萎,所以 Panay就成了美女的代名詞。</TRANSL>
        <AUDIO file="圖畫故事篇_Sakizaya_252988.mp3" url="https://web.klokah.tw/text/sound//18435/252988.mp3"/>
    </S>
    <S id="252989">
        <FORM kindOf="original">inaa:yaw izau kya ci Kadabuwang hananay, siacawa siwawa tu.cacay demiad caay pakahalhal tu patabu nu acawa, tizeng sa ciniza tihtih sa tu alabuh malabuyu' i pasawali, u piawas maemek niza ku wawa mapatay,</FORM>
        <FORM kindOf="standard">inaa:yaw izao kya ci Kadabowang hananay, siacawa siwawa to.cacay demiad caay pakahalhal to patabo no acawa, tizeng sa ciniza tihtih sa to alaboh malaboyo' i pasawali, o piawas maemek niza ko wawa mapatay,</FORM>
        <TRANSL xml:lang="zh">在很久以前,有一個巨人叫Kadabowang,娶了位姑娘也生了一個小孩。因妻子沒送午飯去田裡,他一站起來,掉落的土屑就堆積成海岸山脈,隨手丟的泥土就變成美崙山,他走路時卻不小心踩死自己兒子,</TRANSL>
        <AUDIO file="圖畫故事篇_Sakizaya_252989.mp3" url="https://web.klokah.tw/text/sound//18436/252989.mp3"/>
    </S>
    <S id="252990">
        <FORM kindOf="original">taluma' sa mapatay tu ku acawa kalatan nu wacu, lalum satu ciniza, pacuken kaku hantu niza ku katuuday, yu mapatay ciniza sa tadem han i nuwalian a buyu', maladietu tu nu buyu' ci Kadabuwang.</FORM>
        <FORM kindOf="standard">taloma' sa mapatay to ko acawa kalatan no waco, lalom sato ciniza, pacoken kako hanto niza ko katooday, yo mapatay ciniza sa tadem han i nowalian a boyo', maladieto to no boyo' ci Kadabowang.</FORM>
        <TRANSL xml:lang="zh">回到家發現妻子已被野狗咬死很難過。後來要求族人刺死他,死後葬在海岸山脈,於是Kadabowang死後就變成 了山神。</TRANSL>
        <AUDIO file="圖畫故事篇_Sakizaya_252990.mp3" url="https://web.klokah.tw/text/sound//18436/252990.mp3"/>
    </S>
</TEXT>