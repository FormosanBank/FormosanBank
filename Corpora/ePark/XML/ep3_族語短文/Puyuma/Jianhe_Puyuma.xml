<?xml version="1.0" ?>
<TEXT id="eP3_族語短文_Jianhe_Puyuma" xml:lang="pyu" source="ePark3 族語短文 Jianhe_Puyuma" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="557635">
        <FORM>pituwa tuki mukuwa ku i kungkuwan.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Jianhe_Puyuma_557635.mp3" url="https://web.klokah.tw/text/sound//35821/557635.mp3"/>
    </S>
    <S id="557696">
        <FORM>sahar ku pakulima, nu kasede’an mu, mukasa mi saruma’enan mukuwa pakulimaya.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Jianhe_Puyuma_557696.mp3" url="https://web.klokah.tw/text/sound//35825/557696.mp3"/>
    </S>
    <S id="557741">
        <FORM>lralrak ku a pinuyumayan.</FORM>
        <TRANSL xml:lang="zh">我是卑南族的小孩。</TRANSL>
        <AUDIO file="族語短文_Jianhe_Puyuma_557741.mp3" url="https://web.klokah.tw/text/sound//35829/557741.mp3"/>
    </S>
    <S id="558087">
        <FORM>mulavat lra da makawalun tu ’ami ini na dawdawan, aymu, mena’u ta lralrak diya tu pinidadekan.</FORM>
        <TRANSL xml:lang="zh">這老人家已經八十歲了，但是看起來還像中年人。</TRANSL>
        <AUDIO file="族語短文_Jianhe_Puyuma_558087.mp3" url="https://web.klokah.tw/text/sound//35853/558087.mp3"/>
    </S>
    <S id="557743">
        <FORM>lralruwac mi kaniyam i ruma’.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Jianhe_Puyuma_557743.mp3" url="https://web.klokah.tw/text/sound//35829/557743.mp3"/>
    </S>
    <S id="557690">
        <FORM>i Asing tu ngadan ni malri.</FORM>
        <TRANSL xml:lang="zh">我爸爸的名字是Asing。</TRANSL>
        <AUDIO file="族語短文_Jianhe_Puyuma_557690.mp3" url="https://web.klokah.tw/text/sound//35825/557690.mp3"/>
    </S>
    <S id="557639">
        <FORM>mitulus mi kana sinsi miyup, di semenay mi kana maiyuiyup na senay.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Jianhe_Puyuma_557639.mp3" url="https://web.klokah.tw/text/sound//35821/557639.mp3"/>
    </S>
    <S id="558229">
        <FORM>likudan lra adi lra maranger pavelas da eman diya kanintaw.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Jianhe_Puyuma_558229.mp3" url="https://web.klokah.tw/text/sound//35861/558229.mp3"/>
    </S>
    <S id="557742">
        <FORM>kaadu mi i Kasavakan.</FORM>
        <TRANSL xml:lang="zh">我們家住在建和。</TRANSL>
        <AUDIO file="族語短文_Jianhe_Puyuma_557742.mp3" url="https://web.klokah.tw/text/sound//35829/557742.mp3"/>
    </S>
    <S id="558163">
        <FORM>tu ’udar na tawki marengay, kadika cima’ kanangku vulraw, nangku vulraw ma’idang di madulu kema.</FORM>
        <TRANSL xml:lang="zh">隔壁的老闆說，來買我的魚，我的魚又大又便宜。</TRANSL>
        <AUDIO file="族語短文_Jianhe_Puyuma_558163.mp3" url="https://web.klokah.tw/text/sound//35857/558163.mp3"/>
    </S>
    <S id="558092">
        <FORM>makiteng ku diya adi ku kamadalraman data kakuwayanan. puremasamad ku kana mau ku na Yuēncumin.</FORM>
        <TRANSL xml:lang="zh">小時候我不瞭解自己族群的文化，而對於自己是原住民感到有些不好意思自卑。</TRANSL>
        <AUDIO file="族語短文_Jianhe_Puyuma_558092.mp3" url="https://web.klokah.tw/text/sound//35853/558092.mp3"/>
    </S>
    <S id="557641">
        <FORM>mukuwa ku i kungkuwan kana wariwari diya, menadanadam ku kananta piningaiyan kana wariwari, rarengay ku pakinger kani nani.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Jianhe_Puyuma_557641.mp3" url="https://web.klokah.tw/text/sound//35821/557641.mp3"/>
    </S>
    <S id="558225">
        <FORM>ulra ku lralrang temakesi i Capang, marayas malalup miinada da eman diya.</FORM>
        <TRANSL xml:lang="zh">我有一個同學叫Capang，他常常忘記帶東西。</TRANSL>
        <AUDIO file="族語短文_Jianhe_Puyuma_558225.mp3" url="https://web.klokah.tw/text/sound//35861/558225.mp3"/>
    </S>
    <S id="557638">
        <FORM>nu temakakesi mi mu, panadam na sinsi kaniyam kana tinarakasavakan na maiyuiyup na ngai.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Jianhe_Puyuma_557638.mp3" url="https://web.klokah.tw/text/sound//35821/557638.mp3"/>
    </S>
    <S id="557694">
        <FORM>mukasa mi temakesi kana kungkuwan.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Jianhe_Puyuma_557694.mp3" url="https://web.klokah.tw/text/sound//35825/557694.mp3"/>
    </S>
    <S id="557691">
        <FORM>i Ikay tu ngadan ni nani.</FORM>
        <TRANSL xml:lang="zh">我媽媽的名字是Ipay。</TRANSL>
        <AUDIO file="族語短文_Jianhe_Puyuma_557691.mp3" url="https://web.klokah.tw/text/sound//35825/557691.mp3"/>
    </S>
    <S id="557913">
        <FORM>mukuwa ku sumungara kanadu, marengaya da daduwa ku diya mena’uwa kanadu nu kadaidan lra.</FORM>
        <TRANSL xml:lang="zh">我跟他們道別，說下次再來看他們。</TRANSL>
        <AUDIO file="族語短文_Jianhe_Puyuma_557913.mp3" url="https://web.klokah.tw/text/sound//35841/557913.mp3"/>
    </S>
    <S id="557744">
        <FORM>tatelu mi maruwadiyadi i ruma’.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Jianhe_Puyuma_557744.mp3" url="https://web.klokah.tw/text/sound//35829/557744.mp3"/>
    </S>
    <S id="557746">
        <FORM>tihasar i malri, kinsas i malri.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Jianhe_Puyuma_557746.mp3" url="https://web.klokah.tw/text/sound//35829/557746.mp3"/>
    </S>
    <S id="557747">
        <FORM>valivaliw i nani, ising i nani.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Jianhe_Puyuma_557747.mp3" url="https://web.klokah.tw/text/sound//35829/557747.mp3"/>
    </S>
    <S id="557745">
        <FORM>ingku di i malri, i nani, i valri na ma’inay di i valri na vavayan.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Jianhe_Puyuma_557745.mp3" url="https://web.klokah.tw/text/sound//35829/557745.mp3"/>
    </S>
    <S id="557855">
        <FORM>nangku kungkuwan kadu kaniyam ruma’ i ngidiran, kana wariwari diya kemakawang ku mukuwa i kungkuwan, di kemakawang ku muruma’.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Jianhe_Puyuma_557855.mp3" url="https://web.klokah.tw/text/sound//35837/557855.mp3"/>
    </S>
    <S id="558226">
        <FORM>nu takakesi ta mu, kivelas kana lralrang da impic, aicer, melri mu, mau na vavalrayan.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Jianhe_Puyuma_558226.mp3" url="https://web.klokah.tw/text/sound//35861/558226.mp3"/>
    </S>
    <S id="558236">
        <FORM>sumungar kana lralrang i Capang, di marengay da yaada ku lra kanangku eman diya nu masalr lra kema. di sumungar diya kana lralrang da kinadaman diya na muwai pavelas kanintaw da eman diya.</FORM>
        <TRANSL xml:lang="zh">Capang向同學們道歉，並說他以後一定會自己帶東西，也謝謝同學們之前願意借他東西。</TRANSL>
        <AUDIO file="族語短文_Jianhe_Puyuma_558236.mp3" url="https://web.klokah.tw/text/sound//35861/558236.mp3"/>
    </S>
    <S id="557807">
        <FORM>muraruma’ mi i dadalan mu, kianun ku kana vitu’en.</FORM>
        <TRANSL xml:lang="zh">在回家的路上，我跟星星許願，</TRANSL>
        <AUDIO file="族語短文_Jianhe_Puyuma_557807.mp3" url="https://web.klokah.tw/text/sound//35833/557807.mp3"/>
    </S>
    <S id="557697">
        <FORM>sahar ku kirekadalram da vekalan na ’aliyan, karuwa mi mukasa semenay di pakulima.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Jianhe_Puyuma_557697.mp3" url="https://web.klokah.tw/text/sound//35825/557697.mp3"/>
    </S>
    <S id="558321">
        <FORM>marengay i malri, sasungar ta kanantu ipuvati da temuwamuwan, tu iveray kanta da rawa karuwa ta diya lremawa’.</FORM>
        <TRANSL xml:lang="zh">爸爸說，我們要感謝祖靈賜福，給我們的獵物還能夠分享 。</TRANSL>
        <AUDIO file="族語短文_Jianhe_Puyuma_558321.mp3" url="https://web.klokah.tw/text/sound//35865/558321.mp3"/>
    </S>
    <S id="557803">
        <FORM>kiumalr ku kani nani, man dangdalang na lukup?</FORM>
        <TRANSL xml:lang="zh">我問媽媽，為甚麼天空是紅色的?</TRANSL>
        <AUDIO file="族語短文_Jianhe_Puyuma_557803.mp3" url="https://web.klokah.tw/text/sound//35833/557803.mp3"/>
    </S>
    <S id="557906">
        <FORM>mena’u i mulri kaningku, payas pakan kaningku da taramunah, di pa’au da ociya kaningku.</FORM>
        <TRANSL xml:lang="zh">爺爺一看到我，馬上請我吃西瓜，請我喝茶。</TRANSL>
        <AUDIO file="族語短文_Jianhe_Puyuma_557906.mp3" url="https://web.klokah.tw/text/sound//35841/557906.mp3"/>
    </S>
    <S id="557808">
        <FORM>amana mupana na variw, maranger ku diya mupacalan kivangavanga.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Jianhe_Puyuma_557808.mp3" url="https://web.klokah.tw/text/sound//35833/557808.mp3"/>
    </S>
    <S id="557751">
        <FORM>sahar ku kananiyam cau i ruma’.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Jianhe_Puyuma_557751.mp3" url="https://web.klokah.tw/text/sound//35829/557751.mp3"/>
    </S>
    <S id="557749">
        <FORM>nu kasede’an na derun mu, adi aadi mi muruma’ i dekalr.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Jianhe_Puyuma_557749.mp3" url="https://web.klokah.tw/text/sound//35829/557749.mp3"/>
    </S>
    <S id="558165">
        <FORM>mangala mi sawariyan, ’aremeng lra na wari.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Jianhe_Puyuma_558165.mp3" url="https://web.klokah.tw/text/sound//35857/558165.mp3"/>
    </S>
    <S id="558168">
        <FORM>sema’ul mi da wadadiyan, mukasa mi mekan kanani na imaran na keraraviyan.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Jianhe_Puyuma_558168.mp3" url="https://web.klokah.tw/text/sound//35857/558168.mp3"/>
    </S>
    <S id="558085">
        <FORM>temakesi ku lra i Daygak mu, temakesi ku kanantu cepa na Yuēncumin, madalram ku lra da ulra marekamelrimelri ta mauwan di ta kakuwayanan.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Jianhe_Puyuma_558085.mp3" url="https://web.klokah.tw/text/sound//35853/558085.mp3"/>
    </S>
    <S id="558158">
        <FORM>na menaniwan kana vuwa’ i ngidiran na tawki marengay, “nangku re’a di lupas salaw tavu’, kadika cima’ saeman” kema.</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Jianhe_Puyuma_558158.mp3" url="https://web.klokah.tw/text/sound//35857/558158.mp3"/>
    </S>
    <S id="557804">
        <FORM>marengay i nani, lramu papana lra na variw kema.</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Jianhe_Puyuma_557804.mp3" url="https://web.klokah.tw/text/sound//35833/557804.mp3"/>
    </S>
    <S id="557750">
        <FORM>marelrang ku kana valri ’emvang da kakiyas.</FORM>
        <TRANSL xml:lang="zh">我和兄姊一起抓青蛙。</TRANSL>
        <AUDIO file="族語短文_Jianhe_Puyuma_557750.mp3" url="https://web.klokah.tw/text/sound//35829/557750.mp3"/>
    </S>
    <S id="557856">
        <FORM>adi ma’idang naniyam kungkuwan, adi kaduwan na temakakesi, marekadalram mi papiya.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Jianhe_Puyuma_557856.mp3" url="https://web.klokah.tw/text/sound//35837/557856.mp3"/>
    </S>
    <S id="558091">
        <FORM>ara adiya mi karuwa madalram penauwa datu rinarengay, aymu, niyam pasirepay kana Soci, nu muruma’ mi lra maruwa mi diya temarakinger.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Jianhe_Puyuma_558091.mp3" url="https://web.klokah.tw/text/sound//35853/558091.mp3"/>
    </S>
    <S id="557800">
        <FORM>nu ’uninan i rukup salaw cangiya, adi aretid di adi vi’as na wari.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Jianhe_Puyuma_557800.mp3" url="https://web.klokah.tw/text/sound//35833/557800.mp3"/>
    </S>
    <S id="558164">
        <FORM>likudan lra cimima’ mi lra da vuyu di vulraw, muruma’ mi demeru mi da matemuy a tu na siyaw.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Jianhe_Puyuma_558164.mp3" url="https://web.klokah.tw/text/sound//35857/558164.mp3"/>
    </S>
    <S id="557748">
        <FORM>nu kadu i ruma’ i malri temarakasavakan kaniyan.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Jianhe_Puyuma_557748.mp3" url="https://web.klokah.tw/text/sound//35829/557748.mp3"/>
    </S>
    <S id="558155">
        <FORM>marelrang ku kani mulri na vavayan mukuwa i iciba cimima’a da vuyu, padulu mi da keraraviyan pangara kani wadi na ma’inay.</FORM>
        <TRANSL xml:lang="zh">我和奶奶去市場買雞，我們準備晚餐等待弟弟。</TRANSL>
        <AUDIO file="族語短文_Jianhe_Puyuma_558155.mp3" url="https://web.klokah.tw/text/sound//35857/558155.mp3"/>
    </S>
    <S id="558167">
        <FORM>sakuwani lra na dineruwan di uwa sa’ulu papiya mukasaya ta mekan nu kemadu. kema i mulri na vavayan.</FORM>
        <TRANSL xml:lang="zh">奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Jianhe_Puyuma_558167.mp3" url="https://web.klokah.tw/text/sound//35857/558167.mp3"/>
    </S>
    <S id="557978">
        <FORM>semasiyasing ku da sadu na siyasing, pana’u kana malri di nani.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Jianhe_Puyuma_557978.mp3" url="https://web.klokah.tw/text/sound//35845/557978.mp3"/>
    </S>
    <S id="558025">
        <FORM>kantu ’udar ni ama mu, ulra a ma’idang na puwarikanan, marelrang mi midinsiya mukuwa kanidu na puwarikanan.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到那個牧場。</TRANSL>
        <AUDIO file="族語短文_Jianhe_Puyuma_558025.mp3" url="https://web.klokah.tw/text/sound//35849/558025.mp3"/>
    </S>
    <S id="557975">
        <FORM>makaud ku da unan, semalra adi ku yana’u da unaunan.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Jianhe_Puyuma_557975.mp3" url="https://web.klokah.tw/text/sound//35845/557975.mp3"/>
    </S>
    <S id="557911">
        <FORM>piya mi lra kare’alri mu, mukuwa mi i sayhe kikulanga.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Jianhe_Puyuma_557911.mp3" url="https://web.klokah.tw/text/sound//35841/557911.mp3"/>
    </S>
    <S id="558027">
        <FORM>nu ’aremeng, marelrang mi mukuwa mekana i maci.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Jianhe_Puyuma_558027.mp3" url="https://web.klokah.tw/text/sound//35849/558027.mp3"/>
    </S>
    <S id="558089">
        <FORM>kiumalr ku lra madalram ku lra, mau na makiteng diya mu, temakesi kana Dipung, di mituruma’an da payrang, di kanantu kiyakarunan marekadalram kana Rutiya, semalra sadu lra tu kinasayhuwan da piningaiyan.</FORM>
        <TRANSL xml:lang="zh">我問他才知道，原來他小時候就學日本話，太太是閩南人，而他工作上認識了外省人，所以他所懂得語言好多。</TRANSL>
        <AUDIO file="族語短文_Jianhe_Puyuma_558089.mp3" url="https://web.klokah.tw/text/sound//35853/558089.mp3"/>
    </S>
    <S id="558090">
        <FORM>madayadayar mi mu, sadu tu rinarengay na dawdawan kanantu ikadalraman da kakuwayanan a pa’a’alrupan.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Jianhe_Puyuma_558090.mp3" url="https://web.klokah.tw/text/sound//35853/558090.mp3"/>
    </S>
    <S id="558156">
        <FORM>makalrang mi kana menaniwan da kulakulang, kasaduwan na menaniwan kana ma’ama’at diya na kulang.</FORM>
        <TRANSL xml:lang="zh">我們經過菜攤，菜攤有好多新鮮的青菜。</TRANSL>
        <AUDIO file="族語短文_Jianhe_Puyuma_558156.mp3" url="https://web.klokah.tw/text/sound//35857/558156.mp3"/>
    </S>
    <S id="557905">
        <FORM>sawariyan mi lra adi marepana’u, sare’ed ku kantaw.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Jianhe_Puyuma_557905.mp3" url="https://web.klokah.tw/text/sound//35841/557905.mp3"/>
    </S>
    <S id="558021">
        <FORM>kanini na kasede’an, marelran ku kani valri na vavayan mukuwa i valangaw mudadangiya kani ama na maralrak kani malri.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Jianhe_Puyuma_558021.mp3" url="https://web.klokah.tw/text/sound//35849/558021.mp3"/>
    </S>
    <S id="558022">
        <FORM>kemay Tayhok muicas mi da kissiya mukuwa i Valangaw.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Jianhe_Puyuma_558022.mp3" url="https://web.klokah.tw/text/sound//35849/558022.mp3"/>
    </S>
    <S id="557977">
        <FORM>i savak kana tong-u-yuēn ulra na ma’idang na zo, uma di likulraw, adi ku diya mena’u kanani na haramhaman, salaw ku semangal harem kanangku ina’uwan.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，我非常開心今天所看見的。</TRANSL>
        <AUDIO file="族語短文_Jianhe_Puyuma_557977.mp3" url="https://web.klokah.tw/text/sound//35845/557977.mp3"/>
    </S>
    <S id="557979">
        <FORM>nu masalr lra mu, marelranga ku lra kana malri di nani duwa kani mena’uwa.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Jianhe_Puyuma_557979.mp3" url="https://web.klokah.tw/text/sound//35845/557979.mp3"/>
    </S>
    <S id="557858">
        <FORM>na sinsi mukasa kaniyam kivangavang, i kungkuwan mau na ma’idang na saruma’enan.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Jianhe_Puyuma_557858.mp3" url="https://web.klokah.tw/text/sound//35837/557858.mp3"/>
    </S>
    <S id="558084">
        <FORM>makiteng ku diya kaadu mi i Valangaw, temakakesi ku lra mu, mukuwa mi kikaduwa i Tayhok, kadukadu mi lra i maci.</FORM>
        <TRANSL xml:lang="zh">小時候我們家住在台東，上學以後，就搬到了台北，一直在都市裡生活。</TRANSL>
        <AUDIO file="族語短文_Jianhe_Puyuma_558084.mp3" url="https://web.klokah.tw/text/sound//35853/558084.mp3"/>
    </S>
    <S id="558157">
        <FORM>cimima’ mi da takungkung, tavulaylay di ningzing.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Jianhe_Puyuma_558157.mp3" url="https://web.klokah.tw/text/sound//35857/558157.mp3"/>
    </S>
    <S id="557805">
        <FORM>nu ’aremeng uniyan da lunev i lukup, mupacalan na vitu’en.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Jianhe_Puyuma_557805.mp3" url="https://web.klokah.tw/text/sound//35833/557805.mp3"/>
    </S>
    <S id="557909">
        <FORM>nu kare’alriyan, marelrang ku kani mulri na vavayan demeru da kare’a’alriyan.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Jianhe_Puyuma_557909.mp3" url="https://web.klokah.tw/text/sound//35841/557909.mp3"/>
    </S>
    <S id="557695">
        <FORM>ingku di i valri na ma’inay mu, sahar mi semenay.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Jianhe_Puyuma_557695.mp3" url="https://web.klokah.tw/text/sound//35825/557695.mp3"/>
    </S>
    <S id="557801">
        <FORM>kemayan mi i dadare’ mekan da ampang, mukadaw naniyam dadek, salaw sadeku.</FORM>
        <TRANSL xml:lang="zh">我們坐在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Jianhe_Puyuma_557801.mp3" url="https://web.klokah.tw/text/sound//35833/557801.mp3"/>
    </S>
    <S id="557692">
        <FORM>mukecep ku ’ami harem.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Jianhe_Puyuma_557692.mp3" url="https://web.klokah.tw/text/sound//35825/557692.mp3"/>
    </S>
    <S id="557802">
        <FORM>piya kare’alri, demangdalang lra na lukup.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Jianhe_Puyuma_557802.mp3" url="https://web.klokah.tw/text/sound//35833/557802.mp3"/>
    </S>
    <S id="558159">
        <FORM>cimima’ mi da re’a di lupas.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Jianhe_Puyuma_558159.mp3" url="https://web.klokah.tw/text/sound//35857/558159.mp3"/>
    </S>
    <S id="557857">
        <FORM>na lralrak muduwaduk i lalinayan, mukasa malimali, mukasa madayadayar.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Jianhe_Puyuma_557857.mp3" url="https://web.klokah.tw/text/sound//35837/557857.mp3"/>
    </S>
    <S id="558093">
        <FORM>marekasadu lra nangku kinadalraman mu, marekasadu lra ku kinapakumau data kirekamelriyan a pinuyumayan, di mau na pakamacas data anger awlra!</FORM>
        <TRANSL xml:lang="zh">瞭解愈多以後，愈覺得自己身為卑南族人，是很獨特的， 也是讓我們值得驕傲的吧！</TRANSL>
        <AUDIO file="族語短文_Jianhe_Puyuma_558093.mp3" url="https://web.klokah.tw/text/sound//35853/558093.mp3"/>
    </S>
    <S id="557974">
        <FORM>musavak mi i tong-u-yuēn mu, marengay na sinsi, i nganguwayan mu, mau na ’aya’ayam, i likudan mu, mau na unaunan, kalrawayu kanmu mena’uwa mu papiya.</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，你們大家隨意參觀。」</TRANSL>
        <AUDIO file="族語短文_Jianhe_Puyuma_557974.mp3" url="https://web.klokah.tw/text/sound//35845/557974.mp3"/>
    </S>
    <S id="557904">
        <FORM>adaman, mukuwa ku mudadangiya kani mulri na ma’inay.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Jianhe_Puyuma_557904.mp3" url="https://web.klokah.tw/text/sound//35841/557904.mp3"/>
    </S>
    <S id="558029">
        <FORM>yavuruk mi mu, mena’u mi lra da kicakaw lra naniyam otobay. muicas mi lra kana bas muruma’.</FORM>
        <TRANSL xml:lang="zh">要離開的時候，發現摩托車被偷了，我們只好搭公車回家。</TRANSL>
        <AUDIO file="族語短文_Jianhe_Puyuma_558029.mp3" url="https://web.klokah.tw/text/sound//35849/558029.mp3"/>
    </S>
    <S id="557637">
        <FORM>tamuni mi marengay da ”sinsi ’inavayan’’.</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Jianhe_Puyuma_557637.mp3" url="https://web.klokah.tw/text/sound//35821/557637.mp3"/>
    </S>
    <S id="558028">
        <FORM>alra sadu na dusiya i maci, semalra miotabay mi mukuwa kadu.</FORM>
        <TRANSL xml:lang="zh">因為市區車子很多，所以我們騎摩托車去那裡。</TRANSL>
        <AUDIO file="族語短文_Jianhe_Puyuma_558028.mp3" url="https://web.klokah.tw/text/sound//35849/558028.mp3"/>
    </S>
    <S id="558162">
        <FORM>aymu, madulu lra kema na tawki, adi muwai lemehec.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Jianhe_Puyuma_558162.mp3" url="https://web.klokah.tw/text/sound//35857/558162.mp3"/>
    </S>
    <S id="557689">
        <FORM>i Kadaw ku ngadan.</FORM>
        <TRANSL xml:lang="zh">我的名字是kadaw。</TRANSL>
        <AUDIO file="族語短文_Jianhe_Puyuma_557689.mp3" url="https://web.klokah.tw/text/sound//35825/557689.mp3"/>
    </S>
    <S id="558160">
        <FORM>makalrang mi kana menaniwan da tiwngan, marengay na tawki “cacima’ mu da eman? ulra a ma’idang di semver na vuyu harem, sasaya mu, telu leman.’’ kema.</FORM>
        <TRANSL xml:lang="zh">我們經過了肉攤，老闆說:「你要買什麼? 今天的雞又大又肥，一隻300元。」</TRANSL>
        <AUDIO file="族語短文_Jianhe_Puyuma_558160.mp3" url="https://web.klokah.tw/text/sound//35857/558160.mp3"/>
    </S>
    <S id="557806">
        <FORM>uraruma’ mi lra.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Jianhe_Puyuma_557806.mp3" url="https://web.klokah.tw/text/sound//35833/557806.mp3"/>
    </S>
    <S id="557908">
        <FORM>sahar ku kantu ociya ni mulri na ma’inay, di imaran nu ’emau ta.</FORM>
        <TRANSL xml:lang="zh">我也喜歡爺爺的茶，喝起來也不錯。</TRANSL>
        <AUDIO file="族語短文_Jianhe_Puyuma_557908.mp3" url="https://web.klokah.tw/text/sound//35841/557908.mp3"/>
    </S>
    <S id="557859">
        <FORM>maidaidap mi kana wariwari, niyam aidapay paka’iceras i takesiyan.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Jianhe_Puyuma_557859.mp3" url="https://web.klokah.tw/text/sound//35837/557859.mp3"/>
    </S>
    <S id="558024">
        <FORM>adi adawilr na ēki kanantu ruma’ ni ama. nu midusiya ta dika meredek ta lra.</FORM>
        <TRANSL xml:lang="zh">車站離叔叔家沒有很遠，若開車一下子就到了。</TRANSL>
        <AUDIO file="族語短文_Jianhe_Puyuma_558024.mp3" url="https://web.klokah.tw/text/sound//35849/558024.mp3"/>
    </S>
    <S id="557976">
        <FORM>mena’u ku da sadu a ’ayam, kadu i makaics kana kawi muviivii, di mena’u ku da alrupe’ na ’alrecu i makasavak kanantu vuwang na kawi.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Jianhe_Puyuma_557976.mp3" url="https://web.klokah.tw/text/sound//35845/557976.mp3"/>
    </S>
    <S id="557861">
        <FORM>madalram mi da midap kana makapuyungan i kungkuwan. karekikakarun mi papiya, ’iceras i kungkuwan kana wariwari diya.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Jianhe_Puyuma_557861.mp3" url="https://web.klokah.tw/text/sound//35837/557861.mp3"/>
    </S>
    <S id="557860">
        <FORM>ulra na mukuwa micura da lataw, ulra na mukuwa midappa.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Jianhe_Puyuma_557860.mp3" url="https://web.klokah.tw/text/sound//35837/557860.mp3"/>
    </S>
    <S id="558086">
        <FORM>semalra, kanini na kasede’an na derun mu, ingku di i valri na ma’inay muruma’ mi i dekalr kiumaumalr kana dawdawan, maranger ku madalram data kakuwayanan inta.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Jianhe_Puyuma_558086.mp3" url="https://web.klokah.tw/text/sound//35853/558086.mp3"/>
    </S>
    <S id="558154">
        <FORM>kanini na wari nu alusu kadaw, uraruma’ lra i wadi na ma’inay.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Jianhe_Puyuma_558154.mp3" url="https://web.klokah.tw/text/sound//35857/558154.mp3"/>
    </S>
    <S id="558228">
        <FORM>aymu, kuwaceng nantu kakuwayanan, marayas kivelas da eman diya di, ma’ulid paveliyas.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Jianhe_Puyuma_558228.mp3" url="https://web.klokah.tw/text/sound//35861/558228.mp3"/>
    </S>
    <S id="557640">
        <FORM>sadu lra nangku kinasayhu kananta piningaiyan.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Jianhe_Puyuma_557640.mp3" url="https://web.klokah.tw/text/sound//35821/557640.mp3"/>
    </S>
    <S id="558230">
        <FORM>ulra a saya wari, mukuwa mi kivangavanga papiya.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Jianhe_Puyuma_558230.mp3" url="https://web.klokah.tw/text/sound//35861/558230.mp3"/>
    </S>
    <S id="558231">
        <FORM>kadu i dadalan, maranger muca’iya i Capang, malalup diya miinada da ciligami.</FORM>
        <TRANSL xml:lang="zh">路途中，Capang想上廁所，但他忘記帶衛生紙。</TRANSL>
        <AUDIO file="族語短文_Jianhe_Puyuma_558231.mp3" url="https://web.klokah.tw/text/sound//35861/558231.mp3"/>
    </S>
    <S id="558232">
        <FORM>kivavelas kana lralrang da ciligami mu, tumuvang papiya kantaw, adi ku miinada tu kuwayaw.</FORM>
        <TRANSL xml:lang="zh">他跟同學借衛生紙的時候，大家都回他說，我沒有帶，這樣告訴他。</TRANSL>
        <AUDIO file="族語短文_Jianhe_Puyuma_558232.mp3" url="https://web.klokah.tw/text/sound//35861/558232.mp3"/>
    </S>
    <S id="558233">
        <FORM>macangis tu helran, ’ilremes marengay, man adi mu muwai pavelas kaningku da ciligami papiya?</FORM>
        <TRANSL xml:lang="zh">Capang急的哭了出來。他生氣的說，為什你們大家都不借我衛生紙?</TRANSL>
        <AUDIO file="族語短文_Jianhe_Puyuma_558233.mp3" url="https://web.klokah.tw/text/sound//35861/558233.mp3"/>
    </S>
    <S id="558310">
        <FORM>nu ’uninan lra mu, tu adayaw nantu rawa puruma’.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Jianhe_Puyuma_558310.mp3" url="https://web.klokah.tw/text/sound//35865/558310.mp3"/>
    </S>
    <S id="558234">
        <FORM>tu tuvangaw na lralrang, alra adi u muwai minada, pawnung nu kivelas u diya mu, adi u pavaveliyas.</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Jianhe_Puyuma_558234.mp3" url="https://web.klokah.tw/text/sound//35861/558234.mp3"/>
    </S>
    <S id="558235">
        <FORM>adu kana ’emanan mukuwa i kungkuwan, semavalr meredek lra i Capang i kungkuwan. tu paveliyasaw kana lralrang kanantu kinivelas diya na eman diya.</FORM>
        <TRANSL xml:lang="zh">隔天上學，Capang很早就到學校了，他把跟同學借的東西都還給同學們。</TRANSL>
        <AUDIO file="族語短文_Jianhe_Puyuma_558235.mp3" url="https://web.klokah.tw/text/sound//35861/558235.mp3"/>
    </S>
    <S id="558311">
        <FORM>nu eman mau na vavuy, nu eman mau na rava, nu eman mirawa da tuu’.</FORM>
        <TRANSL xml:lang="zh">有時候是山豬、有時候是飛鼠，偶爾也會獵到雉雞。</TRANSL>
        <AUDIO file="族語短文_Jianhe_Puyuma_558311.mp3" url="https://web.klokah.tw/text/sound//35865/558311.mp3"/>
    </S>
    <S id="558227">
        <FORM>parasan, parepuwan, paretelun, tu pavelasay papiya kanintaw.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Jianhe_Puyuma_558227.mp3" url="https://web.klokah.tw/text/sound//35861/558227.mp3"/>
    </S>
    <S id="558309">
        <FORM>makiteng ku diya mu, i malri di i ama na maralrak kani malri, nu ’aremeng mukakuwa i calun, miinada da tadaw di kuwang.</FORM>
        <TRANSL xml:lang="zh">我小的時候，爸爸和叔叔會在晚上去野外，帶著獵刀和獵槍。</TRANSL>
        <AUDIO file="族語短文_Jianhe_Puyuma_558309.mp3" url="https://web.klokah.tw/text/sound//35865/558309.mp3"/>
    </S>
    <S id="558308">
        <FORM>mau na pararawa i dekalr ni malri.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Jianhe_Puyuma_558308.mp3" url="https://web.klokah.tw/text/sound//35865/558308.mp3"/>
    </S>
    <S id="558314">
        <FORM>nu ma’idang ku lra tuy pilralrangaw ku lra mukuwa kema i malri.</FORM>
        <TRANSL xml:lang="zh">爸爸說我長大了他會帶我一起去。</TRANSL>
        <AUDIO file="族語短文_Jianhe_Puyuma_558314.mp3" url="https://web.klokah.tw/text/sound//35865/558314.mp3"/>
    </S>
    <S id="558312">
        <FORM>tu karelrawalrawa’ay i salikid kana dekalr, pu’acar kana dinkalranan.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <AUDIO file="族語短文_Jianhe_Puyuma_558312.mp3" url="https://web.klokah.tw/text/sound//35865/558312.mp3"/>
    </S>
    <S id="558316">
        <FORM>sayhu demaway i malri kana putiru’an na pecir, marengay i malri mu, ini mau na ’a’evangen kana tuu’, ta tarena’uway tu dinapalran na rawa, na pecir mu ta ca’anay kanantu kakalrangan na dalan kema.</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。</TRANSL>
        <AUDIO file="族語短文_Jianhe_Puyuma_558316.mp3" url="https://web.klokah.tw/text/sound//35865/558316.mp3"/>
    </S>
    <S id="558320">
        <FORM>muruma’ mi i dekalr mu, naniyam rawa niyam pu’acaranay kana dinkalranan.</FORM>
        <TRANSL xml:lang="zh">回到部落時將獵到的獵物和族人們分享。</TRANSL>
        <AUDIO file="族語短文_Jianhe_Puyuma_558320.mp3" url="https://web.klokah.tw/text/sound//35865/558320.mp3"/>
    </S>
    <S id="557907">
        <FORM>tavu’ tu sinaleman na taramunah i mulri na ma’inay, di tatena’ da imaran.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Jianhe_Puyuma_557907.mp3" url="https://web.klokah.tw/text/sound//35841/557907.mp3"/>
    </S>
    <S id="558317">
        <FORM>kana ku marangeran pakunamun kurelrang kana ma’idangan mukuwa pa’alrupa, kana wariwari diya menadanadam ku demaway kana pecir. adi sawariyan nangku pecir tatena’ pateka lra rawa.</FORM>
        <TRANSL xml:lang="zh">為了想要趕快跟長輩一起去打獵，我每天練習製作陷阱，很快地我的陷阱就真的抓到獵物了。</TRANSL>
        <AUDIO file="族語短文_Jianhe_Puyuma_558317.mp3" url="https://web.klokah.tw/text/sound//35865/558317.mp3"/>
    </S>
    <S id="558319">
        <FORM>ma’idang ku lra harem, ku padekaw nangku kadalis di valru’, marelrang ku kani malri mukuwa pa’alrupa.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Jianhe_Puyuma_558319.mp3" url="https://web.klokah.tw/text/sound//35865/558319.mp3"/>
    </S>
    <S id="557973">
        <FORM>harem kana wari tu pilralrangaw mi na sinsi mukuwa i tong-u-yuēn, mutulik mi i salikid cimima’ da kimpu.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Jianhe_Puyuma_557973.mp3" url="https://web.klokah.tw/text/sound//35845/557973.mp3"/>
    </S>
    <S id="558161">
        <FORM>padangal dadu kema i mulri na vavayan, kiumalr kana tawki karuwa diya kemadulu? kema.</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Jianhe_Puyuma_558161.mp3" url="https://web.klokah.tw/text/sound//35857/558161.mp3"/>
    </S>
    <S id="557799">
        <FORM>marelrang ku kani nani mukuwa kivangavanga kanini na wari.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Jianhe_Puyuma_557799.mp3" url="https://web.klokah.tw/text/sound//35833/557799.mp3"/>
    </S>
    <S id="557910">
        <FORM>kasaduwan tu tinusiyawan ni mulri na vavayan, ulra a vulraw, ulra a vuyu, ulra a siyak di dindin diya.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <AUDIO file="族語短文_Jianhe_Puyuma_557910.mp3" url="https://web.klokah.tw/text/sound//35841/557910.mp3"/>
    </S>
    <S id="557912">
        <FORM>i mulri na vavayan melak da sadu vurasi, vu’ir di lakiw, veray kaningku, paadayan muruma’.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Jianhe_Puyuma_557912.mp3" url="https://web.klokah.tw/text/sound//35841/557912.mp3"/>
    </S>
    <S id="558030">
        <FORM>muruma’ mi lra i Tayhok harem di, nantu otobay ni ama mu, muacevung lra nay?</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有。</TRANSL>
        <AUDIO file="族語短文_Jianhe_Puyuma_558030.mp3" url="https://web.klokah.tw/text/sound//35849/558030.mp3"/>
    </S>
    <S id="558026">
        <FORM>kadu i puwarikanan mu, tu adayaw mi i ama pakan kana takulris di tu puicasaw mi kana uma.</FORM>
        <TRANSL xml:lang="zh">在牧場，叔叔帶我們餵羊又讓我們騎馬。</TRANSL>
        <AUDIO file="族語短文_Jianhe_Puyuma_558026.mp3" url="https://web.klokah.tw/text/sound//35849/558026.mp3"/>
    </S>
    <S id="558023">
        <FORM>meredek mi i Valangaw, i ama na maralrak kani malri midusiya duwa puicasa kaniyam.</FORM>
        <TRANSL xml:lang="zh">到了台東，叔叔開車來接我們。</TRANSL>
        <AUDIO file="族語短文_Jianhe_Puyuma_558023.mp3" url="https://web.klokah.tw/text/sound//35849/558023.mp3"/>
    </S>
    <S id="557636">
        <FORM>takakesi lra, musavak na sinsi i takesiyan, marengay na pancang “katikedir! sungar!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Jianhe_Puyuma_557636.mp3" url="https://web.klokah.tw/text/sound//35821/557636.mp3"/>
    </S>
    <S id="557693">
        <FORM>ulra ku iva na ma’inay a sasa, i Udalr tu ngadan, pulu’sa tu ’ami harem.</FORM>
        <TRANSL xml:lang="zh">我有一個哥哥，他叫kulas，他今年11歲。</TRANSL>
        <AUDIO file="族語短文_Jianhe_Puyuma_557693.mp3" url="https://web.klokah.tw/text/sound//35825/557693.mp3"/>
    </S>
    <S id="558088">
        <FORM>kiumalr ku kantaw da sayhu marengay da eman ngaiyan? nu temarakasavakan salaw ’ilrepat, di sayhu diya tamarapayrang, tamaramingkok di temaradipung.</FORM>
        <TRANSL xml:lang="zh">我問他會哪些語言，他的建和語說得很流利，也會說閩南語、中國語和日本話。</TRANSL>
        <AUDIO file="族語短文_Jianhe_Puyuma_558088.mp3" url="https://web.klokah.tw/text/sound//35853/558088.mp3"/>
    </S>
    <S id="558166">
        <FORM>padingwa pukuwani marengay i wadi pakunamun lra da adi karuwa semede’ i hitayan kema. nu masalr lra na kasede’an mu, karuwa ku lra muruma’ kema.</FORM>
        <TRANSL xml:lang="zh">弟弟打電話過來說，軍隊突然不能放假了，要下一個禮拜日我才能回來。</TRANSL>
        <AUDIO file="族語短文_Jianhe_Puyuma_558166.mp3" url="https://web.klokah.tw/text/sound//35857/558166.mp3"/>
    </S>
    <S id="558315">
        <FORM>na ma’inayan i dekalr sayhu penecir da rawa, sayhu demaway da putiru’an di cine’ece’an da varasa’ na pecir.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <AUDIO file="族語短文_Jianhe_Puyuma_558315.mp3" url="https://web.klokah.tw/text/sound//35865/558315.mp3"/>
    </S>
    <S id="558313">
        <FORM>marayas ku makiwalray kani malri, maranger ku kurelrang mukuwa pa’alrupa.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Jianhe_Puyuma_558313.mp3" url="https://web.klokah.tw/text/sound//35865/558313.mp3"/>
    </S>
    <S id="558318">
        <FORM>mena’u lra i malri mu, marengay kaningku, nu kadaidan lra kamau u na tatena’ na pararawa kema.</FORM>
        <TRANSL xml:lang="zh">爸爸看到後對我說，你將來一定會是一個真正的獵人。</TRANSL>
        <AUDIO file="族語短文_Jianhe_Puyuma_558318.mp3" url="https://web.klokah.tw/text/sound//35865/558318.mp3"/>
    </S>
</TEXT>
