<?xml version="1.0" ?>
<TEXT id="eP3_族語短文_Xiqun_Puyuma" xml:lang="pyu" source="ePark3 族語短文 Xiqun_Puyuma" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="556892">
        <FORM>kana wariwari mukuwa ku i takesiyan, kana wariwari menadanadam ku kanata piningaiyan, rarengay ku pakinger kani inani.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Xiqun_Puyuma_556892.mp3" url="https://web.klokah.tw/text/sound//35773/556892.mp3"/>
    </S>
    <S id="557056">
        <FORM>uniyan za kutrekutrem na lingatr, mupatraran lra na vitu’en.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Xiqun_Puyuma_557056.mp3" url="https://web.klokah.tw/text/sound//35785/557056.mp3"/>
    </S>
    <S id="557059">
        <FORM>kiyalrimayan za ’azi zuwa na variw, maranger ku ziya mukuwa muzangiya.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Xiqun_Puyuma_557059.mp3" url="https://web.klokah.tw/text/sound//35785/557059.mp3"/>
    </S>
    <S id="556886">
        <FORM>meredek ku i takesiyan a pituwa tuki harem kana wari.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Xiqun_Puyuma_556886.mp3" url="https://web.klokah.tw/text/sound//35773/556886.mp3"/>
    </S>
    <S id="556889">
        <FORM>a temakesi mi mu, tu panadamaw mi kana sinsi za aiyupan. kananta piningaiyan.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Xiqun_Puyuma_556889.mp3" url="https://web.klokah.tw/text/sound//35773/556889.mp3"/>
    </S>
    <S id="556946">
        <FORM>sahar mi semenay iniyam i ivalri na ma’inayan.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Xiqun_Puyuma_556946.mp3" url="https://web.klokah.tw/text/sound//35777/556946.mp3"/>
    </S>
    <S id="556943">
        <FORM>muketrep ku ’ami harem kana ’ami.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Xiqun_Puyuma_556943.mp3" url="https://web.klokah.tw/text/sound//35777/556943.mp3"/>
    </S>
    <S id="556945">
        <FORM>mukasa mi temakesi kana maresan na takesiyan.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Xiqun_Puyuma_556945.mp3" url="https://web.klokah.tw/text/sound//35777/556945.mp3"/>
    </S>
    <S id="556891">
        <FORM>sazu ku nilrazalrazam nanta piningaiyan.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Xiqun_Puyuma_556891.mp3" url="https://web.klokah.tw/text/sound//35773/556891.mp3"/>
    </S>
    <S id="556992">
        <FORM>a alrak ku za Pinuyumayan.</FORM>
        <TRANSL xml:lang="zh">我是卑南族的小孩。</TRANSL>
        <AUDIO file="族語短文_Xiqun_Puyuma_556992.mp3" url="https://web.klokah.tw/text/sound//35781/556992.mp3"/>
    </S>
    <S id="556887">
        <FORM>kemiyarakaz lra temakesi, musavak na sinsi kana talrevaw, kema na pancang, “katikezir! sungal!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Xiqun_Puyuma_556887.mp3" url="https://web.klokah.tw/text/sound//35773/556887.mp3"/>
    </S>
    <S id="556888">
        <FORM>kema’izang mi marengay, “’inavayan sinsi.”</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Xiqun_Puyuma_556888.mp3" url="https://web.klokah.tw/text/sound//35773/556888.mp3"/>
    </S>
    <S id="556941">
        <FORM>i Asing tu ngadan ni amalri</FORM>
        <TRANSL xml:lang="zh">我爸爸的名字是Asing。</TRANSL>
        <AUDIO file="族語短文_Xiqun_Puyuma_556941.mp3" url="https://web.klokah.tw/text/sound//35777/556941.mp3"/>
    </S>
    <S id="556890">
        <FORM>iturus mi kana sinsi miyup, zi semenay mi kana senay na aiyupan.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Xiqun_Puyuma_556890.mp3" url="https://web.klokah.tw/text/sound//35773/556890.mp3"/>
    </S>
    <S id="557155">
        <FORM>muruma’ ku i zekalr mukuwa muzangiya kani imu na ma’inayan a daman.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Xiqun_Puyuma_557155.mp3" url="https://web.klokah.tw/text/sound//35793/557155.mp3"/>
    </S>
    <S id="557159">
        <FORM>sahar ku ’emau tu kurisepa ni imu, ’inava nu ’emau ta.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Xiqun_Puyuma_557159.mp3" url="https://web.klokah.tw/text/sound//35793/557159.mp3"/>
    </S>
    <S id="557162">
        <FORM>piya kare’alri, mukuwa mi i sayheng kikulanga.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Xiqun_Puyuma_557162.mp3" url="https://web.klokah.tw/text/sound//35793/557162.mp3"/>
    </S>
    <S id="557281">
        <FORM>harem, muruma’ mi lra i Tayhok, ’azi mi malrazam za tu atrevungay lra nantu otobay?</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有。</TRANSL>
        <AUDIO file="族語短文_Xiqun_Puyuma_557281.mp3" url="https://web.klokah.tw/text/sound//35801/557281.mp3"/>
    </S>
    <S id="557417">
        <FORM>padingwa muruma’ i wadilri na ma’inayan zi merengay maherareher ’azi maruwa semede’ na hitay. palru masalr kana sasede’an mu. karuwa ku lra muruma’.</FORM>
        <TRANSL xml:lang="zh">弟弟打電話回來說，軍隊突然不能放假了，要下一個禮拜日才回來。</TRANSL>
        <AUDIO file="族語短文_Xiqun_Puyuma_557417.mp3" url="https://web.klokah.tw/text/sound//35809/557417.mp3"/>
    </S>
    <S id="557278">
        <FORM>a karauv, marelrang mi mukuwa i tokay keraviya.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Xiqun_Puyuma_557278.mp3" url="https://web.klokah.tw/text/sound//35801/557278.mp3"/>
    </S>
    <S id="556940">
        <FORM>i Inor nanku ngadan.</FORM>
        <TRANSL xml:lang="zh">我的名字是Inor。</TRANSL>
        <AUDIO file="族語短文_Xiqun_Puyuma_556940.mp3" url="https://web.klokah.tw/text/sound//35777/556940.mp3"/>
    </S>
    <S id="556948">
        <FORM>sahar ku malrazam za vekal za ’ali’an, karuwa mi mukasa semenasenay zi melrangulranguy.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Xiqun_Puyuma_556948.mp3" url="https://web.klokah.tw/text/sound//35777/556948.mp3"/>
    </S>
    <S id="556947">
        <FORM>sahar ku melrangulranguya nu katalaulepan, marelrang mi saruma’enan mukuwa melrangulranguya.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Xiqun_Puyuma_556947.mp3" url="https://web.klokah.tw/text/sound//35777/556947.mp3"/>
    </S>
    <S id="556993">
        <FORM>ulra naniyam ruma’ i Mulivelivek.</FORM>
        <TRANSL xml:lang="zh">我們家住在初鹿部落。</TRANSL>
        <AUDIO file="族語短文_Xiqun_Puyuma_556993.mp3" url="https://web.klokah.tw/text/sound//35781/556993.mp3"/>
    </S>
    <S id="556994">
        <FORM>lralruwatr mi saruma’enan.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Xiqun_Puyuma_556994.mp3" url="https://web.klokah.tw/text/sound//35781/556994.mp3"/>
    </S>
    <S id="556995">
        <FORM>tatelu mi maruwadiyadi.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Xiqun_Puyuma_556995.mp3" url="https://web.klokah.tw/text/sound//35781/556995.mp3"/>
    </S>
    <S id="556996">
        <FORM>i inku, i amalri, i inani, i ivalri na ma’inayan zi i ivalri na vavayan mukasa mi kazu.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Xiqun_Puyuma_556996.mp3" url="https://web.klokah.tw/text/sound//35781/556996.mp3"/>
    </S>
    <S id="556997">
        <FORM>tihasar i amalri, a kinsas i intaw.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Xiqun_Puyuma_556997.mp3" url="https://web.klokah.tw/text/sound//35781/556997.mp3"/>
    </S>
    <S id="556998">
        <FORM>varivariw i inani, a ising i intaw.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Xiqun_Puyuma_556998.mp3" url="https://web.klokah.tw/text/sound//35781/556998.mp3"/>
    </S>
    <S id="556999">
        <FORM>nu kazu i ruma’ i amalri, temarapinuyumayan kimazayar kaniyam.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Xiqun_Puyuma_556999.mp3" url="https://web.klokah.tw/text/sound//35781/556999.mp3"/>
    </S>
    <S id="557001">
        <FORM>mukasa mi mukuwa kikakiyasa iniyam na ivalri.</FORM>
        <TRANSL xml:lang="zh">我和兄姊會一起抓青蛙。</TRANSL>
        <AUDIO file="族語短文_Xiqun_Puyuma_557001.mp3" url="https://web.klokah.tw/text/sound//35781/557001.mp3"/>
    </S>
    <S id="557571">
        <FORM>niyam pa’a’atraranay naniyam rawa kana zinekalrnan nu muruma’ mi i zekalr.</FORM>
        <TRANSL xml:lang="zh">回村時將獵到的獵物和族人們分享。</TRANSL>
        <AUDIO file="族語短文_Xiqun_Puyuma_557571.mp3" url="https://web.klokah.tw/text/sound//35817/557571.mp3"/>
    </S>
    <S id="557050">
        <FORM>marelrang mi iniyam i inani mukuwa muzangiya harem kana wari.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Xiqun_Puyuma_557050.mp3" url="https://web.klokah.tw/text/sound//35785/557050.mp3"/>
    </S>
    <S id="557052">
        <FORM>kemayan mi kana tralutralun mekan za pang, tu ’uninay mi kana ’unin, salaw sadeku.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Xiqun_Puyuma_557052.mp3" url="https://web.klokah.tw/text/sound//35785/557052.mp3"/>
    </S>
    <S id="557002">
        <FORM>sahar ku kananku niruma’enan.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Xiqun_Puyuma_557002.mp3" url="https://web.klokah.tw/text/sound//35781/557002.mp3"/>
    </S>
    <S id="557051">
        <FORM>tremangiyangiya na lingatr a ’uninan, ’azi vi’as zi ’azi lritek na wari, say na vali mu, valiyan.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Xiqun_Puyuma_557051.mp3" url="https://web.klokah.tw/text/sound//35785/557051.mp3"/>
    </S>
    <S id="557053">
        <FORM>a piya kare’alri, demuni’ na lingatr.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Xiqun_Puyuma_557053.mp3" url="https://web.klokah.tw/text/sound//35785/557053.mp3"/>
    </S>
    <S id="557057">
        <FORM>muwaruma’ mi lra.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Xiqun_Puyuma_557057.mp3" url="https://web.klokah.tw/text/sound//35785/557057.mp3"/>
    </S>
    <S id="557058">
        <FORM>kiyami ku kana vitu’en i dalan a muwaruma’ mi.</FORM>
        <TRANSL xml:lang="zh">在回家的路上，我跟星星許願，</TRANSL>
        <AUDIO file="族語短文_Xiqun_Puyuma_557058.mp3" url="https://web.klokah.tw/text/sound//35785/557058.mp3"/>
    </S>
    <S id="557055">
        <FORM>kema i inani, kamawan za zazuwa a variw.</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Xiqun_Puyuma_557055.mp3" url="https://web.klokah.tw/text/sound//35785/557055.mp3"/>
    </S>
    <S id="557054">
        <FORM>kiumalr ku kani inani, kemuda zi demuni’ na lingatr?</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <AUDIO file="族語短文_Xiqun_Puyuma_557054.mp3" url="https://web.klokah.tw/text/sound//35785/557054.mp3"/>
    </S>
    <S id="557106">
        <FORM>ulra nanku takesiyan i ngidiran i kaniyam, kana wariwari ziya kemakawang ku mukuwa i takesiyan, zi kemakawang muruma’.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Xiqun_Puyuma_557106.mp3" url="https://web.klokah.tw/text/sound//35789/557106.mp3"/>
    </S>
    <S id="557107">
        <FORM>’azi ma’izang naniyam takesiyan, kaitayan na temakakesi, marekalrazam mi mapiya.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Xiqun_Puyuma_557107.mp3" url="https://web.klokah.tw/text/sound//35789/557107.mp3"/>
    </S>
    <S id="557108">
        <FORM>na temakakesi ziya, mareparazuk i renarenazan, mukasa malimali, mazayazayar.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Xiqun_Puyuma_557108.mp3" url="https://web.klokah.tw/text/sound//35789/557108.mp3"/>
    </S>
    <S id="557109">
        <FORM>na sinsiyan mu, mukasa kaniniyam muwazangi kamawan za ma’izang za ruma’ na takesiyan.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Xiqun_Puyuma_557109.mp3" url="https://web.klokah.tw/text/sound//35789/557109.mp3"/>
    </S>
    <S id="557158">
        <FORM>salaw tavu’ tu sinalem na taramunah ni imu, imaran.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Xiqun_Puyuma_557158.mp3" url="https://web.klokah.tw/text/sound//35793/557158.mp3"/>
    </S>
    <S id="557157">
        <FORM>mena’u i imu kaninku, tu payasaw ku paekan za taramunah, zi tu pa’auway za kurisepa.</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <AUDIO file="族語短文_Xiqun_Puyuma_557157.mp3" url="https://web.klokah.tw/text/sound//35793/557157.mp3"/>
    </S>
    <S id="557112">
        <FORM>niyam idapay ziya i puyupuyung kana takesiyan, marepuwalraalrang mi mapiya, mukirungetr na takesiyan kana wariwari.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Xiqun_Puyuma_557112.mp3" url="https://web.klokah.tw/text/sound//35789/557112.mp3"/>
    </S>
    <S id="557111">
        <FORM>ulra na trau mukuwa mitrula za lataw, ulra na maidap za dare’.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Xiqun_Puyuma_557111.mp3" url="https://web.klokah.tw/text/sound//35789/557111.mp3"/>
    </S>
    <S id="557110">
        <FORM>maidap mi kana wariwari ziya, niyam idapay temulre’ay na talrevaw.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Xiqun_Puyuma_557110.mp3" url="https://web.klokah.tw/text/sound//35789/557110.mp3"/>
    </S>
    <S id="557160">
        <FORM>kare’alriyan lra, mukasa mi iniyam i imu na vavayan demeru za kare’a’alriyan.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Xiqun_Puyuma_557160.mp3" url="https://web.klokah.tw/text/sound//35793/557160.mp3"/>
    </S>
    <S id="557164">
        <FORM>kay ku lra kema ku zi zuwa lra muzangiya nu masalr lra ku kuwayaw na imulri.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <AUDIO file="族語短文_Xiqun_Puyuma_557164.mp3" url="https://web.klokah.tw/text/sound//35793/557164.mp3"/>
    </S>
    <S id="557163">
        <FORM>melak za sazu za vurasi, za vu’ir zi za rogiyo, urungu muruma’ kema veray kaninku.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Xiqun_Puyuma_557163.mp3" url="https://web.klokah.tw/text/sound//35793/557163.mp3"/>
    </S>
    <S id="557156">
        <FORM>sawariyan mi lra ’azi marepana’u, salaw ku sare’er kanintaw.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Xiqun_Puyuma_557156.mp3" url="https://web.klokah.tw/text/sound//35793/557156.mp3"/>
    </S>
    <S id="557226">
        <FORM>makaud ku za unan, semeneng ’azi ku nana’u za unaunan.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Xiqun_Puyuma_557226.mp3" url="https://web.klokah.tw/text/sound//35797/557226.mp3"/>
    </S>
    <S id="556942">
        <FORM>i Sunay tu ngadan ni inani.</FORM>
        <TRANSL xml:lang="zh">我媽媽的名字是 Sunay。</TRANSL>
        <AUDIO file="族語短文_Xiqun_Puyuma_556942.mp3" url="https://web.klokah.tw/text/sound//35777/556942.mp3"/>
    </S>
    <S id="557411">
        <FORM>melavat mi kana menaniwan kana ’alum mu, merengay na tawki, “tratrima’ u za eman? semver zi ma’izang na terukuk harem. saya mu, teluwa leman.”</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Xiqun_Puyuma_557411.mp3" url="https://web.klokah.tw/text/sound//35809/557411.mp3"/>
    </S>
    <S id="557227">
        <FORM>mena’u ku za sazu za ’ayam, kazu valriiviiyan kana kawi, mena’u ku ziya za ’alretru kazu kana kawi tu vuwang alrupe’.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Xiqun_Puyuma_557227.mp3" url="https://web.klokah.tw/text/sound//35797/557227.mp3"/>
    </S>
    <S id="557478">
        <FORM>nu parasan, nu parepuwan, nu paretelun mu, taw pavulasay za emaeman na nintaw.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Xiqun_Puyuma_557478.mp3" url="https://web.klokah.tw/text/sound//35813/557478.mp3"/>
    </S>
    <S id="557161">
        <FORM>demeru za sazu za kare’a’alriyan i imu ulra a vulraw, a terukuk, a siyak zi a semuli.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <AUDIO file="族語短文_Xiqun_Puyuma_557161.mp3" url="https://web.klokah.tw/text/sound//35793/557161.mp3"/>
    </S>
    <S id="557406">
        <FORM>mukasa ku kani imulri na vavayan mukuwa i iciba tremima’a za terukuk. paadang mi demuru za imaran za kararaviyan veray kani wadilri na ma’inayan.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Xiqun_Puyuma_557406.mp3" url="https://web.klokah.tw/text/sound//35809/557406.mp3"/>
    </S>
    <S id="557228">
        <FORM>ulra a zo, a eva zi a likulraw, ’azi ku ziya mena’u kanani na haramhaman, salaw ku semangal harem.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Xiqun_Puyuma_557228.mp3" url="https://web.klokah.tw/text/sound//35797/557228.mp3"/>
    </S>
    <S id="557418">
        <FORM>sazu ku dineruwan lra kema i imulri na vavayan, vinayu mapiya mukasaya ta mekan.</FORM>
        <TRANSL xml:lang="zh">奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Xiqun_Puyuma_557418.mp3" url="https://web.klokah.tw/text/sound//35809/557418.mp3"/>
    </S>
    <S id="557224">
        <FORM>tu pilralrangaw mi kana sinsi mukuwa i tungwuyuan harem, muturik mi i sulray tremima’ za kippu.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Xiqun_Puyuma_557224.mp3" url="https://web.klokah.tw/text/sound//35797/557224.mp3"/>
    </S>
    <S id="557279">
        <FORM>sazu a palizing i tokay, semeneng miotobay mi mukuwa i kazu.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Xiqun_Puyuma_557279.mp3" url="https://web.klokah.tw/text/sound//35801/557279.mp3"/>
    </S>
    <S id="557336">
        <FORM>temakesi ku lra kana daygak, mukuwa ku menadanadama za mikireeman kana kakuwayanan kana Yuancumin, malrazam ku lra kana Yuancumin i Taiwan ulra tu kakuwayanan a marekamelrimelri.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Xiqun_Puyuma_557336.mp3" url="https://web.klokah.tw/text/sound//35805/557336.mp3"/>
    </S>
    <S id="557272">
        <FORM>kanini na kasede’an, marelrang mi iniyam i ivalri mukuwa muzangiya kani amalri na maralrak.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Xiqun_Puyuma_557272.mp3" url="https://web.klokah.tw/text/sound//35801/557272.mp3"/>
    </S>
    <S id="557407">
        <FORM>melavat mi kana menaniwan kana kulang mu, sazu na kulakulang na vukalan ziya.</FORM>
        <TRANSL xml:lang="zh">我們經過了菜攤，有好多新鮮的青菜。</TRANSL>
        <AUDIO file="族語短文_Xiqun_Puyuma_557407.mp3" url="https://web.klokah.tw/text/sound//35809/557407.mp3"/>
    </S>
    <S id="557225">
        <FORM>musavak mi i tungwuyuan mu, merengay na sinsi: “i ngawayan mu a ’aya’ayam, i likuzan mu, a unaunan. uwa na’u inmu mapiya.</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Xiqun_Puyuma_557225.mp3" url="https://web.klokah.tw/text/sound//35797/557225.mp3"/>
    </S>
    <S id="557273">
        <FORM>kemay mi i Tayhok muitras za kisiya mukuwa i Valangaw.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Xiqun_Puyuma_557273.mp3" url="https://web.klokah.tw/text/sound//35801/557273.mp3"/>
    </S>
    <S id="557337">
        <FORM>semeneng, mukasa ku kani ivalri na ma’inayan mukuwa kiyumalra kana dawdawan i zekalr. maranger mi malrazam za naniyam kukuwayanan.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Xiqun_Puyuma_557337.mp3" url="https://web.klokah.tw/text/sound//35805/557337.mp3"/>
    </S>
    <S id="557277">
        <FORM>kazu mi kana puwarikanan, tu pilralrangaw mi ni amalri na maralrak temavur za takulris zi muitras za eva.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <AUDIO file="族語短文_Xiqun_Puyuma_557277.mp3" url="https://web.klokah.tw/text/sound//35801/557277.mp3"/>
    </S>
    <S id="557477">
        <FORM>nu temakesi ta mu, kivulas i initaw za impis, za aitrul, za vavalrayan kana sanadaman.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Xiqun_Puyuma_557477.mp3" url="https://web.klokah.tw/text/sound//35813/557477.mp3"/>
    </S>
    <S id="557343">
        <FORM>’azi ku kamalrazam zanta kakuwayanan a lralrak ku ziya. maira ku saema kaninta Yuēncumin.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Xiqun_Puyuma_557343.mp3" url="https://web.klokah.tw/text/sound//35805/557343.mp3"/>
    </S>
    <S id="557561">
        <FORM>nu ’uninan lra, mirawa muruma’ nazu.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Xiqun_Puyuma_557561.mp3" url="https://web.klokah.tw/text/sound//35817/557561.mp3"/>
    </S>
    <S id="557342">
        <FORM>ara ’azi patulru’ay mi malrazam naniyam kiningeran zi, ulra naniyam soci na semasing. maruwa mi ziya kingkinger.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Xiqun_Puyuma_557342.mp3" url="https://web.klokah.tw/text/sound//35805/557342.mp3"/>
    </S>
    <S id="557479">
        <FORM>mawmu, ulra tu kakuwayanan na kuwatreng, marayas ’azi pavavuliyas tu kinavulasan.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Xiqun_Puyuma_557479.mp3" url="https://web.klokah.tw/text/sound//35813/557479.mp3"/>
    </S>
    <S id="557409">
        <FORM>kema izu na tawki i ngidiran kana menaniwan kana inaekan na vuwa’ “tavu’ nanku re’a zi na lupas. trima’ za saema mu.”</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Xiqun_Puyuma_557409.mp3" url="https://web.klokah.tw/text/sound//35809/557409.mp3"/>
    </S>
    <S id="557410">
        <FORM>tremima’ mi za re’a zi za lupas.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Xiqun_Puyuma_557410.mp3" url="https://web.klokah.tw/text/sound//35809/557410.mp3"/>
    </S>
    <S id="557339">
        <FORM>kiyumalr ku kanintaw za sayhu u za emaeman ngai. dalus nu temarapinuyumayan i intaw. sayhu temarabunun, temarapayrang, zi temaradipung.</FORM>
        <TRANSL xml:lang="zh">我問他會哪些語言，他的卑南語說得很流利，也會說布農語、閩南話和日本話。</TRANSL>
        <AUDIO file="族語短文_Xiqun_Puyuma_557339.mp3" url="https://web.klokah.tw/text/sound//35805/557339.mp3"/>
    </S>
    <S id="557276">
        <FORM>adalrep kantu ruma’ ni amalri na maralrak mu, ulra a ma’izang a puwarikanan, marelrang mi mukuwa kana puwarikanan mizidēnsiya.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Xiqun_Puyuma_557276.mp3" url="https://web.klokah.tw/text/sound//35801/557276.mp3"/>
    </S>
    <S id="557338">
        <FORM>walu pulu’ lra tu ’ami na dawdawan, mawmu, maresan maralralrak ziya nu mena’u ta.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <AUDIO file="族語短文_Xiqun_Puyuma_557338.mp3" url="https://web.klokah.tw/text/sound//35805/557338.mp3"/>
    </S>
    <S id="557412">
        <FORM>kapazangalan kema i imulri na vavayan. tu kiyumalray na tawki, “karuwa madulu saema?”</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Xiqun_Puyuma_557412.mp3" url="https://web.klokah.tw/text/sound//35809/557412.mp3"/>
    </S>
    <S id="557562">
        <FORM>nu eman mu a vavuy, nu eman mu a nawan, nu eman mu a ’anavang.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <AUDIO file="族語短文_Xiqun_Puyuma_557562.mp3" url="https://web.klokah.tw/text/sound//35817/557562.mp3"/>
    </S>
    <S id="557416">
        <FORM>mengangara mi sawariyan zi ’aremeng lra.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Xiqun_Puyuma_557416.mp3" url="https://web.klokah.tw/text/sound//35809/557416.mp3"/>
    </S>
    <S id="557341">
        <FORM>mazayazayar mi mu, merengay na dawdawan za sazu a kinadaman za vulrtrengan za pa’alrupan.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Xiqun_Puyuma_557341.mp3" url="https://web.klokah.tw/text/sound//35805/557341.mp3"/>
    </S>
    <S id="557476">
        <FORM>ulra ku sanadaman a sasa, mingadan kani Kulas kema. marayas malaalalup murung za emaeman.</FORM>
        <TRANSL xml:lang="zh">我有一個同學叫Kulas，他常常忘記帶東西。</TRANSL>
        <AUDIO file="族語短文_Xiqun_Puyuma_557476.mp3" url="https://web.klokah.tw/text/sound//35813/557476.mp3"/>
    </S>
    <S id="557405">
        <FORM>kanini na kararauvan, waruma’ lra i wadilri na ma’inayan.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Xiqun_Puyuma_557405.mp3" url="https://web.klokah.tw/text/sound//35809/557405.mp3"/>
    </S>
    <S id="557274">
        <FORM>meredek lra i Valangaw, i amalri na maralrak na mipalizing zuwa kitrevunga kaniyam.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Xiqun_Puyuma_557274.mp3" url="https://web.klokah.tw/text/sound//35801/557274.mp3"/>
    </S>
    <S id="557419">
        <FORM>demaulr mi za wadadiyanan, mukasa ta mekana za karaviyan za merevawan.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Xiqun_Puyuma_557419.mp3" url="https://web.klokah.tw/text/sound//35809/557419.mp3"/>
    </S>
    <S id="557415">
        <FORM>talalikuzan lra mu, tremima’ mi lra za terukuk zi za vulraw. muruma’ mi demeru lra za saetu za irupan.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Xiqun_Puyuma_557415.mp3" url="https://web.klokah.tw/text/sound//35809/557415.mp3"/>
    </S>
    <S id="557340">
        <FORM>ku kiyumalray i intaw mu, malrazam ku lra za a lralrak ziya i intaw mu menanadam za ngai za Dipung. a Bunun tu ’azin, malrazam i intaw za sazu a Payrang i kiyakarunan zi sayhu merengay za kemani sazu za ngai.</FORM>
        <TRANSL xml:lang="zh">我問他才知道，原來他小時候就學日本話，太太是布農族人，而他工作上認識許多閩南人，所以他會說這麼多語言。</TRANSL>
        <AUDIO file="族語短文_Xiqun_Puyuma_557340.mp3" url="https://web.klokah.tw/text/sound//35805/557340.mp3"/>
    </S>
    <S id="557413">
        <FORM>mawmu kema na tawki madulu lra. ’azi ta marakadulu lra.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Xiqun_Puyuma_557413.mp3" url="https://web.klokah.tw/text/sound//35809/557413.mp3"/>
    </S>
    <S id="557229">
        <FORM>sazu ku sinasing harem, pana’u kani ama zi kani ina.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Xiqun_Puyuma_557229.mp3" url="https://web.klokah.tw/text/sound//35797/557229.mp3"/>
    </S>
    <S id="557275">
        <FORM>’azi adawilr i siyataw tu ruma’ ni amalri na maralrak nu mipalizing ta dika mu, meredek ta lra.</FORM>
        <TRANSL xml:lang="zh">車站離叔叔家沒有很遠，開車一下子就到了。</TRANSL>
        <AUDIO file="族語短文_Xiqun_Puyuma_557275.mp3" url="https://web.klokah.tw/text/sound//35801/557275.mp3"/>
    </S>
    <S id="557408">
        <FORM>tremima’ mi za takungkung, za tanuvan, zi za ninzing.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Xiqun_Puyuma_557408.mp3" url="https://web.klokah.tw/text/sound//35809/557408.mp3"/>
    </S>
    <S id="557414">
        <FORM>kema na tawki na ’udar, alamu trima’i ninku vulraw. ma’izang zi semver ninku vulraw.</FORM>
        <TRANSL xml:lang="zh">隔壁的老闆說，來買我的魚，我的魚又大又肥。</TRANSL>
        <AUDIO file="族語短文_Xiqun_Puyuma_557414.mp3" url="https://web.klokah.tw/text/sound//35809/557414.mp3"/>
    </S>
    <S id="557280">
        <FORM>a muwaruma’ mi, tu trakawaw naniyam otobay zi muitras mi za bas muveruk.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <AUDIO file="族語短文_Xiqun_Puyuma_557280.mp3" url="https://web.klokah.tw/text/sound//35801/557280.mp3"/>
    </S>
    <S id="557480">
        <FORM>talikuzakuzan lra mu, ’azi lra muwai pavulas a trau za emaeman kanintaw.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Xiqun_Puyuma_557480.mp3" url="https://web.klokah.tw/text/sound//35813/557480.mp3"/>
    </S>
    <S id="556944">
        <FORM>ulra i ivalri, i Singkay nantu ngadan, muketrep misama’ za saya nantu ’ami harem.</FORM>
        <TRANSL xml:lang="zh">我有一個哥哥，他叫Singkay，他今年11歲。</TRANSL>
        <AUDIO file="族語短文_Xiqun_Puyuma_556944.mp3" url="https://web.klokah.tw/text/sound//35777/556944.mp3"/>
    </S>
    <S id="557481">
        <FORM>kana saya wari mu, mukasakasa ta mapiya mukuwa muzangiya.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Xiqun_Puyuma_557481.mp3" url="https://web.klokah.tw/text/sound//35813/557481.mp3"/>
    </S>
    <S id="557335">
        <FORM>a lralrak mi ziya kaazu mi i Mulivelivek, a temakesi mi lra muasalr mi mukuwa kazuwa i Tawyuan, kazu mi i tokay muvaaw.</FORM>
        <TRANSL xml:lang="zh">小時候我們家住在初鹿，上學以後，就搬到了桃園，一直在都市裡生活。</TRANSL>
        <AUDIO file="族語短文_Xiqun_Puyuma_557335.mp3" url="https://web.klokah.tw/text/sound//35805/557335.mp3"/>
    </S>
    <S id="557484">
        <FORM>mahelr zi matrangis i Kulas. ’ilremes zi merengay, “kemuda zi ’azi muwai a trau pavulas za aitrulan kaninku.”</FORM>
        <TRANSL xml:lang="zh">Kulas急的哭了出來。他生氣的說:「為什麼大家都不借我衛生紙!」</TRANSL>
        <AUDIO file="族語短文_Xiqun_Puyuma_557484.mp3" url="https://web.klokah.tw/text/sound//35813/557484.mp3"/>
    </S>
    <S id="557482">
        <FORM>maranger mukuwa mutraluna i Kulas kana kalidalanan, mawmu malalup murung za aitrulan.</FORM>
        <TRANSL xml:lang="zh">路途中，Kulas想上廁所，但他忘記帶衛生紙。</TRANSL>
        <AUDIO file="族語短文_Xiqun_Puyuma_557482.mp3" url="https://web.klokah.tw/text/sound//35813/557482.mp3"/>
    </S>
    <S id="557483">
        <FORM>kivulas i intaw za aitrulan kana sanadaman, mawmu tremuvang a trau kanintaw za ’azi ku murung i inku.</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <AUDIO file="族語短文_Xiqun_Puyuma_557483.mp3" url="https://web.klokah.tw/text/sound//35813/557483.mp3"/>
    </S>
    <S id="557485">
        <FORM>merengay na sanadaman kanintaw, halrana ’azi muwai u murung ziyanay, zi ’azi u pavaveliyas na emaeman na pavulas kaninu.</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Xiqun_Puyuma_557485.mp3" url="https://web.klokah.tw/text/sound//35813/557485.mp3"/>
    </S>
    <S id="557487">
        <FORM>irayan kema i Kulas kanantaw sanadaman, zi nu kaidaidan mu, ’azika’a’azi ku murung za emaeman lra. lrayuwan kema ku kanimu za muwai pavulas za emaeman kaninku.</FORM>
        <TRANSL xml:lang="zh">Kulas向同學們道歉，並說:「我以後一定會自己帶東西，也謝謝同學們之前願意借我東西。」</TRANSL>
        <AUDIO file="族語短文_Xiqun_Puyuma_557487.mp3" url="https://web.klokah.tw/text/sound//35813/557487.mp3"/>
    </S>
    <S id="557567">
        <FORM>sayhu demaway za sawail i amalri. merengay i amalri, “papapetrir za ’anavang i ini. taran’ui tu dinapalran na rawa. papuwa ta za petrir kanantu wakalr.”</FORM>
        <TRANSL xml:lang="zh">我的爸爸很會製作套索陷阱，爸爸說:「這是用來捕抓雉雞的，我們要仔細觀察獵物的腳印，陷阱要放在獵物走的路上。」</TRANSL>
        <AUDIO file="族語短文_Xiqun_Puyuma_557567.mp3" url="https://web.klokah.tw/text/sound//35817/557567.mp3"/>
    </S>
    <S id="557570">
        <FORM>ma’izang ku lra harem, ku parekaw ku kadalis zi valru’, zi kurelrang ku kani amalri mukuwa penetrira.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Xiqun_Puyuma_557570.mp3" url="https://web.klokah.tw/text/sound//35817/557570.mp3"/>
    </S>
    <S id="557000">
        <FORM>kana katalaulepan nu derun murumaruma’ mi i zekalr.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Xiqun_Puyuma_557000.mp3" url="https://web.klokah.tw/text/sound//35781/557000.mp3"/>
    </S>
    <S id="557486">
        <FORM>a dadaman, meredek i Kulas i takesiyan semavalr, tu paveliyasanay lra ni Kulas za emaeman kana kinivulasan na sanadaman.</FORM>
        <TRANSL xml:lang="zh">隔天上學，Kulas很早就到學校了，Kulas把跟同學借的東西都還給同學們。</TRANSL>
        <AUDIO file="族語短文_Xiqun_Puyuma_557486.mp3" url="https://web.klokah.tw/text/sound//35813/557486.mp3"/>
    </S>
    <S id="557560">
        <FORM>a lralrak ku ziya mu, mitazaw zi mikuwang muwapatraran nu ’aremeng i amalri zi i amalri na maralralrak.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <AUDIO file="族語短文_Xiqun_Puyuma_557560.mp3" url="https://web.klokah.tw/text/sound//35817/557560.mp3"/>
    </S>
    <S id="557559">
        <FORM>a ma’alrup i amalri i zekalr.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Xiqun_Puyuma_557559.mp3" url="https://web.klokah.tw/text/sound//35817/557559.mp3"/>
    </S>
    <S id="557344">
        <FORM>nu kamalrazaman ku sazu lra mu, marakatatena’ a pinuyumayan ku, a kinipilimi’an ku, zi a trau za mamatras.</FORM>
        <TRANSL xml:lang="zh">瞭解愈多以後，愈覺得自己身為卑南族人，是很獨特的，也很值得驕傲。</TRANSL>
        <AUDIO file="族語短文_Xiqun_Puyuma_557344.mp3" url="https://web.klokah.tw/text/sound//35805/557344.mp3"/>
    </S>
    <S id="557565">
        <FORM>nu ma’izang ku lra mu, tu pilralrangaw ku lra kema ni amalri.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Xiqun_Puyuma_557565.mp3" url="https://web.klokah.tw/text/sound//35817/557565.mp3"/>
    </S>
    <S id="557563">
        <FORM>tu sasepadanay zi pa’a’atraranay na rawa kana zinekalranan i uwasavakan kana zekalr.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <AUDIO file="族語短文_Xiqun_Puyuma_557563.mp3" url="https://web.klokah.tw/text/sound//35817/557563.mp3"/>
    </S>
    <S id="557230">
        <FORM>nu masalr kuwarelrang ku kani ama zi kani ina mukasa zuwa.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Xiqun_Puyuma_557230.mp3" url="https://web.klokah.tw/text/sound//35797/557230.mp3"/>
    </S>
    <S id="557572">
        <FORM>merengay i amalri, sasungal ta kana temuwamuwan zatu ipulu’em, tu parevawaw ta za rawa za sasazu.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Xiqun_Puyuma_557572.mp3" url="https://web.klokah.tw/text/sound//35817/557572.mp3"/>
    </S>
    <S id="557568">
        <FORM>muramawan karuwa dika mukasa kana ma’izangan mukuwa ’emalrupa, menadanadam ku demaway za petrir kana wawariwari. kadika tatena’ mirawa ku petrir kema ku.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Xiqun_Puyuma_557568.mp3" url="https://web.klokah.tw/text/sound//35817/557568.mp3"/>
    </S>
    <S id="557566">
        <FORM>sayhu mipetrir penetrir za rawa na ma’inayan i zekalr. sayhu demaway za sawail zi za tutak nazu.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <AUDIO file="族語短文_Xiqun_Puyuma_557566.mp3" url="https://web.klokah.tw/text/sound//35817/557566.mp3"/>
    </S>
    <S id="557569">
        <FORM>mena’u i amalri mu, zi merengay kaninku, nu kaidaidan mu, ’azika’a’azi u a mutuma’alrup za kerevatan.</FORM>
        <TRANSL xml:lang="zh">爸爸看到後對我說我以後一定會是很厲害的獵人。</TRANSL>
        <AUDIO file="族語短文_Xiqun_Puyuma_557569.mp3" url="https://web.klokah.tw/text/sound//35817/557569.mp3"/>
    </S>
    <S id="557564">
        <FORM>marayas ku sasakiyaw i amalri, maranger ku kurelrang kani amalri mukuwa ’emalrupa.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Xiqun_Puyuma_557564.mp3" url="https://web.klokah.tw/text/sound//35817/557564.mp3"/>
    </S>
</TEXT>
