<TEXT id="eP3_族語短文_Wenshui_Atayal" xml:lang="tay" source="ePark3 族語短文 Wenshui_Atayal" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="534416">
        <FORM>tayhuk kuwing cu mapitu' pincapngan cu wagi' i papatiqan cu sawni'.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Wenshui_Atayal_534416.mp3" url="https://web.klokah.tw/text/sound//34333/534416.mp3"/>
    </S>
    <S id="534417">
        <FORM>papateq la, mawp i papatiqan i papsibaq, kumaal i pancang maha:“ca'rux! tubunani i papsibaq!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Wenshui_Atayal_534417.mp3" url="https://web.klokah.tw/text/sound//34333/534417.mp3"/>
    </S>
    <S id="534418">
        <FORM>kumaal cami kahabaag maha, “lawkah su' papsibaq.”</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Wenshui_Atayal_534418.mp3" url="https://web.klokah.tw/text/sound//34333/534418.mp3"/>
    </S>
    <S id="534419">
        <FORM>mateq ga, pasibaqan cami ni papsibaq cu lalpu ka kayi' na Itaal.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Wenshui_Atayal_534419.mp3" url="https://web.klokah.tw/text/sound//34333/534419.mp3"/>
    </S>
    <S id="534420">
        <FORM>galgan niyam lumpu i papsibaq, maquwas cami uwi cu quwas na lalpu.</FORM>
        <TRANSL xml:lang="zh">我們跟著老師唸，我們也唱了數字歌。</TRANSL>
        <AUDIO file="族語短文_Wenshui_Atayal_534420.mp3" url="https://web.klokah.tw/text/sound//34333/534420.mp3"/>
    </S>
    <S id="534421">
        <FORM>payux ku baqun mu ka kayi' na Itaal.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Wenshui_Atayal_534421.mp3" url="https://web.klokah.tw/text/sound//34333/534421.mp3"/>
    </S>
    <S id="534470">
        <FORM>ralu' mu ga Kaynu'.</FORM>
        <TRANSL xml:lang="zh">我的名字是Kaynu’。</TRANSL>
        <AUDIO file="族語短文_Wenshui_Atayal_534470.mp3" url="https://web.klokah.tw/text/sound//34337/534470.mp3"/>
    </S>
    <S id="534471">
        <FORM>ralu' ni yaba' mu ga Baycu'.</FORM>
        <TRANSL xml:lang="zh">我爸爸的名字是Baycu’。</TRANSL>
        <AUDIO file="族語短文_Wenshui_Atayal_534471.mp3" url="https://web.klokah.tw/text/sound//34337/534471.mp3"/>
    </S>
    <S id="534422">
        <FORM>musa' kuwing mateq kariariax, makibaq kuwing kariariax cu kayi' na Itaal, papapung mu i yaya'.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Wenshui_Atayal_534422.mp3" url="https://web.klokah.tw/text/sound//34333/534422.mp3"/>
    </S>
    <S id="534472">
        <FORM>ralu' ni yaya' mu ga Iwal.</FORM>
        <TRANSL xml:lang="zh">我媽媽的名字是Iwal。</TRANSL>
        <AUDIO file="族語短文_Wenshui_Atayal_534472.mp3" url="https://web.klokah.tw/text/sound//34337/534472.mp3"/>
    </S>
    <S id="534473">
        <FORM>magalpu kaal mu kaal ka hani.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Wenshui_Atayal_534473.mp3" url="https://web.klokah.tw/text/sound//34337/534473.mp3"/>
    </S>
    <S id="534476">
        <FORM>balayq mu ki qumisuwan na mamaliku ku maquwas.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Wenshui_Atayal_534476.mp3" url="https://web.klokah.tw/text/sound//34337/534476.mp3"/>
    </S>
    <S id="534474">
        <FORM>kiya qutux qumisuwan na mamaliku mu, ralu' niya' ga Bawtu', magalpu cu qutux kaal niya' kaal ka hani.</FORM>
        <TRANSL xml:lang="zh">我有一個哥哥，他叫Bawtu’，他今年11歲。</TRANSL>
        <AUDIO file="族語短文_Wenshui_Atayal_534474.mp3" url="https://web.klokah.tw/text/sound//34337/534474.mp3"/>
    </S>
    <S id="534478">
        <FORM>balayq mu ku makasbabaq cu giqas ka rawin, naki cami maglu musa' i maquwas ru lumanguy.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Wenshui_Atayal_534478.mp3" url="https://web.klokah.tw/text/sound//34337/534478.mp3"/>
    </S>
    <S id="534522">
        <FORM>ulaqi' kuwing na Itaal.</FORM>
        <TRANSL xml:lang="zh">我是泰雅族的小孩。</TRANSL>
        <AUDIO file="族語短文_Wenshui_Atayal_534522.mp3" url="https://web.klokah.tw/text/sound//34341/534522.mp3"/>
    </S>
    <S id="534475">
        <FORM>maglu cami mateq i qutux papatiqan.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Wenshui_Atayal_534475.mp3" url="https://web.klokah.tw/text/sound//34337/534475.mp3"/>
    </S>
    <S id="534523">
        <FORM>kiya i Tabilas ku imuwag niyam.</FORM>
        <TRANSL xml:lang="zh">我們家住在Tabilas。</TRANSL>
        <AUDIO file="族語短文_Wenshui_Atayal_534523.mp3" url="https://web.klokah.tw/text/sound//34341/534523.mp3"/>
    </S>
    <S id="534524">
        <FORM>imagal cami ka qutux cu imuwag.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Wenshui_Atayal_534524.mp3" url="https://web.klokah.tw/text/sound//34341/534524.mp3"/>
    </S>
    <S id="534526">
        <FORM>masiqun kuwing ki yaba', yaya', qumisuwan na mamaliku ru qumisuwan na kanayril.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Wenshui_Atayal_534526.mp3" url="https://web.klokah.tw/text/sound//34341/534526.mp3"/>
    </S>
    <S id="534525">
        <FORM>tugal cami ka matasasuwayi' ka qutux cu imuwag.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Wenshui_Atayal_534525.mp3" url="https://web.klokah.tw/text/sound//34341/534525.mp3"/>
    </S>
    <S id="534477">
        <FORM>balayq mu ku lumanguy, muhngeq kuwing ga, maglu cami ka qutux cu imuwag musa' i lumanguy.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Wenshui_Atayal_534477.mp3" url="https://web.klokah.tw/text/sound//34337/534477.mp3"/>
    </S>
    <S id="534527">
        <FORM>ibabaweq i yaba' mu, kinsac i yaba' mu.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Wenshui_Atayal_534527.mp3" url="https://web.klokah.tw/text/sound//34341/534527.mp3"/>
    </S>
    <S id="534528">
        <FORM>mahikang i yaya' mu, kuwisang i yaya' mu.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Wenshui_Atayal_534528.mp3" url="https://web.klokah.tw/text/sound//34341/534528.mp3"/>
    </S>
    <S id="534529">
        <FORM>makiya imuwag i yaba' ga makaal cami na kayi' na Itaal.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Wenshui_Atayal_534529.mp3" url="https://web.klokah.tw/text/sound//34341/534529.mp3"/>
    </S>
    <S id="534530">
        <FORM>muhngeq i hahangiqan gabagan ga mamati' cami musa' i tinqalangan.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Wenshui_Atayal_534530.mp3" url="https://web.klokah.tw/text/sound//34341/534530.mp3"/>
    </S>
    <S id="534531">
        <FORM>maglu cami kina ququmisuwan rumakaap cu taka.</FORM>
        <TRANSL xml:lang="zh">我和兄姊會一起抓青蛙。</TRANSL>
        <AUDIO file="族語短文_Wenshui_Atayal_534531.mp3" url="https://web.klokah.tw/text/sound//34341/534531.mp3"/>
    </S>
    <S id="534532">
        <FORM>balayq mu cubalay ku qutux mu cu imuwag.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Wenshui_Atayal_534532.mp3" url="https://web.klokah.tw/text/sound//34341/534532.mp3"/>
    </S>
    <S id="534581">
        <FORM>mataseq a kaal cu qaliyan, ini' kagihaaq, ini' uwi uw kakilux, mashahiyaw a bayhu.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Wenshui_Atayal_534581.mp3" url="https://web.klokah.tw/text/sound//34345/534581.mp3"/>
    </S>
    <S id="534580">
        <FORM>maglu kuwing ki yaya' musa' magunawu' cu sawni'.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Wenshui_Atayal_534580.mp3" url="https://web.klokah.tw/text/sound//34345/534580.mp3"/>
    </S>
    <S id="534583">
        <FORM>matanah a kaal la cu minaneq la.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Wenshui_Atayal_534583.mp3" url="https://web.klokah.tw/text/sound//34345/534583.mp3"/>
    </S>
    <S id="534584">
        <FORM>paqucan mu i yaya' mha : “micuwa' ka matanah a kaal la?”</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <AUDIO file="族語短文_Wenshui_Atayal_534584.mp3" url="https://web.klokah.tw/text/sound//34345/534584.mp3"/>
    </S>
    <S id="534588">
        <FORM>sikaal mu cuku buliqu ku kisleq mu cu muwah kuwing imuwag maha,</FORM>
        <TRANSL xml:lang="zh">在回家的路上，我跟星星許願，</TRANSL>
        <AUDIO file="族語短文_Wenshui_Atayal_534588.mp3" url="https://web.klokah.tw/text/sound//34345/534588.mp3"/>
    </S>
    <S id="534582">
        <FORM>asi cami pasisamag ca rawq i maneq cu miyenpaw, halhul tagacbu' ca hihihi' ku wagi'.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Wenshui_Atayal_534582.mp3" url="https://web.klokah.tw/text/sound//34345/534582.mp3"/>
    </S>
    <S id="534585">
        <FORM>kumaal i yaya' maha, “kiiy ma'uwah a rahuwal ka bayhu la.”</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Wenshui_Atayal_534585.mp3" url="https://web.klokah.tw/text/sound//34345/534585.mp3"/>
    </S>
    <S id="534587">
        <FORM>mausa' cami i imuwag uwi la.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Wenshui_Atayal_534587.mp3" url="https://web.klokah.tw/text/sound//34345/534587.mp3"/>
    </S>
    <S id="534586">
        <FORM>ukas a hamhum ca kaal cu gabiyan, pakahtu a buliqu la.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Wenshui_Atayal_534586.mp3" url="https://web.klokah.tw/text/sound//34345/534586.mp3"/>
    </S>
    <S id="534589">
        <FORM>“muwa' na iqaat ma'uwah a bayhu ka mamati', mausa' kuwing i magunawu' lawwi.”</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Wenshui_Atayal_534589.mp3" url="https://web.klokah.tw/text/sound//34345/534589.mp3"/>
    </S>
    <S id="534636">
        <FORM>kiya i kiyl na imuwag niyam ku papatiqan mu, humakay kuwing kariariariax i musa' papatiqan, muwah imuwag ga humakay uwi.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Wenshui_Atayal_534636.mp3" url="https://web.klokah.tw/text/sound//34349/534636.mp3"/>
    </S>
    <S id="534641">
        <FORM>kiya ku ruma' ga cumawm cu tuhung, karuma' ga cumaping cu rawq.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Wenshui_Atayal_534641.mp3" url="https://web.klokah.tw/text/sound//34349/534641.mp3"/>
    </S>
    <S id="534690">
        <FORM>pakuriax laga, gumlu kuwing i tumahuk cu kakriaxun ki yaki'.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Wenshui_Atayal_534690.mp3" url="https://web.klokah.tw/text/sound//34353/534690.mp3"/>
    </S>
    <S id="534637">
        <FORM>ini' ka rahuwal ku papatiqan niyam, ini' ka habaag ku mateq, makbabaq cami kahabaag.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Wenshui_Atayal_534637.mp3" url="https://web.klokah.tw/text/sound//34349/534637.mp3"/>
    </S>
    <S id="534689">
        <FORM>balayq mu uwi ku cha ni yutas, balayq uwi i nubun.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Wenshui_Atayal_534689.mp3" url="https://web.klokah.tw/text/sound//34353/534689.mp3"/>
    </S>
    <S id="534639">
        <FORM>maglu ki cami magunawu' uwi ku papsibaq, asiga magqutux cu imuwag ku papatiqan.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Wenshui_Atayal_534639.mp3" url="https://web.klokah.tw/text/sound//34349/534639.mp3"/>
    </S>
    <S id="534685">
        <FORM>minusa' kuwing tinqalangan maskakaru' ki yutas cuhisa'.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Wenshui_Atayal_534685.mp3" url="https://web.klokah.tw/text/sound//34353/534685.mp3"/>
    </S>
    <S id="534692">
        <FORM>kumnuriax laru', musa' cami kumiku' cu paruxaw i papmuwaan cu paparuxaw.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Wenshui_Atayal_534692.mp3" url="https://web.klokah.tw/text/sound//34353/534692.mp3"/>
    </S>
    <S id="534642">
        <FORM>capingun niyam kahabaag ku iquiqung na papatiqan, mapararag cami kahabaag, mauba' cubalay kariariax ku papatiqan.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Wenshui_Atayal_534642.mp3" url="https://web.klokah.tw/text/sound//34349/534642.mp3"/>
    </S>
    <S id="534638">
        <FORM>masautu' cami kahabaag ka ulullaqi' i paptaliyuman, maglu i magunawu' cu mari', maglu i maskakaru'.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Wenshui_Atayal_534638.mp3" url="https://web.klokah.tw/text/sound//34349/534638.mp3"/>
    </S>
    <S id="534687">
        <FORM>talan kuwing ni yutas ru paqaniqan kuwing niya' cu bahat, panubuwan kuwing niya' cu cha(外來語-客).</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <AUDIO file="族語短文_Wenshui_Atayal_534687.mp3" url="https://web.klokah.tw/text/sound//34353/534687.mp3"/>
    </S>
    <S id="534640">
        <FORM>cumaping cami kariariax, capingun niyam cu mauba' cubalay ku papatiqan.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Wenshui_Atayal_534640.mp3" url="https://web.klokah.tw/text/sound//34349/534640.mp3"/>
    </S>
    <S id="534686">
        <FORM>ingsu cami cubalay ini' pakitaal la, lungulungun mu cubalay hiya'.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Wenshui_Atayal_534686.mp3" url="https://web.klokah.tw/text/sound//34353/534686.mp3"/>
    </S>
    <S id="534691">
        <FORM>payux cubalay ku tinahuk ni yaki', kiya a quleh, waylung, rilum ru aang na apit.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有飛鼠湯。</TRANSL>
        <AUDIO file="族語短文_Wenshui_Atayal_534691.mp3" url="https://web.klokah.tw/text/sound//34353/534691.mp3"/>
    </S>
    <S id="534688">
        <FORM>lalbing cubalay ku pinumuwa' ni yutas ka bahat, sahahiya' cubalay i niqun.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Wenshui_Atayal_534688.mp3" url="https://web.klokah.tw/text/sound//34353/534688.mp3"/>
    </S>
    <S id="534693">
        <FORM>payux inagal ni yaki' ka bunga', cayi' ru qinu, sipaaras kuwing niya' muwah imuwag.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Wenshui_Atayal_534693.mp3" url="https://web.klokah.tw/text/sound//34353/534693.mp3"/>
    </S>
    <S id="534756">
        <FORM>kaicuun mu ku quru', kahi' kuwing ini' kitaal cu quruquru'.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Wenshui_Atayal_534756.mp3" url="https://web.klokah.tw/text/sound//34357/534756.mp3"/>
    </S>
    <S id="534802">
        <FORM>muhngeq kahani ga, masa' kuwing ki iyah i Taytung maskakaru' ki mama'.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Wenshui_Atayal_534802.mp3" url="https://web.klokah.tw/text/sound//34361/534802.mp3"/>
    </S>
    <S id="534803">
        <FORM>manaaring cami i Taype' gumlu cu kulu' na hapuneq musa' i Taytung.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Wenshui_Atayal_534803.mp3" url="https://web.klokah.tw/text/sound//34361/534803.mp3"/>
    </S>
    <S id="534694">
        <FORM>mapugagay cami ga, kalun mu maha wahay cimu mitaal lawwi i babaw niya'.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <AUDIO file="族語短文_Wenshui_Atayal_534694.mp3" url="https://web.klokah.tw/text/sound//34353/534694.mp3"/>
    </S>
    <S id="534759">
        <FORM>payux a ingal mu ka qalimu' na qariwal, papkitaal mu i yaba' ki yaya'.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Wenshui_Atayal_534759.mp3" url="https://web.klokah.tw/text/sound//34357/534759.mp3"/>
    </S>
    <S id="534757">
        <FORM>payux ku talan mu ka kabahneq, manbahaag ca babaw na kahuneq, manbahaag i kiya manbahaag i runi, talan mu uwi ku puuk ka kiya i maqilaap ca kuug na kahuneq.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Wenshui_Atayal_534757.mp3" url="https://web.klokah.tw/text/sound//34357/534757.mp3"/>
    </S>
    <S id="534758">
        <FORM>kiya a tasiyang, ramayi' ru wakli' i aangayan cu qaqasinu, iqaat kuwing minitaal na' aring cunga' cu qaqasinu ka hani, talan sawni' laru maqas cubalay a qisleq.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Wenshui_Atayal_534758.mp3" url="https://web.klokah.tw/text/sound//34357/534758.mp3"/>
    </S>
    <S id="534755">
        <FORM>mawp cami aangayan cu qaqasinu laru, kumaal i papsibaq maha, “pug ga kakbahneq, sug ga quruquru', angay nanak cimu.”</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Wenshui_Atayal_534755.mp3" url="https://web.klokah.tw/text/sound//34357/534755.mp3"/>
    </S>
    <S id="534754">
        <FORM>rasun cami ni papsibaq i aangayan cu qaqasinu cu sawni', tibalung cami i balihun mabaynay cu aangay.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Wenshui_Atayal_534754.mp3" url="https://web.klokah.tw/text/sound//34357/534754.mp3"/>
    </S>
    <S id="534805">
        <FORM>ini' paktatuhi' cku imuwag ni mama' ku autuan cu kulu', miray cu kulu' ga cupilapilag ru tayhuk la.</FORM>
        <TRANSL xml:lang="zh">車站離叔叔家沒有很遠，開車一下子就到了。</TRANSL>
        <AUDIO file="族語短文_Wenshui_Atayal_534805.mp3" url="https://web.klokah.tw/text/sound//34361/534805.mp3"/>
    </S>
    <S id="534760">
        <FORM>paglu kuwing ki yaba', yaya' muwah i babaw niya'.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Wenshui_Atayal_534760.mp3" url="https://web.klokah.tw/text/sound//34357/534760.mp3"/>
    </S>
    <S id="534806">
        <FORM>kiya a wahti' ka sasaanan cu qaqasinu i beh na imuwag ni mama', maglu cami gumlu na tamayray musa' i sasaanan cu qaqasinu.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Wenshui_Atayal_534806.mp3" url="https://web.klokah.tw/text/sound//34361/534806.mp3"/>
    </S>
    <S id="534804">
        <FORM>tayhuk cami i Taytung ga, miray na kulu' muwah autuan cu kulu' masacka' cami i mama'.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Wenshui_Atayal_534804.mp3" url="https://web.klokah.tw/text/sound//34361/534804.mp3"/>
    </S>
    <S id="534808">
        <FORM>gabiyan laru, musa' cami maneq i naniqan qalang quwis.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Wenshui_Atayal_534808.mp3" url="https://web.klokah.tw/text/sound//34361/534808.mp3"/>
    </S>
    <S id="534810">
        <FORM>mateqru' maneq papagiyay cami ga, quriqun ku utubay la, asi cami glu cu bas' musa' imuwag la.</FORM>
        <TRANSL xml:lang="zh">吃飽飯要離開的時候，發現摩托車被偷了，我們只好搭公車回家了。</TRANSL>
        <AUDIO file="族語短文_Wenshui_Atayal_534810.mp3" url="https://web.klokah.tw/text/sound//34361/534810.mp3"/>
    </S>
    <S id="534867">
        <FORM>ru' cu muhngeq gabagan cku kaal kahani ga, muwah kuwing ki yulah mitaal maskakaru' cku nanabakis i tinqalangan, miki baqun mu tikay ku Gagagaga' na Itaal nanak.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Wenshui_Atayal_534867.mp3" url="https://web.klokah.tw/text/sound//34365/534867.mp3"/>
    </S>
    <S id="534868">
        <FORM>mamaspat kinamlapgan a kaal nku nabakis la, ga' ulaaqi' na' i talan.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <AUDIO file="族語短文_Wenshui_Atayal_534868.mp3" url="https://web.klokah.tw/text/sound//34365/534868.mp3"/>
    </S>
    <S id="534809">
        <FORM>payux a kulu' i qalang quwis, ru gumlu cami na utubay musa' kiya.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Wenshui_Atayal_534809.mp3" url="https://web.klokah.tw/text/sound//34361/534809.mp3"/>
    </S>
    <S id="534865">
        <FORM>kiya i Tabilas ku imuwag niyam cu ulaqi' kuwing na', mateq kuwing laru, magnuhyi' cami i Miyawli' la, aring kiya maqinux cami quwis ruu' kahani.</FORM>
        <TRANSL xml:lang="zh">小時候我們家住在Tabilas，上學以後，就搬到了Miyawli’，一直在都市裡生活。</TRANSL>
        <AUDIO file="族語短文_Wenshui_Atayal_534865.mp3" url="https://web.klokah.tw/text/sound//34365/534865.mp3"/>
    </S>
    <S id="534807">
        <FORM>rasun cami ni mama' suman cu kating, miyt ru gumlu cu ramayi' i sasaanan cu qaqasinu.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <AUDIO file="族語短文_Wenshui_Atayal_534807.mp3" url="https://web.klokah.tw/text/sound//34361/534807.mp3"/>
    </S>
    <S id="534811">
        <FORM>tayhuk cami Taype' kahani la, ini' baqi kiiy luwan ni mama' ku utubay la qu?</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有？</TRANSL>
        <AUDIO file="族語短文_Wenshui_Atayal_534811.mp3" url="https://web.klokah.tw/text/sound//34361/534811.mp3"/>
    </S>
    <S id="534869">
        <FORM>paqucan mu mha, “nanuwan ku kayi' ka baqun su'? ” balayq cubalabalay a kayi' niya' na Matu'uwal, baaq uwi kumaal cu kayi' na Siputu' ru kayi' na Gipun.</FORM>
        <TRANSL xml:lang="zh">我問他會哪些語言，他的汶水泰雅語說得很流利，也會說客家話和日本話。</TRANSL>
        <AUDIO file="族語短文_Wenshui_Atayal_534869.mp3" url="https://web.klokah.tw/text/sound//34365/534869.mp3"/>
    </S>
    <S id="534870">
        <FORM>paqucan mu hiya' ru baqun mu la, aqumuwani ka minkibaq cu ulaqi' na' hiya' cu kayi' na Gipun, Itaal uwi ku glu niya', ru habaag a Siputu' ka baqun niya' cu matawwaw, kahi' payux ku kayi' ka baqun niya' i sipakaal.</FORM>
        <TRANSL xml:lang="zh">我問他才知道，原來他小時候就學日本話，太太也是泰雅族人，而他工作上認識許多客家人，所以他會說這麼多語言。</TRANSL>
        <AUDIO file="族語短文_Wenshui_Atayal_534870.mp3" url="https://web.klokah.tw/text/sound//34365/534870.mp3"/>
    </S>
    <S id="534873">
        <FORM>ini' baqibaqi cuqaang ku Gaga' nanak cu ukaqi', sikitaal cku Itaal kuwing ga, ini' kabalbalayq cubalay a kisleq.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Wenshui_Atayal_534873.mp3" url="https://web.klokah.tw/text/sound//34365/534873.mp3"/>
    </S>
    <S id="534935">
        <FORM>ma'uwah imuwag i gabgabiyan kisa' i suwayi' na mamaliku la.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Wenshui_Atayal_534935.mp3" url="https://web.klokah.tw/text/sound//34369/534935.mp3"/>
    </S>
    <S id="534872">
        <FORM>bali niyam kiiy baqun muung kahabaag, ga' alan niyam na soci' cu qalimu', ru pakbalayq lawwi nabalbalayqun i muung.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Wenshui_Atayal_534872.mp3" url="https://web.klokah.tw/text/sound//34365/534872.mp3"/>
    </S>
    <S id="534874">
        <FORM>ararruwa payux tikay ku baqun lru', ararruwa i baqun mha, masqaqutux cu ini' cubalay packa' kin cuquleq ku Itaal, sipturahu mu cubalay uwi.</FORM>
        <TRANSL xml:lang="zh">瞭解愈多以後，愈覺得自己身為原住民族，是很獨特的，也很值得驕傲。</TRANSL>
        <AUDIO file="族語短文_Wenshui_Atayal_534874.mp3" url="https://web.klokah.tw/text/sound//34365/534874.mp3"/>
    </S>
    <S id="534936">
        <FORM>musa' kuwing ki yaki' i mabainasan cu raramat mabaynay cu waylung, tatahuk i suwayi' na mamaliku i kumgabayan.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Wenshui_Atayal_534936.mp3" url="https://web.klokah.tw/text/sound//34369/534936.mp3"/>
    </S>
    <S id="534871">
        <FORM>payux ku sipanqaquu' nku nabakis ka Gagagaga' na qaqaluwaap cu maskakaru' cami.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Wenshui_Atayal_534871.mp3" url="https://web.klokah.tw/text/sound//34365/534871.mp3"/>
    </S>
    <S id="534939">
        <FORM>humuwaw ku kiya matibaynay cu uquuqu' i kiyl mha, “lalbing cubalay ku pangran ru qaym mu, baynay tikay ga!”</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Wenshui_Atayal_534939.mp3" url="https://web.klokah.tw/text/sound//34369/534939.mp3"/>
    </S>
    <S id="534943">
        <FORM>asikinaga mahnuk cubalay la, iqat babaqun i mahahuwi' lga mha kumaal ku lawpan.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Wenshui_Atayal_534943.mp3" url="https://web.klokah.tw/text/sound//34369/534943.mp3"/>
    </S>
    <S id="534937">
        <FORM>kiya kahabaag a mica na' kiniku' ka paruxaw i babinasan cu raramat cu hinasun niyam.</FORM>
        <TRANSL xml:lang="zh">我們經過了菜攤，菜攤有好多新鮮的青菜。</TRANSL>
        <AUDIO file="族語短文_Wenshui_Atayal_534937.mp3" url="https://web.klokah.tw/text/sound//34369/534937.mp3"/>
    </S>
    <S id="534940">
        <FORM>mabaynay cami cu pangran ru qaym la.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Wenshui_Atayal_534940.mp3" url="https://web.klokah.tw/text/sound//34369/534940.mp3"/>
    </S>
    <S id="534941">
        <FORM>humaynas cami cku babinasan cu hyi' ga, kumaal ku lawpan mha, “nanuwan ku babinasun su'? rahuwal cu magnabalay ku waykung sawni', tugal kabhul i qutux.”</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Wenshui_Atayal_534941.mp3" url="https://web.klokah.tw/text/sound//34369/534941.mp3"/>
    </S>
    <S id="534938">
        <FORM>mabaynay cami cu kungsincay, saku ru caypu ka matanah.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Wenshui_Atayal_534938.mp3" url="https://web.klokah.tw/text/sound//34369/534938.mp3"/>
    </S>
    <S id="534942">
        <FORM>mamati' cuqaang mha i yaki', paqucan niya' ku lawpan mha, “pakabalayq i mahnuk tikay? ”</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Wenshui_Atayal_534942.mp3" url="https://web.klokah.tw/text/sound//34369/534942.mp3"/>
    </S>
    <S id="534945">
        <FORM>babaw niya' lru, mabaynay cami cu waylung ru quleh uwi, tahkun cu qutux cu naniqan ka raramat musa' imuwag la.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Wenshui_Atayal_534945.mp3" url="https://web.klokah.tw/text/sound//34369/534945.mp3"/>
    </S>
    <S id="534949">
        <FORM>kurunguun niyam ku rawirawin, maglu kumnagabaiyan ku makasiusiun ca naniqan ka raramat.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Wenshui_Atayal_534949.mp3" url="https://web.klokah.tw/text/sound//34369/534949.mp3"/>
    </S>
    <S id="535006">
        <FORM>kiya caxa' baays mi mateq ka Kaynu', mamati' umungi' i maras cu qaraqarax.</FORM>
        <TRANSL xml:lang="zh">我有一個同學叫Kaynu’，他常常忘記帶東西。</TRANSL>
        <AUDIO file="族語短文_Wenshui_Atayal_535006.mp3" url="https://web.klokah.tw/text/sound//34373/535006.mp3"/>
    </S>
    <S id="534946">
        <FORM>ingasu nagaun la, ini' saluwi uwi a kaal la.</FORM>
        <TRANSL xml:lang="zh">等了好久，天也黑了。</TRANSL>
        <AUDIO file="族語短文_Wenshui_Atayal_534946.mp3" url="https://web.klokah.tw/text/sound//34369/534946.mp3"/>
    </S>
    <S id="535007">
        <FORM>mateq ga, kabawx ki baays mateq cu papateq, papawng cu pinateq quqa ruwas ka papatiqan.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Wenshui_Atayal_535007.mp3" url="https://web.klokah.tw/text/sound//34373/535007.mp3"/>
    </S>
    <S id="535008">
        <FORM>manaxleq, magnapusal, magnatuu', pakabaxan nha' cu qaraqarax.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Wenshui_Atayal_535008.mp3" url="https://web.klokah.tw/text/sound//34373/535008.mp3"/>
    </S>
    <S id="534944">
        <FORM>kumaal ku tagi kiyl ka lawpan mha, “uwah mabaynay cu quleh mu, rahuwal cu mahnuk ku quleh mu.”</FORM>
        <TRANSL xml:lang="zh">隔壁的老闆說，來買我的魚，我的魚又大又便宜。</TRANSL>
        <AUDIO file="族語短文_Wenshui_Atayal_534944.mp3" url="https://web.klokah.tw/text/sound//34369/534944.mp3"/>
    </S>
    <S id="534947">
        <FORM>muwah a kayi' na qanawan ni suwayi' na mamaliku mha, “asipatubaah aqeh muhngeq ku hitay la, asiki hahungiqan babaw lga ma'uhwa ci la.”</FORM>
        <TRANSL xml:lang="zh">弟弟打電話回來說，軍隊突然不能放假了，要下一個禮拜日才回來。</TRANSL>
        <AUDIO file="族語短文_Wenshui_Atayal_534947.mp3" url="https://web.klokah.tw/text/sound//34369/534947.mp3"/>
    </S>
    <S id="534948">
        <FORM>payux ku tinahuk laru, asi ta' patgiquni i maneq la mha i yaki'.</FORM>
        <TRANSL xml:lang="zh">奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Wenshui_Atayal_534948.mp3" url="https://web.klokah.tw/text/sound//34369/534948.mp3"/>
    </S>
    <S id="535009">
        <FORM>asikinaga, kiya qutux hmut niya' ka aqeh, kabawx cu qaraqarax ga mamati' ini' pasayu.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Wenshui_Atayal_535009.mp3" url="https://web.klokah.tw/text/sound//34373/535009.mp3"/>
    </S>
    <S id="535013">
        <FORM>kabawx kinku baays niya' mateq cu cacawm cu qaqutian, asikinaga ciyukun nha' kahabaag mha, “ini' cu aras uwi yu!”</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <AUDIO file="族語短文_Wenshui_Atayal_535013.mp3" url="https://web.klokah.tw/text/sound//34373/535013.mp3"/>
    </S>
    <S id="535010">
        <FORM>babaw niya' ru ini' nha' pakikabaxi cu qaraqarax la.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Wenshui_Atayal_535010.mp3" url="https://web.klokah.tw/text/sound//34373/535010.mp3"/>
    </S>
    <S id="535011">
        <FORM>riax ka qutux, maglu cami kahabaag musa' i magunawu'.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Wenshui_Atayal_535011.mp3" url="https://web.klokah.tw/text/sound//34373/535011.mp3"/>
    </S>
    <S id="535014">
        <FORM>maimag mangilis cu manata' i Kaynu' mha, “micuwa' cimu kahabaag ka ini' pakabaxani kuwing cu cacawm cu qaqutian!”</FORM>
        <TRANSL xml:lang="zh">Kaynu’急的哭了出來。他生氣的說，為什麼大家都不借我衛生紙!</TRANSL>
        <AUDIO file="族語短文_Wenshui_Atayal_535014.mp3" url="https://web.klokah.tw/text/sound//34373/535014.mp3"/>
    </S>
    <S id="535012">
        <FORM>maki musa' latanux Kaynu' cu makiya i raneq, ga' umungi' maras cu cacawm cu qaqutian hiya'.</FORM>
        <TRANSL xml:lang="zh">路途中，Kaynu’想上廁所，但他忘記帶衛生紙。</TRANSL>
        <AUDIO file="族語短文_Wenshui_Atayal_535012.mp3" url="https://web.klokah.tw/text/sound//34373/535012.mp3"/>
    </S>
    <S id="535017">
        <FORM>situbun niya' kahabaag ku baybaays niya' mha, “paaras kuwing cubalay cu qaraqarax mu nanak i babaw niya' la, ru mahuway cimu ka sisiwaal mamu pakabawx kuwing ku qaraqarax mamu cku riax ka ini' ka isting. mahuway cimu! mahuway cimu cubalabalay!”</FORM>
        <TRANSL xml:lang="zh">Kaynu’向同學們道歉，並說他以後一定會自己帶東西，也謝謝同學們之前願意借他東西。謝謝你們！真的非常謝謝你們！</TRANSL>
        <AUDIO file="族語短文_Wenshui_Atayal_535017.mp3" url="https://web.klokah.tw/text/sound//34373/535017.mp3"/>
    </S>
    <S id="535016">
        <FORM>kincasan, magagaaboq tayhuk papatiqan i Kaynu', sipasayu kahabaag ni Kaynu' ku qaraqarax ka kinabaxan niya' kinku baays niya' kahabaag la.</FORM>
        <TRANSL xml:lang="zh">隔天上學，Kaynu’ 很早就到學校了，Kaynu’ 把跟同學借的東西都還給同學們。</TRANSL>
        <AUDIO file="族語短文_Wenshui_Atayal_535016.mp3" url="https://web.klokah.tw/text/sound//34373/535016.mp3"/>
    </S>
    <S id="535015">
        <FORM>kalun nku baays mateq mha, “aqeh gi ini' su' aras nanak, anauwi ga sipkabawx su' cu qaraqarax ga, ini' su' pasiyugi kariariax!”</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Wenshui_Atayal_535015.mp3" url="https://web.klokah.tw/text/sound//34373/535015.mp3"/>
    </S>
    <S id="535090">
        <FORM>cu ulaqi' cu na' ga, umubu' cu takis ru mahangal na patus humakay i mahantan yaba' ki mama'.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <AUDIO file="族語短文_Wenshui_Atayal_535090.mp3" url="https://web.klokah.tw/text/sound//34377/535090.mp3"/>
    </S>
    <S id="535095">
        <FORM>kumaal yaba' mha rahuwal kuwing lga rarasun cu niya'.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Wenshui_Atayal_535095.mp3" url="https://web.klokah.tw/text/sound//34377/535095.mp3"/>
    </S>
    <S id="535093">
        <FORM>gayhun nha' i sugagay gawng ru siqasu kahabaag cku itaal i tiqalangan.</FORM>
        <TRANSL xml:lang="zh">他們會在村口叉路的溪邊將獵物分分解切好後，分享給部落族人。</TRANSL>
        <AUDIO file="族語短文_Wenshui_Atayal_535093.mp3" url="https://web.klokah.tw/text/sound//34377/535093.mp3"/>
    </S>
    <S id="535092">
        <FORM>mahananu' ga bawwak na lahulahu, mahananu' ga apit, iy makiya a gilaqung uwi.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <AUDIO file="族語短文_Wenshui_Atayal_535092.mp3" url="https://web.klokah.tw/text/sound//34377/535092.mp3"/>
    </S>
    <S id="535094">
        <FORM>mamati' mi pakibugan i yaba' mha paglu ci musa' qumaluwaap uwi.</FORM>
        <TRANSL xml:lang="zh">我每次都會吵著爸爸，我也要跟著去打獵。</TRANSL>
        <AUDIO file="族語短文_Wenshui_Atayal_535094.mp3" url="https://web.klokah.tw/text/sound//34377/535094.mp3"/>
    </S>
    <S id="535089">
        <FORM>paqaluwaap na itaal i tinqalangan i yaba' mu.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Wenshui_Atayal_535089.mp3" url="https://web.klokah.tw/text/sound//34377/535089.mp3"/>
    </S>
    <S id="535096">
        <FORM>baaq uwi kabalay cu sasiyahing cu qaqasinu ku mamaliku i tinqalangan, kabalay cu tatiruweq ca wariyung, tatiruweq ca kukuy.</FORM>
        <TRANSL xml:lang="zh">部落的男人也會用陷阱抓獵物，製作套頸或套腳陷阱。</TRANSL>
        <AUDIO file="族語短文_Wenshui_Atayal_535096.mp3" url="https://web.klokah.tw/text/sound//34377/535096.mp3"/>
    </S>
    <S id="535098">
        <FORM>naki ti ini' kanga' gumlu kinku nanabakis musa' i qumaluwaap mha cu ru', makaruux ci makibaq kabalay cu sasiyahing cu qbuqbux kariariax, ini' kaingasu ru' tiruweq cubalay lku sinku' mu.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Wenshui_Atayal_535098.mp3" url="https://web.klokah.tw/text/sound//34377/535098.mp3"/>
    </S>
    <S id="535091">
        <FORM>saaluwan lga, awni nha' rasan lku qinaluwaap nha' ka qaqasinu.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Wenshui_Atayal_535091.mp3" url="https://web.klokah.tw/text/sound//34377/535091.mp3"/>
    </S>
    <S id="535099">
        <FORM>talan ni yaba' ru kalun cu niya' mha pakacapaang kuwing na patqaqasinu inga''</FORM>
        <TRANSL xml:lang="zh">爸爸看到後對我說我以後一定會是很厲害的獵人。</TRANSL>
        <AUDIO file="族語短文_Wenshui_Atayal_535099.mp3" url="https://web.klokah.tw/text/sound//34377/535099.mp3"/>
    </S>
    <S id="535100">
        <FORM>rahuwal ci la kahani, mapanga' ci cu tawnux ru saliy mu, gumlu ci yaba' musa' qumaluwaap la.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Wenshui_Atayal_535100.mp3" url="https://web.klokah.tw/text/sound//34377/535100.mp3"/>
    </S>
    <S id="535101">
        <FORM>muwah tinqalangan ga, siqasu kahabaag ku tiniruwrq cku qutux cu glu.</FORM>
        <TRANSL xml:lang="zh">回部落時，將獵物和族人們分享。</TRANSL>
        <AUDIO file="族語短文_Wenshui_Atayal_535101.mp3" url="https://web.klokah.tw/text/sound//34377/535101.mp3"/>
    </S>
    <S id="535097">
        <FORM>baaq i puquluwang i yaba', kumaal i yaba' mha, tatiruweq cu gilaqung ku hani, asiki nabalbalayqun mitaal ku tuqi na qasinu, kakbahneq, sukuun cku hahakayan na qasinu ku quluwang.</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。</TRANSL>
        <AUDIO file="族語短文_Wenshui_Atayal_535097.mp3" url="https://web.klokah.tw/text/sound//34377/535097.mp3"/>
    </S>
    <S id="535102">
        <FORM>kumaal yaba' mha, asi ta' ki situbun ku huway na nanabakis, bayqan ta' niya' cu tiniruweq ka payux.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Wenshui_Atayal_535102.mp3" url="https://web.klokah.tw/text/sound//34377/535102.mp3"/>
    </S>
</TEXT>
