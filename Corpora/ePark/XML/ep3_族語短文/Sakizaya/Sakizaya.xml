<TEXT id="eP3_族語短文_Sakizaya" xml:lang="szy" source="ePark3 族語短文 Sakizaya" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="591276">
        <FORM>cacay ku kakama aku, ci Kulas ku ngangan, sabaw cacay ku mihcaan niza ayza.</FORM>
        <TRANSL xml:lang="zh">我有一個哥哥，他叫Kulas，他今年11歲。</TRANSL>
        <AUDIO file="族語短文_Sakizaya_591276.mp3" url="https://web.klokah.tw/text/sound//37202/591276.mp3"/>
    </S>
    <S id="590326">
        <FORM>lalima ku tademaw nu luma' niyam.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Sakizaya_590326.mp3" url="https://web.klokah.tw/text/sound//37206/590326.mp3"/>
    </S>
    <S id="590443">
        <FORM>u zuma a tademaw misipu tu sasingalan, u zuma sa miasik.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Sakizaya_590443.mp3" url="https://web.klokah.tw/text/sound//37214/590443.mp3"/>
    </S>
    <S id="590391">
        <FORM>adasay amana ka tayni ku baliyus, maydih henay kaku tahkal midang.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Sakizaya_590391.mp3" url="https://web.klokah.tw/text/sound//37210/590391.mp3"/>
    </S>
    <S id="590488">
        <FORM>matenes tu kami caay kasasukazih, mabulah kaku cinizaan.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Sakizaya_590488.mp3" url="https://web.klokah.tw/text/sound//37218/590488.mp3"/>
    </S>
    <S id="590218">
        <FORM>pituay ku tuki aku tayza i cacudadan ayza a demiad.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Sakizaya_590218.mp3" url="https://web.klokah.tw/text/sound//37198/590218.mp3"/>
    </S>
    <S id="590219">
        <FORM>micudad tu, micumud tu ku saydan i cacudadan, sakamu sa ku mikeliday niyam,“ mutizeng! mibaung!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Sakizaya_590219.mp3" url="https://web.klokah.tw/text/sound//37198/590219.mp3"/>
    </S>
    <S id="590748">
        <FORM>matenes tu a muhalhal, duut tu ku demiad.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Sakizaya_590748.mp3" url="https://web.klokah.tw/text/sound//37234/590748.mp3"/>
    </S>
    <S id="590608">
        <FORM>i capi nu luma' ni baki izaw ku tabakiay a papahutingan, maladay kami makabatikal tayza i papahutingan.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Sakizaya_590608.mp3" url="https://web.klokah.tw/text/sound//37226/590608.mp3"/>
    </S>
    <S id="590605">
        <FORM>namakay Taypak kami mikacaw tu silamalay tayza i Pusung.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Sakizaya_590605.mp3" url="https://web.klokah.tw/text/sound//37226/590605.mp3"/>
    </S>
    <S id="590750">
        <FORM>sakamu satu ci bayi yadah tu ku nisalami'an, awawen ku katuuday tayni mukan!</FORM>
        <TRANSL xml:lang="zh">奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Sakizaya_590750.mp3" url="https://web.klokah.tw/text/sound//37234/590750.mp3"/>
    </S>
    <S id="590223">
        <FORM>yadah tu ku katinengan aku tu kamu nu Sakizaya.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Sakizaya_590223.mp3" url="https://web.klokah.tw/text/sound//37198/590223.mp3"/>
    </S>
    <S id="590224">
        <FORM>dedemiad tayza kaku i cacudadan, dedemiad minanam kaku tu kamu nu Sakizaya, a musakamu kaku patengil ci inaan.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Sakizaya_590224.mp3" url="https://web.klokah.tw/text/sound//37198/590224.mp3"/>
    </S>
    <S id="590272">
        <FORM>ci Kacaw ku ngangan aku.</FORM>
        <TRANSL xml:lang="zh">我的名字是kacaw。</TRANSL>
        <AUDIO file="族語短文_Sakizaya_590272.mp3" url="https://web.klokah.tw/text/sound//37202/590272.mp3"/>
    </S>
    <S id="590274">
        <FORM>ci Ipay ku ngangan ni ina aku.</FORM>
        <TRANSL xml:lang="zh">我媽媽的名字是Ipay。</TRANSL>
        <AUDIO file="族語短文_Sakizaya_590274.mp3" url="https://web.klokah.tw/text/sound//37202/590274.mp3"/>
    </S>
    <S id="590817">
        <FORM>sakamu han tu nu kaput, zayhan caay pikelid kisu tu cacanan numisu, saaca nipacaliwan niyam tisuan a cacanan, caay aca kisu pacubelis!</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Sakizaya_590817.mp3" url="https://web.klokah.tw/text/sound//37238/590817.mp3"/>
    </S>
    <S id="590273">
        <FORM>ci Asing ku ngangan ni ama aku.</FORM>
        <TRANSL xml:lang="zh">我爸爸的名字是Asing。</TRANSL>
        <AUDIO file="族語短文_Sakizaya_590273.mp3" url="https://web.klokah.tw/text/sound//37202/590273.mp3"/>
    </S>
    <S id="590277">
        <FORM>malecaday ku cacudadan niyam micudad.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Sakizaya_590277.mp3" url="https://web.klokah.tw/text/sound//37202/590277.mp3"/>
    </S>
    <S id="591287">
        <FORM>manamuh kaku aci kakama mudadiw.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Sakizaya_591287.mp3" url="https://web.klokah.tw/text/sound//37202/591287.mp3"/>
    </S>
    <S id="590279">
        <FORM>manamuh kaku mingaduy, yu pihibangan sa, maladay amin kami u lalabu nu luma' tayza mingaduy.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Sakizaya_590279.mp3" url="https://web.klokah.tw/text/sound//37202/590279.mp3"/>
    </S>
    <S id="590325">
        <FORM>i Takubuwan ku luma' niyam.</FORM>
        <TRANSL xml:lang="zh">我們家住在達固部灣。</TRANSL>
        <AUDIO file="族語短文_Sakizaya_590325.mp3" url="https://web.klokah.tw/text/sound//37206/590325.mp3"/>
    </S>
    <S id="590280">
        <FORM>manamuh kaku tu baluhayay a cabay, ngay a maladay kami mudadiw atu mingaduy.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Sakizaya_590280.mp3" url="https://web.klokah.tw/text/sound//37202/590280.mp3"/>
    </S>
    <S id="590328">
        <FORM>mapulung kaku aci ama, ina, kakama, kakana mueneng.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Sakizaya_590328.mp3" url="https://web.klokah.tw/text/sound//37206/590328.mp3"/>
    </S>
    <S id="590324">
        <FORM>u wawa nu Sakizaya kaku.</FORM>
        <TRANSL xml:lang="zh">我是撒奇萊雅族的小孩。</TRANSL>
        <AUDIO file="族語短文_Sakizaya_590324.mp3" url="https://web.klokah.tw/text/sound//37206/590324.mp3"/>
    </S>
    <S id="590330">
        <FORM>makudus ci ina aku, u misaydan ci ina aku.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Sakizaya_590330.mp3" url="https://web.klokah.tw/text/sound//37206/590330.mp3"/>
    </S>
    <S id="590329">
        <FORM>talakaw ci ama aku, u kingcal ci ama aku.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Sakizaya_590329.mp3" url="https://web.klokah.tw/text/sound//37206/590329.mp3"/>
    </S>
    <S id="590331">
        <FORM>i luma' hanu u kamu nu Sakizaya masasukamu ci ama i tamiyanan.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Sakizaya_590331.mp3" url="https://web.klokah.tw/text/sound//37206/590331.mp3"/>
    </S>
    <S id="590327">
        <FORM>tatulu ku calekakaan niyam.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Sakizaya_590327.mp3" url="https://web.klokah.tw/text/sound//37206/590327.mp3"/>
    </S>
    <S id="590332">
        <FORM>yu pihibangan nu lalud taluma' namin kami i niyazu'.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Sakizaya_590332.mp3" url="https://web.klokah.tw/text/sound//37206/590332.mp3"/>
    </S>
    <S id="590382">
        <FORM>maladay kaku aci ina midang ayza a demiad.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Sakizaya_590382.mp3" url="https://web.klokah.tw/text/sound//37210/590382.mp3"/>
    </S>
    <S id="590334">
        <FORM>manamuh kaku tu lalabu nu luma' a tademaw niyam.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Sakizaya_590334.mp3" url="https://web.klokah.tw/text/sound//37206/590334.mp3"/>
    </S>
    <S id="590333">
        <FORM>maladay kaku aci kakama, kakana tayza mizakep tu balaut.</FORM>
        <TRANSL xml:lang="zh">我和兄姊會一起抓青蛙。</TRANSL>
        <AUDIO file="族語短文_Sakizaya_590333.mp3" url="https://web.klokah.tw/text/sound//37206/590333.mp3"/>
    </S>
    <S id="590383">
        <FORM>langdaw ku tapuku nu demiad, caay ka sienaw caay ka caledes ku demiad, banihiw ku bali.</FORM>
        <TRANSL xml:lang="zh">白天的天空很藍，天氣不冷也不熱，風很涼爽</TRANSL>
        <AUDIO file="族語短文_Sakizaya_590383.mp3" url="https://web.klokah.tw/text/sound//37210/590383.mp3"/>
    </S>
    <S id="590384">
        <FORM>i lutulutukan kami mukan tu pang, mapacilal ku uzip, sadihku sa.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Sakizaya_590384.mp3" url="https://web.klokah.tw/text/sound//37210/590384.mp3"/>
    </S>
    <S id="590385">
        <FORM>kalahukan, masumad tu ku tapuku sumanah sa.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Sakizaya_590385.mp3" url="https://web.klokah.tw/text/sound//37210/590385.mp3"/>
    </S>
    <S id="590386">
        <FORM>mipalita kaku ci inaan, kya sumanah ku tapuku.</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <AUDIO file="族語短文_Sakizaya_590386.mp3" url="https://web.klokah.tw/text/sound//37210/590386.mp3"/>
    </S>
    <S id="590387">
        <FORM>sakamu sa ci ina, hakay a tayni ku baliyus.</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Sakizaya_590387.mp3" url="https://web.klokah.tw/text/sound//37210/590387.mp3"/>
    </S>
    <S id="590389">
        <FORM>a taluma' tu kami.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Sakizaya_590389.mp3" url="https://web.klokah.tw/text/sound//37210/590389.mp3"/>
    </S>
    <S id="590390">
        <FORM>taluma'ay a zazan, miyukiw kaku tu bunac.</FORM>
        <TRANSL xml:lang="zh">在回家的路上，我跟星星許願。</TRANSL>
        <AUDIO file="族語短文_Sakizaya_590390.mp3" url="https://web.klokah.tw/text/sound//37210/590390.mp3"/>
    </S>
    <S id="590438">
        <FORM>i tepal nu luma' niyam ku cacudadan, muculil kaku tu dedemiad tacacudadan, muculil aca taluma'.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Sakizaya_590438.mp3" url="https://web.klokah.tw/text/sound//37214/590438.mp3"/>
    </S>
    <S id="590439">
        <FORM>caay ka tabaki ku cacudadan niyam, caay ka katuud ku micudaday, masasutineng amin.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Sakizaya_590439.mp3" url="https://web.klokah.tw/text/sound//37214/590439.mp3"/>
    </S>
    <S id="595143">
        <FORM>masaupu amin iputah ku adiwawa, maladay mimali, pakungku.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Sakizaya_595143.mp3" url="https://web.klokah.tw/text/sound//37214/595143.mp3"/>
    </S>
    <S id="590441">
        <FORM>maladay amin kami atu saydan misalama, mahiza u labuay nu luma' ku cacudadan.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Sakizaya_590441.mp3" url="https://web.klokah.tw/text/sound//37214/590441.mp3"/>
    </S>
    <S id="590442">
        <FORM>dedemiad miasik kami, a misadimel miasik tu picudadan.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Sakizaya_590442.mp3" url="https://web.klokah.tw/text/sound//37214/590442.mp3"/>
    </S>
    <S id="590487">
        <FORM>nacila, tayza i niyazu' kaku mizizaw ci bakian.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Sakizaya_590487.mp3" url="https://web.klokah.tw/text/sound//37218/590487.mp3"/>
    </S>
    <S id="590388">
        <FORM>u labi nayay ku ladem i pabaw, tahekal tu ku bunac.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Sakizaya_590388.mp3" url="https://web.klokah.tw/text/sound//37210/590388.mp3"/>
    </S>
    <S id="590444">
        <FORM>miasik aca kami tu liwliw nu cacudadan, mawawada' tu kawaw, maaedap kami, tamelac sa tu ku cacudadan tu dedemiad.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Sakizaya_590444.mp3" url="https://web.klokah.tw/text/sound//37214/590444.mp3"/>
    </S>
    <S id="590489">
        <FORM>yu makaazih ci baki takuwan pakan takuwan tu ciyak, atu uciya.</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <AUDIO file="族語短文_Sakizaya_590489.mp3" url="https://web.klokah.tw/text/sound//37218/590489.mp3"/>
    </S>
    <S id="590490">
        <FORM>sicedam ku nipalumaan nibaki a ciyak, tatenga' asu'.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Sakizaya_590490.mp3" url="https://web.klokah.tw/text/sound//37218/590490.mp3"/>
    </S>
    <S id="590491">
        <FORM>manamuh aca kaku tu uciya nibaki, asu' nanuman.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Sakizaya_590491.mp3" url="https://web.klokah.tw/text/sound//37218/590491.mp3"/>
    </S>
    <S id="590492">
        <FORM>i kalahukan, maladay kaku aci bai misakalahuk.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Sakizaya_590492.mp3" url="https://web.klokah.tw/text/sound//37218/590492.mp3"/>
    </S>
    <S id="590493">
        <FORM>sakaasu'an sa ku pisakalahuk ni bai, izaw ku buting, tulakuk, tamulak, atu katacumuli.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <AUDIO file="族語短文_Sakizaya_590493.mp3" url="https://web.klokah.tw/text/sound//37218/590493.mp3"/>
    </S>
    <S id="590494">
        <FORM>mamin malahuk, tayza i bawbi kami milami'.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Sakizaya_590494.mp3" url="https://web.klokah.tw/text/sound//37218/590494.mp3"/>
    </S>
    <S id="590495">
        <FORM>yadah ku nipiala ni bai tu tubah, tali, atu dukiyu sapabeli takuwan sakataluma' aku.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Sakizaya_590495.mp3" url="https://web.klokah.tw/text/sound//37218/590495.mp3"/>
    </S>
    <S id="590496">
        <FORM>mikukay kaku tu henian, anu ayaw tayni aca kaku mizizaw tu henian.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <AUDIO file="族語短文_Sakizaya_590496.mp3" url="https://web.klokah.tw/text/sound//37218/590496.mp3"/>
    </S>
    <S id="590557">
        <FORM>cumud sa kami i paaadupan, sakamu sa ku saydan, “nu ayawan u ayamay, nu zikuzan u bauay, nanuuzip han namu miazih.”</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Sakizaya_590557.mp3" url="https://web.klokah.tw/text/sound//37222/590557.mp3"/>
    </S>
    <S id="590558">
        <FORM>matalaw kaku tu bau, kyu caay kaku piazih tu bauay.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Sakizaya_590558.mp3" url="https://web.klokah.tw/text/sound//37222/590558.mp3"/>
    </S>
    <S id="590672">
        <FORM>palitaan aku ciniza kya matineng, alaw han yu adidi' henay ciniza minanam tu tu kamu nu Sakizaya, acawa niza sa u Pangcah, i kakulian niza katuud ku katinengan tu Ngayngay a tademaw, kyu matineng ciniza musakamu tu cacanan a kamu.</FORM>
        <TRANSL xml:lang="zh">我問他才知道，原來他小時候就學撒奇萊雅語，太太是阿美族，而他工作上認識許多客家人，所以他會說這麼多語言。</TRANSL>
        <AUDIO file="族語短文_Sakizaya_590672.mp3" url="https://web.klokah.tw/text/sound//37230/590672.mp3"/>
    </S>
    <S id="590220">
        <FORM>tanutuwa han niyam musakamu,“ mahica tu saydan.”</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Sakizaya_590220.mp3" url="https://web.klokah.tw/text/sound//37198/590220.mp3"/>
    </S>
    <S id="590556">
        <FORM>ayza a demiad a ladayen kami nu saydan tayza i paaadupan, masasilsil kami i panan micakay tu paya.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Sakizaya_590556.mp3" url="https://web.klokah.tw/text/sound//37222/590556.mp3"/>
    </S>
    <S id="590900">
        <FORM>maydih kaku kalamkam a balaki maladay tu babalaki miadup, dedemiad minanam kaku misanga' tu bihekac, kalamkam satu nisanga'an aku a bihekac makaala tu tu aadupan.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Sakizaya_590900.mp3" url="https://web.klokah.tw/text/sound//37242/590900.mp3"/>
    </S>
    <S id="590607">
        <FORM>caay kabaat ku luma' nibaki tu pangizuan, makakazizeng kasenung sa katukuh tu.</FORM>
        <TRANSL xml:lang="zh">車站離叔叔家沒有很遠，開車一下子就到了。</TRANSL>
        <AUDIO file="族語短文_Sakizaya_590607.mp3" url="https://web.klokah.tw/text/sound//37226/590607.mp3"/>
    </S>
    <S id="590740">
        <FORM>micakay kami tu ingcay, kuletu, ninzin.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Sakizaya_590740.mp3" url="https://web.klokah.tw/text/sound//37234/590740.mp3"/>
    </S>
    <S id="590604">
        <FORM>pihibangan a lipay, tayza i Pusung kaku aci kakana mizizaw ci bakian.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Sakizaya_590604.mp3" url="https://web.klokah.tw/text/sound//37226/590604.mp3"/>
    </S>
    <S id="590675">
        <FORM>yu adidi' henay kaku caay ka tinetineng tu nu uzipay a binacadan a lalangawan, alaw han u Yuancumin ku uzip masikaz tu.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Sakizaya_590675.mp3" url="https://web.klokah.tw/text/sound//37230/590675.mp3"/>
    </S>
    <S id="590606">
        <FORM>katukuh tu i Pusung, makakazizeng ci baki tayni i pangizuan milikeluh tamian.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Sakizaya_590606.mp3" url="https://web.klokah.tw/text/sound//37226/590606.mp3"/>
    </S>
    <S id="590559">
        <FORM>yadah ku maazihay aku a ayam, bahebahel sa kuheni i kilakilangan, maazih aca ku deku mudeku i buhang nu kilang a dibu.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Sakizaya_590559.mp3" url="https://web.klokah.tw/text/sound//37222/590559.mp3"/>
    </S>
    <S id="590561">
        <FORM>yadah ku nisasingan aku, sapaazih aku ci amaan inaan.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Sakizaya_590561.mp3" url="https://web.klokah.tw/text/sound//37222/590561.mp3"/>
    </S>
    <S id="590739">
        <FORM>micaliway kami i pacakayay tu lami', yadah ku mangaduay a lami'.</FORM>
        <TRANSL xml:lang="zh">我們經過了菜攤，菜攤有好多新鮮的青菜。</TRANSL>
        <AUDIO file="族語短文_Sakizaya_590739.mp3" url="https://web.klokah.tw/text/sound//37234/590739.mp3"/>
    </S>
    <S id="590742">
        <FORM>micakay kami tu padingad atu lupas.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Sakizaya_590742.mp3" url="https://web.klokah.tw/text/sound//37234/590742.mp3"/>
    </S>
    <S id="590746">
        <FORM>i tepalay a tawki sakamu sa katayni micakay tu buting aku, tabaki aca ahemi' aca ku buting aku.</FORM>
        <TRANSL xml:lang="zh">隔壁的老闆說，來買我的魚，我的魚又大又便宜。</TRANSL>
        <AUDIO file="族語短文_Sakizaya_590746.mp3" url="https://web.klokah.tw/text/sound//37234/590746.mp3"/>
    </S>
    <S id="590669">
        <FORM>sisa, ayza a mihcaan i pipahanhanan nu lalud, taluma' i niyazu' kaku aci kakama mizizaw tu babalaki, maydih a makatineng tu nuuzipay a binacadan a lalangawan.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Sakizaya_590669.mp3" url="https://web.klokah.tw/text/sound//37230/590669.mp3"/>
    </S>
    <S id="590737">
        <FORM>ayza a sansandeb, a taluma' tu ci sabama.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Sakizaya_590737.mp3" url="https://web.klokah.tw/text/sound//37234/590737.mp3"/>
    </S>
    <S id="590671">
        <FORM>palitaan aku ciniza i cucuwaan ku katinengan niza a kamu, matinengay ciniza musakamu tu kamu nu Sakizaya, matineng musakamu aca tu kamu nu Pangcah, Ngayngay atu Lipun.</FORM>
        <TRANSL xml:lang="zh">我問他會哪些語言，他的撒奇萊雅語說得很流利，也會說阿美族語，客家話和日本話。</TRANSL>
        <AUDIO file="族語短文_Sakizaya_590671.mp3" url="https://web.klokah.tw/text/sound//37230/590671.mp3"/>
    </S>
    <S id="590745">
        <FORM>nika sakamu sa kiza tawki ahemi'ay tu ku aca, laecus tu a miselep.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Sakizaya_590745.mp3" url="https://web.klokah.tw/text/sound//37234/590745.mp3"/>
    </S>
    <S id="590609">
        <FORM>i papahutingan, ladayen ni baki kami pakan tu sizi atu mikacaw tu subayu.</FORM>
        <TRANSL xml:lang="zh">在牧場，叔叔帶我們餵羊和騎馬</TRANSL>
        <AUDIO file="族語短文_Sakizaya_590609.mp3" url="https://web.klokah.tw/text/sound//37226/590609.mp3"/>
    </S>
    <S id="590610">
        <FORM>sansandeb, maladay kami tayza i nabakuwan malabi'.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Sakizaya_590610.mp3" url="https://web.klokah.tw/text/sound//37226/590610.mp3"/>
    </S>
    <S id="590613">
        <FORM>ayza katukuh tu kami i Taypak, mahicaay tu hakya ku utubay ni baki matepaay tu hakya.</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有。</TRANSL>
        <AUDIO file="族語短文_Sakizaya_590613.mp3" url="https://web.klokah.tw/text/sound//37226/590613.mp3"/>
    </S>
    <S id="590560">
        <FORM>i paaadupan izaw ku zu, subayu atu tula', inaayaw caay henay kaku pakaazih tu aadupan, ayza a demiad manamuh kaku makaazih.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Sakizaya_590560.mp3" url="https://web.klokah.tw/text/sound//37222/590560.mp3"/>
    </S>
    <S id="590612">
        <FORM>yu a miliyas tu kami sa, maazih makidem ku utubay, kacaw satu kami tu basu miliyas.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <AUDIO file="族語短文_Sakizaya_590612.mp3" url="https://web.klokah.tw/text/sound//37226/590612.mp3"/>
    </S>
    <S id="590668">
        <FORM>yu micudad satu i tabakiay a cacudadan, mitucek kaku micudad tu nu Yuancumin lalangawan a cudad, makatineng tu Taywan Yuancumincu izaw ku canacanan yadahayay a lalangawan.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Sakizaya_590668.mp3" url="https://web.klokah.tw/text/sound//37230/590668.mp3"/>
    </S>
    <S id="590812">
        <FORM>sazikuzay caay tu pacaliwen nu katuuday tu cacanan i cinizaan.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Sakizaya_590812.mp3" url="https://web.klokah.tw/text/sound//37238/590812.mp3"/>
    </S>
    <S id="590809">
        <FORM>yu a micudad tu sa, micaliw tu ciniza tu sapisulit, sasipu, atu sasulitan.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Sakizaya_590809.mp3" url="https://web.klokah.tw/text/sound//37238/590809.mp3"/>
    </S>
    <S id="590749">
        <FORM>pakatelay ci sabama sakamu sa, caay aca pahanhan sa ku hitay, anu ayaw tu a lipay kya taluma'.</FORM>
        <TRANSL xml:lang="zh">弟弟打電話回來說，軍隊突然不能放假了，要下一個禮拜日才回來。</TRANSL>
        <AUDIO file="族語短文_Sakizaya_590749.mp3" url="https://web.klokah.tw/text/sound//37234/590749.mp3"/>
    </S>
    <S id="590751">
        <FORM>awawen niyam ku laluma'an atu cabay, mapulung mukan tu yadahay a sakalabi.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Sakizaya_590751.mp3" url="https://web.klokah.tw/text/sound//37234/590751.mp3"/>
    </S>
    <S id="590744">
        <FORM>tada tekes sa ci bayi, mipalita tu tawki kapah ahemi'en tu adidi' haw sa.</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Sakizaya_590744.mp3" url="https://web.klokah.tw/text/sound//37234/590744.mp3"/>
    </S>
    <S id="590670">
        <FORM>waluay a bataan tu ku mihcaan niza babalaki, nika azihen mahiza henay u masakapahay.</FORM>
        <TRANSL xml:lang="zh">老人家已經八十歲了，但是看起來還像中年人</TRANSL>
        <AUDIO file="族語短文_Sakizaya_590670.mp3" url="https://web.klokah.tw/text/sound//37230/590670.mp3"/>
    </S>
    <S id="590810">
        <FORM>kinacacay, kinatusa, kinatulu, pacaliwen henay nu katuuday ciniza tu cacanan.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Sakizaya_590810.mp3" url="https://web.klokah.tw/text/sound//37238/590810.mp3"/>
    </S>
    <S id="590611">
        <FORM>yadah ku kazizng i nabakuwan, kyu makautubay kami tayza.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Sakizaya_590611.mp3" url="https://web.klokah.tw/text/sound//37226/590611.mp3"/>
    </S>
    <S id="590673">
        <FORM>yu pizizawan niyam sa, yadah ku nisakamuan nu babalaki tu sakay piadupay a laylay a tineng.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Sakizaya_590673.mp3" url="https://web.klokah.tw/text/sound//37230/590673.mp3"/>
    </S>
    <S id="590221">
        <FORM>yu picudadan sa, pasubana' ku saydan tamiyanan tu aasipen a kamu nu Sakizaya.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Sakizaya_590221.mp3" url="https://web.klokah.tw/text/sound//37198/590221.mp3"/>
    </S>
    <S id="590743">
        <FORM>micaliway kami tu pacakayay tu titi, sakamu sa kya tawki, “u canan ku kaydihan namu saw? ayzaay a tulakuk tabaki kizemu, cacay ku tulakuk tulu a lasubu.”</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Sakizaya_590743.mp3" url="https://web.klokah.tw/text/sound//37234/590743.mp3"/>
    </S>
    <S id="590811">
        <FORM>nika laecus ku mahiniay a wayway niza, hina caliw tu cacanan caay pacubelis.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Sakizaya_590811.mp3" url="https://web.klokah.tw/text/sound//37238/590811.mp3"/>
    </S>
    <S id="590222">
        <FORM>kilulen niyam ku saydan miasip, mudadiw kami tu aasipen a dadiw.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Sakizaya_590222.mp3" url="https://web.klokah.tw/text/sound//37198/590222.mp3"/>
    </S>
    <S id="590676">
        <FORM>yu yadah tu ku katinengan satu sa, manamuh ka u Sakizaya a tademaw, u masazumaay, u kasasenengan aca.</FORM>
        <TRANSL xml:lang="zh">瞭解愈多以後，愈覺得自己身為撒奇萊雅族人，是很獨特的，也很值得驕傲。</TRANSL>
        <AUDIO file="族語短文_Sakizaya_590676.mp3" url="https://web.klokah.tw/text/sound//37230/590676.mp3"/>
    </S>
    <S id="590674">
        <FORM>kanahatu caay katalesem kami a mitengil, nika hanu limalay niyam a miluing, kya a satesek han tu a mitengil.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Sakizaya_590674.mp3" url="https://web.klokah.tw/text/sound//37230/590674.mp3"/>
    </S>
    <S id="590741">
        <FORM>i tepalay pacakayay tu heci a tawki sakamu sa,“ sicedam ku padingad atu lupas aku, picakay tu adidi' saw!”</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Sakizaya_590741.mp3" url="https://web.klokah.tw/text/sound//37234/590741.mp3"/>
    </S>
    <S id="590738">
        <FORM>tayza i iciba kaku aci bayi micakay tu tulakuk sapatata' tu asu'ay sakalabi ni sabama.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟</TRANSL>
        <AUDIO file="族語短文_Sakizaya_590738.mp3" url="https://web.klokah.tw/text/sound//37234/590738.mp3"/>
    </S>
    <S id="590808">
        <FORM>izaw ku cacay a kaput aku ci Palihu, hina makatawal ciniza tu cacanan.</FORM>
        <TRANSL xml:lang="zh">我有一個同學叫Palihu，他常常忘記帶東西。</TRANSL>
        <AUDIO file="族語短文_Sakizaya_590808.mp3" url="https://web.klokah.tw/text/sound//37238/590808.mp3"/>
    </S>
    <S id="590667">
        <FORM>yu adidi' henay i Takubuwan ku luma' niyam, namicudad satu, malimad tayza i Taypak, hiza satu i tiza mauzip.</FORM>
        <TRANSL xml:lang="zh">小時候我們家住在達固部灣，上學以後，就搬到了台北，一直在都市裡生活。</TRANSL>
        <AUDIO file="族語短文_Sakizaya_590667.mp3" url="https://web.klokah.tw/text/sound//37230/590667.mp3"/>
    </S>
    <S id="590747">
        <FORM>sazikuzay micakay kami tu tulakuk micakay aca tu buting, taluma' sa cacay a takal ku nisalami'.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Sakizaya_590747.mp3" url="https://web.klokah.tw/text/sound//37234/590747.mp3"/>
    </S>
    <S id="590814">
        <FORM>teban nu zazan, akenih ci Palihu a mutayi', makatawal muala tu sapisingat ciniza.</FORM>
        <TRANSL xml:lang="zh">路途中，Palihu想上廁所，但他忘記帶衛生紙。</TRANSL>
        <AUDIO file="族語短文_Sakizaya_590814.mp3" url="https://web.klokah.tw/text/sound//37238/590814.mp3"/>
    </S>
    <S id="590815">
        <FORM>a micaliw ciniza i kaput tu sapisingat, nika patubelien amin nu kaput inayay ku niala aku sa.</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <AUDIO file="族語短文_Sakizaya_590815.mp3" url="https://web.klokah.tw/text/sound//37238/590815.mp3"/>
    </S>
    <S id="590816">
        <FORM>akenih tu ci Palihu muangic tu. mabalucu' ciniza sakamusa, kya caay amin kamu pacaliw tu sapisingat i takuwan!!</FORM>
        <TRANSL xml:lang="zh">Palihu急的哭了出來。他生氣的說，為什麼大家都不借我衛生紙!!</TRANSL>
        <AUDIO file="族語短文_Sakizaya_590816.mp3" url="https://web.klokah.tw/text/sound//37238/590816.mp3"/>
    </S>
    <S id="590275">
        <FORM>cacay a bataan ku mihcaan aku ayza.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Sakizaya_590275.mp3" url="https://web.klokah.tw/text/sound//37202/590275.mp3"/>
    </S>
    <S id="590819">
        <FORM>papisulul ci Palihu tu kaput, sakamu sa anuayaw aku tu ku mukeliday tu cacanan, kukay tu kaput nuayawan pacaliw kamu i takuwan tu cacanan.</FORM>
        <TRANSL xml:lang="zh">Palihu向同學們道歉，並說他以後一定會自己帶東西，也謝謝同學們之前願意借他東西。</TRANSL>
        <AUDIO file="族語短文_Sakizaya_590819.mp3" url="https://web.klokah.tw/text/sound//37238/590819.mp3"/>
    </S>
    <S id="590818">
        <FORM>tucila micudad, matabal ci Palihu katukuh tu i cacudadan, pacubelisen amin ni Palihu ku nicaliwan tu cacanan i kaput.</FORM>
        <TRANSL xml:lang="zh">隔天上學，Palihu很早就到學校了，Palihu把跟同學借的東西都還給同學們。</TRANSL>
        <AUDIO file="族語短文_Sakizaya_590818.mp3" url="https://web.klokah.tw/text/sound//37238/590818.mp3"/>
    </S>
    <S id="590891">
        <FORM>u miadupay nu niyazu' ci ama aku.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Sakizaya_590891.mp3" url="https://web.klokah.tw/text/sound//37242/590891.mp3"/>
    </S>
    <S id="590892">
        <FORM>yu adidi' henay kaku, tahekal ci ama aci sinaama i labi, mukelid tu sapiadup a bakan atu kuwang.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <AUDIO file="族語短文_Sakizaya_590892.mp3" url="https://web.klokah.tw/text/sound//37242/590892.mp3"/>
    </S>
    <S id="590893">
        <FORM>takelal tu sa, miawit tu nikaala a niadupan taluma' kuheni.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Sakizaya_590893.mp3" url="https://web.klokah.tw/text/sound//37242/590893.mp3"/>
    </S>
    <S id="590894">
        <FORM>alahican u kiwmah, alahicaan u lawal, alahican makaala tu tulakuk.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <AUDIO file="族語短文_Sakizaya_590894.mp3" url="https://web.klokah.tw/text/sound//37242/590894.mp3"/>
    </S>
    <S id="590895">
        <FORM>i sacumudan nu niyazu' silsilen tu nuheni ku nikaala a niadupan, sapawada' tu binawlan.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <AUDIO file="族語短文_Sakizaya_590895.mp3" url="https://web.klokah.tw/text/sound//37242/590895.mp3"/>
    </S>
    <S id="590896">
        <FORM>sawsawni milimula' kaku ci amaan, maydih a mikilul ci amaan miadup.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Sakizaya_590896.mp3" url="https://web.klokah.tw/text/sound//37242/590896.mp3"/>
    </S>
    <S id="590898">
        <FORM>u niyazu'ay a tatama matineng kuheni u bihekac ku sapiadup, misanga' aca kuheni tu bantek atu u baetu ku sapenec tu bihkac.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <AUDIO file="族語短文_Sakizaya_590898.mp3" url="https://web.klokah.tw/text/sound//37242/590898.mp3"/>
    </S>
    <S id="590813">
        <FORM>u cacay a demiad, maladay amin kami tahekal midang.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Sakizaya_590813.mp3" url="https://web.klokah.tw/text/sound//37238/590813.mp3"/>
    </S>
    <S id="590904">
        <FORM>sakamu sa ci ama, a mikukay kita tu Dietu tu pipakalemed ititaan, kyu yadah ku nikaala numita tu niadupan.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Sakizaya_590904.mp3" url="https://web.klokah.tw/text/sound//37242/590904.mp3"/>
    </S>
    <S id="590897">
        <FORM>sakamu sa ci ama anubalaki tu kaku a ladayen aku kisu miadup.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Sakizaya_590897.mp3" url="https://web.klokah.tw/text/sound//37242/590897.mp3"/>
    </S>
    <S id="590899">
        <FORM>matinengay ci ama aku misanga' tu bantek, sakamu sa ci ama, sapibihkac tu tulakuk kuyni, sameteken miazih ku nazipaan nu aadupen, pazengen ku bihkac i niculilan nu aadupen.</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。</TRANSL>
        <AUDIO file="族語短文_Sakizaya_590899.mp3" url="https://web.klokah.tw/text/sound//37242/590899.mp3"/>
    </S>
    <S id="590903">
        <FORM>taluma' tu i niyazu' sa ya nikaala a niadupan pawada'en tu niyazu'ay a binawlan.</FORM>
        <TRANSL xml:lang="zh">回村時將獵到的獵物和族人們分享。</TRANSL>
        <AUDIO file="族語短文_Sakizaya_590903.mp3" url="https://web.klokah.tw/text/sound//37242/590903.mp3"/>
    </S>
    <S id="590901">
        <FORM>namakaazih ci ama sakamu sa anuayaw u matinengay a miadupay kisu sa.</FORM>
        <TRANSL xml:lang="zh">爸爸看到後對我說我以後一定會是很厲害的獵人。</TRANSL>
        <AUDIO file="族語短文_Sakizaya_590901.mp3" url="https://web.klokah.tw/text/sound//37242/590901.mp3"/>
    </S>
    <S id="590562">
        <FORM>anuayaw a maladay aci ama ina tayni.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Sakizaya_590562.mp3" url="https://web.klokah.tw/text/sound//37222/590562.mp3"/>
    </S>
    <S id="590902">
        <FORM>balaki tu kaku ayza, kunuyen aku ku sapiadup a pana' atu betil, mikilul ci amaan miadup.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Sakizaya_590902.mp3" url="https://web.klokah.tw/text/sound//37242/590902.mp3"/>
    </S>
</TEXT>
