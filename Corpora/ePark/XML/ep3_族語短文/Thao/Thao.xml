<TEXT id="eP3_族語短文_Thao" xml:lang="ssf" source="ePark3 族語短文 Thao" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="538162">
        <FORM>amalhupishiza, itiza sa fuifuilh patashan a shinshii munai, lhupilhupishan a shanautuan mzai, “ilhilhi! pashungkitaz!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Thao_538162.mp3" url="https://web.klokah.tw/text/sound//34573/538162.mp3"/>
    </S>
    <S id="538164">
        <FORM>pinfazaq iamin shinshii tata tusha turu lhupishan a Thau a lalawa ya lhmupish patashan.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Thao_538164.mp3" url="https://web.klokah.tw/text/sound//34573/538164.mp3"/>
    </S>
    <S id="538163">
        <FORM>matunaw malhinuna iamin zain, “shinshii maqitan uhu.”</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Thao_538163.mp3" url="https://web.klokah.tw/text/sound//34573/538163.mp3"/>
    </S>
    <S id="538161">
        <FORM>iaku thuini pitu a tilhaz shaunasai lhupilhupishan a taun.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Thao_538161.mp3" url="https://web.klokah.tw/text/sound//34573/538161.mp3"/>
    </S>
    <S id="538167">
        <FORM>tatata wa qali malhupish iaku, numa tatata wa qali minfazaq iaku sa Thau a lalawa, afuilh iaku naak a ina tunmaza.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Thao_538167.mp3" url="https://web.klokah.tw/text/sound//34573/538167.mp3"/>
    </S>
    <S id="538272">
        <FORM>mathuaw marutaw naak a ama, numa maranash naak a ama.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Thao_538272.mp3" url="https://web.klokah.tw/text/sound//34581/538272.mp3"/>
    </S>
    <S id="538215">
        <FORM>naak a lhanaz zain Ilash.</FORM>
        <TRANSL xml:lang="zh">我的名字是Ilash。</TRANSL>
        <AUDIO file="族語短文_Thao_538215.mp3" url="https://web.klokah.tw/text/sound//34577/538215.mp3"/>
    </S>
    <S id="538274">
        <FORM>naak a ama itaun mashthauthau mat itan ya malhinuna.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Thao_538274.mp3" url="https://web.klokah.tw/text/sound//34581/538274.mp3"/>
    </S>
    <S id="538332">
        <FORM>amushaiza ita mutaun mani.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Thao_538332.mp3" url="https://web.klokah.tw/text/sound//34585/538332.mp3"/>
    </S>
    <S id="538267">
        <FORM>iaku tu Thau a azazak.</FORM>
        <TRANSL xml:lang="zh">我是邵族的小孩。</TRANSL>
        <AUDIO file="族語短文_Thao_538267.mp3" url="https://web.klokah.tw/text/sound//34581/538267.mp3"/>
    </S>
    <S id="538273">
        <FORM>mathuaw mashiqarman naak a ina, numa riqariqaz shiz a shinshii naak a ina.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Thao_538273.mp3" url="https://web.klokah.tw/text/sound//34581/538273.mp3"/>
    </S>
    <S id="538223">
        <FORM>mathuaw iaku mushnaw faqlhu a huruy, shduu iamin musuun maqaquyash numa mrauz.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Thao_538223.mp3" url="https://web.klokah.tw/text/sound//34577/538223.mp3"/>
    </S>
    <S id="538270">
        <FORM>itia iamin tata wa taun laturu a minlhafut.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Thao_538270.mp3" url="https://web.klokah.tw/text/sound//34581/538270.mp3"/>
    </S>
    <S id="538384">
        <FORM>fuifuilh patashan a shinshii musuun iamin mani malhalhiqash, lhupilhupishan a taun miazai sa mara'in a taun.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Thao_538384.mp3" url="https://web.klokah.tw/text/sound//34589/538384.mp3"/>
    </S>
    <S id="538430">
        <FORM>shitusi iaku tilha mriqaz naak a apura'in.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Thao_538430.mp3" url="https://web.klokah.tw/text/sound//34593/538430.mp3"/>
    </S>
    <S id="538692">
        <FORM>shashuaz ayuzi a minlhafut malhinuna sa ling-wa mzai, kanshitashan antu dai pangqa, amuqtha wa pangqaiza wa qali amutauniza.</FORM>
        <TRANSL xml:lang="zh">弟弟打電話回來說，軍隊突然不能放假了，要下一個禮拜日才回來。</TRANSL>
        <AUDIO file="族語短文_Thao_538692.mp3" url="https://web.klokah.tw/text/sound//34609/538692.mp3"/>
    </S>
    <S id="538328">
        <FORM>saqaziza, qali mingqulhaiza.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Thao_538328.mp3" url="https://web.klokah.tw/text/sound//34585/538328.mp3"/>
    </S>
    <S id="538277">
        <FORM>mathuaw iaku mushnaw tata taun a thau.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Thao_538277.mp3" url="https://web.klokah.tw/text/sound//34581/538277.mp3"/>
    </S>
    <S id="538685">
        <FORM>finariw iamin ung-lai numa qalup.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Thao_538685.mp3" url="https://web.klokah.tw/text/sound//34609/538685.mp3"/>
    </S>
    <S id="538619">
        <FORM>mafazaqiza iaku thuini Thau a numanuma wa kazakazash, mangqtu iaku mathuaw maqaran numa maqitan tu Thau iaku.</FORM>
        <TRANSL xml:lang="zh">瞭解愈多以後，愈覺得自己身為邵族人，是很獨特的，也很值得驕傲。</TRANSL>
        <AUDIO file="族語短文_Thao_538619.mp3" url="https://web.klokah.tw/text/sound//34605/538619.mp3"/>
    </S>
    <S id="538680">
        <FORM>thuini a saqaziza, amutauniza shashuaz ayuzi a minlhafut.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Thao_538680.mp3" url="https://web.klokah.tw/text/sound//34609/538680.mp3"/>
    </S>
    <S id="538616">
        <FORM>musuun iamin malhalhinuna, numa izai tanatuqash fuilh manasha muribush a kazakazash.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Thao_538616.mp3" url="https://web.klokah.tw/text/sound//34605/538616.mp3"/>
    </S>
    <S id="538553">
        <FORM>mahumhumiza, musuun iamin mutusi mawalhnaq a pruq makaan.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Thao_538553.mp3" url="https://web.klokah.tw/text/sound//34601/538553.mp3"/>
    </S>
    <S id="538612">
        <FORM>numawan, thuini a pinangqaiza mahnariza wa qali, makunakataunan iaku numa naak a tantuqash ayuzi a minlhafut numa makikalhi iamin tanatuqash, mangqtu iamin minfazaq sa naam a Thau a kazakazash.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Thao_538612.mp3" url="https://web.klokah.tw/text/sound//34605/538612.mp3"/>
    </S>
    <S id="538682">
        <FORM>mun'iutu iamin farifariwan shanglaw a taun, farifariwan shanglaw a taun itia manasha wa maqitaqitan a shanglaw.</FORM>
        <TRANSL xml:lang="zh">我們經過了菜攤，菜攤有好多新鮮的青菜。</TRANSL>
        <AUDIO file="族語短文_Thao_538682.mp3" url="https://web.klokah.tw/text/sound//34609/538682.mp3"/>
    </S>
    <S id="538439">
        <FORM>zaik thaithuy amushaiza iaku mutaun, ya ishawananiza iaku amuqthaiza iaku musui mriqaz thaithuy.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <AUDIO file="族語短文_Thao_538439.mp3" url="https://web.klokah.tw/text/sound//34593/538439.mp3"/>
    </S>
    <S id="538326">
        <FORM>mathuaw dishlum shashanu a qali, qali antu mashimzaw antu mani mahnar, fari mathuaw mahaziwhiw.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Thao_538326.mp3" url="https://web.klokah.tw/text/sound//34585/538326.mp3"/>
    </S>
    <S id="538499">
        <FORM>thuini fuifuilh patashan a shinshii kmathu iamin musui ia'ianan numanuma wa lhkaribush a luluuman, itusi iamin pitaw mududur mitalha fariw sa qahil.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Thao_538499.mp3" url="https://web.klokah.tw/text/sound//34597/538499.mp3"/>
    </S>
    <S id="538219">
        <FORM>itia naak a tantuqash ayuzi a minlhafut latata, thithu a lhanaz zain Tuba, thithu thuini a kawash makthin tata wa qamishan.</FORM>
        <TRANSL xml:lang="zh">我有一個哥哥，他叫Tuba，他今年11歲。</TRANSL>
        <AUDIO file="族語短文_Thao_538219.mp3" url="https://web.klokah.tw/text/sound//34577/538219.mp3"/>
    </S>
    <S id="538432">
        <FORM>naak a apura'in tu mriqaz iakin, pakaan iakin sharitunu numa piaqilha iakin pushawil.</FORM>
        <TRANSL xml:lang="zh">爺爺一看到我，就請我吃木瓜，請我喝茶。</TRANSL>
        <AUDIO file="族語短文_Thao_538432.mp3" url="https://web.klokah.tw/text/sound//34593/538432.mp3"/>
    </S>
    <S id="538505">
        <FORM>amunai iaku musuun naak a ama ina ya kahiza.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Thao_538505.mp3" url="https://web.klokah.tw/text/sound//34597/538505.mp3"/>
    </S>
    <S id="538268">
        <FORM>naak a taun isai Baraubaw.</FORM>
        <TRANSL xml:lang="zh">我們家在日月村伊達邵。</TRANSL>
        <AUDIO file="族語短文_Thao_538268.mp3" url="https://web.klokah.tw/text/sound//34581/538268.mp3"/>
    </S>
    <S id="538435">
        <FORM>ya saqazi, miasuun iaku naak a apuki'ay pinsaqazi iamin pit'ia.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Thao_538435.mp3" url="https://web.klokah.tw/text/sound//34593/538435.mp3"/>
    </S>
    <S id="538434">
        <FORM>mathuaw iaku miku iqilha naak a apura'in a pushawil, mathuaw maqitan iqilhan.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Thao_538434.mp3" url="https://web.klokah.tw/text/sound//34593/538434.mp3"/>
    </S>
    <S id="538503">
        <FORM>ia'ianan numanuma wa lhkaribush a luluuman ianan sa thumay, tishmamraw numa rukzaw, ani iaku kahiwan mriqariqaz izai a lhkaribush, mathuaw iaku thuini maqaran tu mriqaz.</FORM>
        <TRANSL xml:lang="zh">動物園裡有熊、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Thao_538503.mp3" url="https://web.klokah.tw/text/sound//34597/538503.mp3"/>
    </S>
    <S id="538610">
        <FORM>kahiwan iaku inai Baraubaw tu langqinunayuan, minalhupishiza iaku, mungqthaiza iamin mutusi Tai-paak, miaqay iamin ininthawan isa mawalhnaq a pruq.</FORM>
        <TRANSL xml:lang="zh">小時候我們家住在日月村，上學以後，就搬到了台北，一直在都市裡生活。</TRANSL>
        <AUDIO file="族語短文_Thao_538610.mp3" url="https://web.klokah.tw/text/sound//34605/538610.mp3"/>
    </S>
    <S id="538217">
        <FORM>naak a ina wa lhanaz zain Apin.</FORM>
        <TRANSL xml:lang="zh">我媽媽的名字是Apin。</TRANSL>
        <AUDIO file="族語短文_Thao_538217.mp3" url="https://web.klokah.tw/text/sound//34577/538217.mp3"/>
    </S>
    <S id="538611">
        <FORM>numa minalhupishiza sa mara'in a lhupilhupishan, lhminupish iaku minfazaq miniahala inai a thau a kazakazash a minfazaq a patashan, mafazaqiza iaku Tai-waan miniahala inai a thau a qbit itia manasha wa numanuma wa kazakazash.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Thao_538611.mp3" url="https://web.klokah.tw/text/sound//34605/538611.mp3"/>
    </S>
    <S id="538327">
        <FORM>iamin milhungqu ipruq kmaan sa paang, patilhazin naam a buut, mathuaw maqalhuuz.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Thao_538327.mp3" url="https://web.klokah.tw/text/sound//34585/538327.mp3"/>
    </S>
    <S id="538381">
        <FORM>naak a lhupilhupishan a taun isai naam a taun a shirshir, tatata wa qali iaku mundadaan ya mutusi lhupilhupishan a taun, numa mundadaan iaku mani makunataun.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Thao_538381.mp3" url="https://web.klokah.tw/text/sound//34589/538381.mp3"/>
    </S>
    <S id="538269">
        <FORM>iamin tata wa taun larima wa thau.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Thao_538269.mp3" url="https://web.klokah.tw/text/sound//34581/538269.mp3"/>
    </S>
    <S id="538385">
        <FORM>tatata wa qali iamin thmapu sa bukhaz, mashtay thmapu taun numa piatilaw.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Thao_538385.mp3" url="https://web.klokah.tw/text/sound//34589/538385.mp3"/>
    </S>
    <S id="538433">
        <FORM>naak a apura'in pinalhuiza wa sharitunu mathuaw madahun, dadu mathuaw tauduu ya kaanin.</FORM>
        <TRANSL xml:lang="zh">爺爺種的木瓜很甜，真的很好吃。</TRANSL>
        <AUDIO file="族語短文_Thao_538433.mp3" url="https://web.klokah.tw/text/sound//34593/538433.mp3"/>
    </S>
    <S id="538547">
        <FORM>pangqaiza wa qali thuini, iaku masa naak a tantuqash binanau'az a minlhafut shitusi Tai-taang mriqaz naak a pan'amaan.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Thao_538547.mp3" url="https://web.klokah.tw/text/sound//34601/538547.mp3"/>
    </S>
    <S id="538334">
        <FORM>mihala s qali ingqawan shmiraus, amuqthawan iaku mani musha malhalhiqash.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Thao_538334.mp3" url="https://web.klokah.tw/text/sound//34585/538334.mp3"/>
    </S>
    <S id="538331">
        <FORM>tanlhuaniza wa qali uka s urum, mu'apawiza sa kilhpuz.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Thao_538331.mp3" url="https://web.klokah.tw/text/sound//34585/538331.mp3"/>
    </S>
    <S id="538333">
        <FORM>amutauniza isa saran, fuilh iaku sa kilhpuz mzai.</FORM>
        <TRANSL xml:lang="zh">在回家的路上，我跟星星說。</TRANSL>
        <AUDIO file="族語短文_Thao_538333.mp3" url="https://web.klokah.tw/text/sound//34585/538333.mp3"/>
    </S>
    <S id="538555">
        <FORM>numa amushaiza iamin, mriqaz iamin minu u-tu-bai qriuin suma, numawan milhungqu iamin sa basu musha.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <AUDIO file="族語短文_Thao_538555.mp3" url="https://web.klokah.tw/text/sound//34601/538555.mp3"/>
    </S>
    <S id="538556">
        <FORM>thuini iamin mutauniza iamin Tai-paak, tihauta iaku naak a pan'amaan a u-tu-bai qazii ya ungqtuaniza.</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有。</TRANSL>
        <AUDIO file="族語短文_Thao_538556.mp3" url="https://web.klokah.tw/text/sound//34601/538556.mp3"/>
    </S>
    <S id="538165">
        <FORM>muntal iamin fuifuilh patashan a shinshii malhinuna, maqaquyash iamin tata, tusha, turu lhupishan a quyash.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Thao_538165.mp3" url="https://web.klokah.tw/text/sound//34573/538165.mp3"/>
    </S>
    <S id="538688">
        <FORM>kanuniza mzai s talima mathuaw ladadu a tuali, antu putladadu sa tuali.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Thao_538688.mp3" url="https://web.klokah.tw/text/sound//34609/538688.mp3"/>
    </S>
    <S id="538693">
        <FORM>numa apuki'ay mzai, “pania'an mathuaw manasha, palalawa pashtay munai musuun kmaan!”</FORM>
        <TRANSL xml:lang="zh">奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Thao_538693.mp3" url="https://web.klokah.tw/text/sound//34609/538693.mp3"/>
    </S>
    <S id="538431">
        <FORM>mathuaw mindaaq iaku antu minriqaz naak a apura'in, mathuaw iaku mangqtuqtu thithu.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Thao_538431.mp3" url="https://web.klokah.tw/text/sound//34593/538431.mp3"/>
    </S>
    <S id="538691">
        <FORM>mindaaq mitalha, minqusumiza sa qali.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Thao_538691.mp3" url="https://web.klokah.tw/text/sound//34609/538691.mp3"/>
    </S>
    <S id="538330">
        <FORM>ina mzai, amashiraus painan.</FORM>
        <TRANSL xml:lang="zh">媽媽說，可能是要颱風了。</TRANSL>
        <AUDIO file="族語短文_Thao_538330.mp3" url="https://web.klokah.tw/text/sound//34585/538330.mp3"/>
    </S>
    <S id="538382">
        <FORM>ani naam a lhupilhupishan a taun mara'in muqay langqinunay, antu piza s lhmupishuan a azazak, mashtay mafazaq ya timatima.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Thao_538382.mp3" url="https://web.klokah.tw/text/sound//34589/538382.mp3"/>
    </S>
    <S id="538383">
        <FORM>mashtay azazak mususuun isa lhupilhupishan a makakakri a danshiqan, mususuun matinhina sa maqarimusuz, numa musuun malhinuna.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Thao_538383.mp3" url="https://web.klokah.tw/text/sound//34589/538383.mp3"/>
    </S>
    <S id="538387">
        <FORM>mashtay iamin thmapu lhupilhupishan a taun a pruq, pashtay mindahip thmapu lhupilhupishan a taun, numa tatata wa qali matilatilaw sa lhupilhupishan a taun.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Thao_538387.mp3" url="https://web.klokah.tw/text/sound//34589/538387.mp3"/>
    </S>
    <S id="538276">
        <FORM>amusuun iamin smapuk sa bakbaki iaku numa naak a tantuqash a minlhafut.</FORM>
        <TRANSL xml:lang="zh">我和我的兄姊會一起抓青蛙。</TRANSL>
        <AUDIO file="族語短文_Thao_538276.mp3" url="https://web.klokah.tw/text/sound//34581/538276.mp3"/>
    </S>
    <S id="538615">
        <FORM>makikalhi iaku thithu, numa mafazaq iaku, maqa thithu minalhupish Lit-puun a lalawa tu azazakuan, tu Bunun a thau thithu a binanau'az, numa mathuaw thithu tu malhkakrikriw mathuaw kafazaqin thithu manasha Shpuut, numawan mafazaq thithu manasha antu tataal a lalawa.</FORM>
        <TRANSL xml:lang="zh">我問他才知道，原來他小時候就學日本話，太太是布農族人，而他工作上認識許多閩南人，所以他會說這麼多語言。</TRANSL>
        <AUDIO file="族語短文_Thao_538615.mp3" url="https://web.klokah.tw/text/sound//34605/538615.mp3"/>
    </S>
    <S id="538436">
        <FORM>mathuaw naak a apuki'ay pinsaqazi pit'ia manasha pania'an, ianan rusaw, ianan ranaw, ianan bahat, numa ianan mani riaz.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有河蚌。</TRANSL>
        <AUDIO file="族語短文_Thao_538436.mp3" url="https://web.klokah.tw/text/sound//34593/538436.mp3"/>
    </S>
    <S id="538275">
        <FORM>iamin amakunakataunan ya pinangqaiza mahnariza wa qali.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Thao_538275.mp3" url="https://web.klokah.tw/text/sound//34581/538275.mp3"/>
    </S>
    <S id="538552">
        <FORM>isai mara'in a buqan, naak a pan'amaan makathu iamin pakaan sisi numa milhungqu sa tishmamraw.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <AUDIO file="族語短文_Thao_538552.mp3" url="https://web.klokah.tw/text/sound//34601/538552.mp3"/>
    </S>
    <S id="538683">
        <FORM>finariw iamin sangriz, sipu numa maqulha wa sai-puu.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Thao_538683.mp3" url="https://web.klokah.tw/text/sound//34609/538683.mp3"/>
    </S>
    <S id="538694">
        <FORM>malalawa iamin piathauthaun numa huruy, munai musuun kuntanlhuan kmaan.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Thao_538694.mp3" url="https://web.klokah.tw/text/sound//34609/538694.mp3"/>
    </S>
    <S id="538614">
        <FORM>makikalhi iaku thithu mafazaq thithu numanuma wa lalawa, mathuaw thithu malhinuna Thau a lalawa mathuaw ma'ania, mafazaq mani thithu mashbunun a lalawa, numa Shpuut a lalawa numa Lit-puun a lalawa.</FORM>
        <TRANSL xml:lang="zh">我問他會哪些語言，他的邵語說得很流利，也會說布農語、閩南話和日本話。</TRANSL>
        <AUDIO file="族語短文_Thao_538614.mp3" url="https://web.klokah.tw/text/sound//34605/538614.mp3"/>
    </S>
    <S id="538502">
        <FORM>iaku mriqaz rumfaz mathuaw manasha, thaithuy isui kawi mathuaw mafarfaz, mriqaz iaku mani shmadia malhus isai kawi a mabraq a itmaz.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Thao_538502.mp3" url="https://web.klokah.tw/text/sound//34597/538502.mp3"/>
    </S>
    <S id="538613">
        <FORM>haya tuqatuqash makashpashpatiza wa qamishan, numa riqazan sundaiza parhawaywan.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <AUDIO file="族語短文_Thao_538613.mp3" url="https://web.klokah.tw/text/sound//34605/538613.mp3"/>
    </S>
    <S id="538618">
        <FORM>maura iaku mita wa Thau a kazakazash tu azazakuan, mayaw iaku mzai Thau mita.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Thao_538618.mp3" url="https://web.klokah.tw/text/sound//34605/538618.mp3"/>
    </S>
    <S id="538329">
        <FORM>makikalhi iaku naak a ina, minu sa qali maqulhaqulha.</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <AUDIO file="族語短文_Thao_538329.mp3" url="https://web.klokah.tw/text/sound//34585/538329.mp3"/>
    </S>
    <S id="538386">
        <FORM>numa suma wa thau tmitish paziwat numa suma thmapu sa bukhaz.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Thao_538386.mp3" url="https://web.klokah.tw/text/sound//34589/538386.mp3"/>
    </S>
    <S id="538687">
        <FORM>naak a apuki'ay mzai mathuaw manasha tuali, zaiwan thithu talima putladadu sa tuali.</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Thao_538687.mp3" url="https://web.klokah.tw/text/sound//34609/538687.mp3"/>
    </S>
    <S id="538216">
        <FORM>naak a ama wa lhanaz zain Umin.</FORM>
        <TRANSL xml:lang="zh">我爸爸的名字是Umin。</TRANSL>
        <AUDIO file="族語短文_Thao_538216.mp3" url="https://web.klokah.tw/text/sound//34577/538216.mp3"/>
    </S>
    <S id="538549">
        <FORM>shaunanaiza iamin Tai-taang, naak a pan'amaan patungbarimbin munai barimbin a pangqangqan mashduu iamin.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Thao_538549.mp3" url="https://web.klokah.tw/text/sound//34601/538549.mp3"/>
    </S>
    <S id="538550">
        <FORM>barimbin a pangqangqan masa naak a pan'amaan a taun antu ihazish, ya patungbarimbin muhiaw shaunatantu.</FORM>
        <TRANSL xml:lang="zh">車站離叔叔家沒有很遠，開車一下子就到了。</TRANSL>
        <AUDIO file="族語短文_Thao_538550.mp3" url="https://web.klokah.tw/text/sound//34601/538550.mp3"/>
    </S>
    <S id="538551">
        <FORM>naak a pan'amaan a taun a shirshir itia mathuaw mara'ira'in a mara'in a buqan, musuun ita kmangqtha sa kangqthaan a barimbin mutantu mara'in a buqan.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Thao_538551.mp3" url="https://web.klokah.tw/text/sound//34601/538551.mp3"/>
    </S>
    <S id="538438">
        <FORM>mathuaw naak a apuki'ay lhai iakin buna, lhari numa tilkun, kathu mutaun.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Thao_538438.mp3" url="https://web.klokah.tw/text/sound//34593/538438.mp3"/>
    </S>
    <S id="538166">
        <FORM>mafazaqiza iaku manasha wa Thau a lalawa.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Thao_538166.mp3" url="https://web.klokah.tw/text/sound//34573/538166.mp3"/>
    </S>
    <S id="538681">
        <FORM>mutusi iaku numa naak a apuki'ay farifariwan sa pania'an fariw sa ranaw, kuntanlhuan apintata iamin maqitan a akaanin pakaan naak a shashuaz ayuzi a minlhafut.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Thao_538681.mp3" url="https://web.klokah.tw/text/sound//34609/538681.mp3"/>
    </S>
    <S id="538684">
        <FORM>isa shirshir farifariwan ribush a bunlhaz a taun a talima mzai, “mathuaw madahun naak a ung-lai numa qalup. fariwuan!”</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Thao_538684.mp3" url="https://web.klokah.tw/text/sound//34609/538684.mp3"/>
    </S>
    <S id="538501">
        <FORM>shungkash iaku sa qlhuran, numawan ani iaku amariqaz qlhuran.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Thao_538501.mp3" url="https://web.klokah.tw/text/sound//34597/538501.mp3"/>
    </S>
    <S id="538500">
        <FORM>mutusiza iamin ia'ianan numanuma wa lhkaribush a luluuman, fuifuilh patashan a shinshii mzai, “rumfaz itanamuqtha numa qlhuran itanarikus, shanamaniun mriqaz.”</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Thao_538500.mp3" url="https://web.klokah.tw/text/sound//34597/538500.mp3"/>
    </S>
    <S id="538504">
        <FORM>pashtiruq iaku manasha sa pinashtiruq pariqaz naak a ama ina.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Thao_538504.mp3" url="https://web.klokah.tw/text/sound//34597/538504.mp3"/>
    </S>
    <S id="538689">
        <FORM>shirshir a talima mzai, “unaiwan fariw naak a rusaw, mathuaw mara'in numa ladadu a tuali naak a rusaw.”</FORM>
        <TRANSL xml:lang="zh">隔壁的老闆說:「來買我的魚，我的魚又大又便宜。」</TRANSL>
        <AUDIO file="族語短文_Thao_538689.mp3" url="https://web.klokah.tw/text/sound//34609/538689.mp3"/>
    </S>
    <S id="538548">
        <FORM>iamin i Tai-paak milhungqu sa apuy a barimbin mutusi Tai-taang.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Thao_538548.mp3" url="https://web.klokah.tw/text/sound//34601/538548.mp3"/>
    </S>
    <S id="538554">
        <FORM>mathuaw manasha barimbin mawalhnaq a pruq, numawan matung'u-tu-bai iamin mutantu.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Thao_538554.mp3" url="https://web.klokah.tw/text/sound//34601/538554.mp3"/>
    </S>
    <S id="538690">
        <FORM>mingqarayza finariw iamin ranaw numa finariw iamin mani rusaw, numa mutaun pintata numa tata wa pangka manasha pania'an.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Thao_538690.mp3" url="https://web.klokah.tw/text/sound//34609/538690.mp3"/>
    </S>
    <S id="538325">
        <FORM>iaku thuini masa naak a ina mutusi kilhnaqualh.</FORM>
        <TRANSL xml:lang="zh">今天我和我的媽媽出去玩。</TRANSL>
        <AUDIO file="族語短文_Thao_538325.mp3" url="https://web.klokah.tw/text/sound//34585/538325.mp3"/>
    </S>
    <S id="538686">
        <FORM>mun'iutu iamin farifariwan bunlhaz a taun talima mzai, “numa sa afariwin uhu qa? mathuaw mara'in numa maramu thuini a ranaw, latata wa ranaw turu a shaba.”</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Thao_538686.mp3" url="https://web.klokah.tw/text/sound//34609/538686.mp3"/>
    </S>
    <S id="538221">
        <FORM>madaduu iaku numa naak a tantuqash ayuzi a minlhafut maqaquyash.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Thao_538221.mp3" url="https://web.klokah.tw/text/sound//34577/538221.mp3"/>
    </S>
    <S id="538437">
        <FORM>kminaaniza kunsaqazi, musui tamakuan iamin mara shanglaw.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Thao_538437.mp3" url="https://web.klokah.tw/text/sound//34593/538437.mp3"/>
    </S>
    <S id="538617">
        <FORM>sharaqian antu shiruan iamin mafazaq sa mulhthkiz a lalawa, kanuniza pulaunin sa bahi iamin pasain sa ling-waa, shduu iamin muqtha tmaza.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Thao_538617.mp3" url="https://web.klokah.tw/text/sound//34605/538617.mp3"/>
    </S>
    <S id="538220">
        <FORM>lhmupish iamin isa tataal a lhupilhupishan a taun.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Thao_538220.mp3" url="https://web.klokah.tw/text/sound//34577/538220.mp3"/>
    </S>
    <S id="538222">
        <FORM>madaduu iaku mrauz, ya pangqaiza wa qali, iamin tata wa taun musuun amutusi mrauz.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Thao_538222.mp3" url="https://web.klokah.tw/text/sound//34577/538222.mp3"/>
    </S>
    <S id="538218">
        <FORM>iaku thuini a kawash makthin a qamishan.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Thao_538218.mp3" url="https://web.klokah.tw/text/sound//34577/538218.mp3"/>
    </S>
    <S id="538271">
        <FORM>miasuun iaku naak a ama, ina, tantuqash ayuzi a minlhafut numa tantuqash binanau'az a minlhafut.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Thao_538271.mp3" url="https://web.klokah.tw/text/sound//34581/538271.mp3"/>
    </S>
    <S id="538751">
        <FORM>itia naak a tata wa tataal lhmupish a huruy zain Rungquan, miaqay min'a'aura kmathu thithu a aniamin.</FORM>
        <TRANSL xml:lang="zh">我有一個同學叫Rungquan，他常常忘記帶東西。</TRANSL>
        <AUDIO file="族語短文_Thao_538751.mp3" url="https://web.klokah.tw/text/sound//34613/538751.mp3"/>
    </S>
    <S id="538753">
        <FORM>mutal, mupushaz, muturuz, mashtay pashimul thithu aniamin.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Thao_538753.mp3" url="https://web.klokah.tw/text/sound//34613/538753.mp3"/>
    </S>
    <S id="538752">
        <FORM>ya malhupish miaqay thithu mashimul tataal lhmupish a huruy patatash, tatitish numa patashan.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Thao_538752.mp3" url="https://web.klokah.tw/text/sound//34613/538752.mp3"/>
    </S>
    <S id="538755">
        <FORM>mingqarayza mashtay antu pashimul thithu aniamin.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Thao_538755.mp3" url="https://web.klokah.tw/text/sound//34613/538755.mp3"/>
    </S>
    <S id="538754">
        <FORM>numa maqa maqarman thithu minzawash miaqay mashimul antu pushuqish thithu.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Thao_538754.mp3" url="https://web.klokah.tw/text/sound//34613/538754.mp3"/>
    </S>
    <S id="538756">
        <FORM>tata wa qali, mashtay iamin musuun mutusi kilhnaqualh.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Thao_538756.mp3" url="https://web.klokah.tw/text/sound//34613/538756.mp3"/>
    </S>
    <S id="538757">
        <FORM>makuntusi iamin isa saran, apishtupuan sa Rungquan, numa min'aura thithu kmathu sa qahil.</FORM>
        <TRANSL xml:lang="zh">路途中，Rungquan想上廁所，但他忘記帶衛生紙。</TRANSL>
        <AUDIO file="族語短文_Thao_538757.mp3" url="https://web.klokah.tw/text/sound//34613/538757.mp3"/>
    </S>
    <S id="538758">
        <FORM>amashimul thithu huruy qahil, zain thithu a huruy mzai, “ani iaku mani kminathu”</FORM>
        <TRANSL xml:lang="zh">他跟同學借衛生紙，可是大家都回他說:「我也沒有帶耶。」</TRANSL>
        <AUDIO file="族語短文_Thao_538758.mp3" url="https://web.klokah.tw/text/sound//34613/538758.mp3"/>
    </S>
    <S id="538760">
        <FORM>tataal lhmupish a huruy fuilh thithu, maqa miaqay ihu antu min'ananak makathu sa qahil, numa ihu ya shimimul numanuma antu pushuqish!</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Thao_538760.mp3" url="https://web.klokah.tw/text/sound//34613/538760.mp3"/>
    </S>
    <S id="538834">
        <FORM>kataunan a muribush a thau naak a ama.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Thao_538834.mp3" url="https://web.klokah.tw/text/sound//34617/538834.mp3"/>
    </S>
    <S id="538759">
        <FORM>numa izai Rungquan minsasalpu numa thmanit. minbuqnur thithu mzai, “minuiza pashtay maniun antu pashimul iakin qahil !”</FORM>
        <TRANSL xml:lang="zh">Rungquan急的哭了出來。他生氣的說:「為什麼大家都不借我衛生紙!」</TRANSL>
        <AUDIO file="族語短文_Thao_538759.mp3" url="https://web.klokah.tw/text/sound//34613/538759.mp3"/>
    </S>
    <S id="538761">
        <FORM>simaqiza malhupish iamin, Rungquan mathuaw matinhumhum mutusi lhupilhupishan a taun, thithu shmimul a numanuma pulhthkizin pushuqish lhai sa tataal lhmupish a huruy.</FORM>
        <TRANSL xml:lang="zh">隔天上學，Rungquan很早就到學校了，Rungquan把跟同學借的東西都還給同學們。</TRANSL>
        <AUDIO file="族語短文_Thao_538761.mp3" url="https://web.klokah.tw/text/sound//34613/538761.mp3"/>
    </S>
    <S id="538835">
        <FORM>tu azazakuan iaku, naak a ama numa pan'amaan mutusi hudun ya tanlhuan, kmathu thaithuy sa funush numa puthuum.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <AUDIO file="族語短文_Thao_538835.mp3" url="https://web.klokah.tw/text/sound//34617/538835.mp3"/>
    </S>
    <S id="538762">
        <FORM>Rungquan mathuaw amazayza thithu a tataal lhmupish a huruy, numa fuilh thaithuy dai ya kahiza thithu amin'ananak kmathu numanuma aniamin, numa anuniza thaithuy sa tataal lhmupish a huruy pashimul thithu aniamin.</FORM>
        <TRANSL xml:lang="zh">Rungquan向同學們道歉，並說他以後一定會自己帶東西，也謝謝同學們之前願意借他東西。</TRANSL>
        <AUDIO file="族語短文_Thao_538762.mp3" url="https://web.klokah.tw/text/sound//34613/538762.mp3"/>
    </S>
    <S id="538836">
        <FORM>ya shashanuiza, kmathu thaithuy mara sa matiqtu a lhkaribush makunataun.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Thao_538836.mp3" url="https://web.klokah.tw/text/sound//34617/538836.mp3"/>
    </S>
    <S id="538837">
        <FORM>ya tu suma wazish, ya tu suma rawaz, itia mani sa alhua masa lhizashan.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <AUDIO file="族語短文_Thao_538837.mp3" url="https://web.klokah.tw/text/sound//34617/538837.mp3"/>
    </S>
    <S id="538838">
        <FORM>mapa'inqbit thaithuy lhkaribush a bunlhaz isai kataunan a pitaw, patara thaithuy suma wa thau.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <AUDIO file="族語短文_Thao_538838.mp3" url="https://web.klokah.tw/text/sound//34617/538838.mp3"/>
    </S>
    <S id="538839">
        <FORM>miaqay iaku miku untal naak a ama muribush.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Thao_538839.mp3" url="https://web.klokah.tw/text/sound//34617/538839.mp3"/>
    </S>
    <S id="538841">
        <FORM>kataunan a ayuzi mafazaq mani kmalawa sa tuqris, putuqris numa kmalawa qadup thaithuy ya muribush.</FORM>
        <TRANSL xml:lang="zh">部落的男人也會用陷阱抓獵物，他們會放吊陷和設置石壓式陷阱。</TRANSL>
        <AUDIO file="族語短文_Thao_538841.mp3" url="https://web.klokah.tw/text/sound//34617/538841.mp3"/>
    </S>
    <S id="538840">
        <FORM>naak a ama mzai ya mara'iniza amakathu iakin muntal muribush.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Thao_538840.mp3" url="https://web.klokah.tw/text/sound//34617/538840.mp3"/>
    </S>
    <S id="538842">
        <FORM>mathuaw naak a ama ma'ania tmuqris, ama mzai, “haya wa tuqris apuqtu sa alhua, amariqaz iamin lhkaribush a sapaz, numa atmuqris iamin pisui sinaranan lhkaribush.”</FORM>
        <TRANSL xml:lang="zh">我的爸爸很會設置吊陷，爸爸說:「這是用來捕抓雉雞的，我們要仔細觀察獵物的腳印，然後將吊陷放在獵物走過的路上。」</TRANSL>
        <AUDIO file="族語短文_Thao_538842.mp3" url="https://web.klokah.tw/text/sound//34617/538842.mp3"/>
    </S>
    <S id="538843">
        <FORM>mangqtu iaku muhiaw muntal parhaway numa tanatuqash mutusi hudun muribush, numawan tatata wa qali minfazaq iaku kmalawa sa tuqris, amuhiaw naak a tuqris shduu mara sa lhkaribush.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Thao_538843.mp3" url="https://web.klokah.tw/text/sound//34617/538843.mp3"/>
    </S>
    <S id="538845">
        <FORM>mara'iniza iaku thuini, mapa iaku naak a futulh numa lhpazishan muntal naak a ama iakin musui muribush.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Thao_538845.mp3" url="https://web.klokah.tw/text/sound//34617/538845.mp3"/>
    </S>
    <S id="538846">
        <FORM>mutaun iamin kataunan ya itia matiqtu sa lhkaribush patara pakaan suma wa thau.</FORM>
        <TRANSL xml:lang="zh">回村時將獵到的獵物和族人們分享。</TRANSL>
        <AUDIO file="族語短文_Thao_538846.mp3" url="https://web.klokah.tw/text/sound//34617/538846.mp3"/>
    </S>
    <S id="538847">
        <FORM>ama mzai apaplish iamin, piakalingkin maniun mulhthkiz tanatuqash, mathuaw maqitan pimbahi iamin muribush mara manasha wa lhkaribush.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Thao_538847.mp3" url="https://web.klokah.tw/text/sound//34617/538847.mp3"/>
    </S>
    <S id="538844">
        <FORM>minriqaz naak a ama iakin mzai, “aminma'ania wa muribush a thau ihu ya kahiza.”</FORM>
        <TRANSL xml:lang="zh">爸爸看到後對我說:「我以後一定會是很厲害的獵人。」</TRANSL>
        <AUDIO file="族語短文_Thao_538844.mp3" url="https://web.klokah.tw/text/sound//34617/538844.mp3"/>
    </S>
</TEXT>
