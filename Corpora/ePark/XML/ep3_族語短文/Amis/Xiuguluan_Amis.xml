<TEXT id="eP3_族語短文_Xiuguluan_Amis" xml:lang="ami" source="ePark3 族語短文 Xiuguluan_Amis" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="507843">
        <FORM>I Fata'an ko loma' no niyam.</FORM>
        <TRANSL xml:lang="zh">我們家住在馬太鞍。</TRANSL>
        <AUDIO file="族語短文_Xiuguluan_Amis_507843.mp3" url="https://web.klokah.tw/text/sound//32020/507843.mp3"/>
    </S>
    <S id="507844">
        <FORM>Lalima^ ko paro^ no loma' niyam.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Xiuguluan_Amis_507844.mp3" url="https://web.klokah.tw/text/sound//32020/507844.mp3"/>
    </S>
    <S id="507846">
        <FORM>Makomad kako a maro' aci mama^, ci ina^, ci kaka to fa'inayan ato kaka^ to fafahiyan.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Xiuguluan_Amis_507846.mp3" url="https://web.klokah.tw/text/sound//32020/507846.mp3"/>
    </S>
    <S id="507842">
        <FORM>O wawa^ no Pangcah kako.</FORM>
        <TRANSL xml:lang="zh">我是阿美族的小孩。</TRANSL>
        <AUDIO file="族語短文_Xiuguluan_Amis_507842.mp3" url="https://web.klokah.tw/text/sound//32020/507842.mp3"/>
    </S>
    <S id="507845">
        <FORM>Tatolo^ kami a malakaka^.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Xiuguluan_Amis_507845.mp3" url="https://web.klokah.tw/text/sound//32020/507845.mp3"/>
    </S>
    <S id="507847">
        <FORM>Takaraw ci mama^ ako; o tayring ci mama^ ako.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Xiuguluan_Amis_507847.mp3" url="https://web.klokah.tw/text/sound//32020/507847.mp3"/>
    </S>
    <S id="507848">
        <FORM>Makopit ci ina^ ako; o ising ci ina^ ako.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Xiuguluan_Amis_507848.mp3" url="https://web.klokah.tw/text/sound//32020/507848.mp3"/>
    </S>
    <S id="507849">
        <FORM>MisanoPangcah a somowal ci mama^ i tamiyanan i loma'.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Xiuguluan_Amis_507849.mp3" url="https://web.klokah.tw/text/sound//32020/507849.mp3"/>
    </S>
    <S id="507851">
        <FORM>Makomod kako aci kaka^ a milepel to takola^.</FORM>
        <TRANSL xml:lang="zh">我和兄姊會一起抓青蛙。</TRANSL>
        <AUDIO file="族語短文_Xiuguluan_Amis_507851.mp3" url="https://web.klokah.tw/text/sound//32020/507851.mp3"/>
    </S>
    <S id="507852">
        <FORM>Maolah kako to paro^ no loma' niyam.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Xiuguluan_Amis_507852.mp3" url="https://web.klokah.tw/text/sound//32020/507852.mp3"/>
    </S>
    <S id="507850">
        <FORM>Minokay kami i niyaro' i pipahanhanan a romi'ad.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Xiuguluan_Amis_507850.mp3" url="https://web.klokah.tw/text/sound//32020/507850.mp3"/>
    </S>
    <S id="507899">
        <FORM>Ona pipahanhanan a romi'ad, talaPosong kako ato fafahiyan a kaka^ a miliso' ci fakian.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Xiuguluan_Amis_507899.mp3" url="https://web.klokah.tw/text/sound//32024/507899.mp3"/>
    </S>
    <S id="507903">
        <FORM>Ira ko ta'akay a pipahotingan to kolong i ngata^ no loma' ni faki^, pakacitingsya^ kami a tayra toya pipahotingan.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Xiuguluan_Amis_507903.mp3" url="https://web.klokah.tw/text/sound//32024/507903.mp3"/>
    </S>
    <S id="507900">
        <FORM>Pakacinamalay kami naniTaypak a talaPosong.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Xiuguluan_Amis_507900.mp3" url="https://web.klokah.tw/text/sound//32024/507900.mp3"/>
    </S>
    <S id="507902">
        <FORM>Manga:ta^ to cya-taw ko loma' ni faki^, ano pakapaliding, colek sa tangasa^ to.</FORM>
        <TRANSL xml:lang="zh">車站離叔叔家很近，開車一下子就到了。</TRANSL>
        <AUDIO file="族語短文_Xiuguluan_Amis_507902.mp3" url="https://web.klokah.tw/text/sound//32024/507902.mp3"/>
    </S>
    <S id="507901">
        <FORM>Tangasa^ i Posong, pakapaliding ci faki^ a tayra i cya-taw militemoh i tamiyanan.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Xiuguluan_Amis_507901.mp3" url="https://web.klokah.tw/text/sound//32024/507901.mp3"/>
    </S>
    <S id="507904">
        <FORM>Itira toya pipahotingan, keriden ni faki^ kami a mipakaen to siri^ ato efa^.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <AUDIO file="族語短文_Xiuguluan_Amis_507904.mp3" url="https://web.klokah.tw/text/sound//32024/507904.mp3"/>
    </S>
    <S id="507907">
        <FORM>Tona taloma' to kami i, makoliniw ko otofay, saka pakafaso^ sato kami a taloma'.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <AUDIO file="族語短文_Xiuguluan_Amis_507907.mp3" url="https://web.klokah.tw/text/sound//32024/507907.mp3"/>
    </S>
    <S id="507905">
        <FORM>O dadaya^ sato, talapatiyamay kami a malafi^.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Xiuguluan_Amis_507905.mp3" url="https://web.klokah.tw/text/sound//32024/507905.mp3"/>
    </S>
    <S id="507906">
        <FORM>Adihay ko paliding i patiyamay, saka pakaotofay kami a tayra.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Xiuguluan_Amis_507906.mp3" url="https://web.klokah.tw/text/sound//32024/507906.mp3"/>
    </S>
    <S id="507958">
        <FORM>Na mitengilan to ako, saka mafana' kako, hilam o na micodaday ciira i kaRiponan yo mamang ho^.</FORM>
        <TRANSL xml:lang="zh">我問他才知道，原來他小時候就學日本話。</TRANSL>
        <AUDIO file="族語短文_Xiuguluan_Amis_507958.mp3" url="https://web.klokah.tw/text/sound//32028/507958.mp3"/>
    </S>
    <S id="507908">
        <FORM>Anini^ tangasa^ to kami i Taypak, matepaay to koya otofay ni faki^ hakiya?</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有？</TRANSL>
        <AUDIO file="族語短文_Xiuguluan_Amis_507908.mp3" url="https://web.klokah.tw/text/sound//32024/507908.mp3"/>
    </S>
    <S id="507954">
        <FORM>Micodad to i ta'akay picodadan i, minanam kako to cecay nananamen, pakayniay i serangawan no Yin-cu-min, itira a mafana' to masamaamaanay a serangawan no Yin-cu-min.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Xiuguluan_Amis_507954.mp3" url="https://web.klokah.tw/text/sound//32028/507954.mp3"/>
    </S>
    <S id="527583">
        <FORM>Adihay ko nisya-si-ngan no mako, panengnengen no mako ci mama^ aci ina^.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Xiuguluan_Amis_527583.mp3" url="https://web.klokah.tw/text/sound//33896/527583.mp3"/>
    </S>
    <S id="527406">
        <FORM>I semosemotan kako a komaen to man-to^, mapacidal ko tatirengan, sadiheko^ saan.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Xiuguluan_Amis_527406.mp3" url="https://web.klokah.tw/text/sound//33884/527406.mp3"/>
    </S>
    <S id="527354">
        <FORM>Ci Panay ko ngangan ni ina^ no mako.</FORM>
        <TRANSL xml:lang="zh">我媽媽的名字是Panay。</TRANSL>
        <AUDIO file="族語短文_Xiuguluan_Amis_527354.mp3" url="https://web.klokah.tw/text/sound//33880/527354.mp3"/>
    </S>
    <S id="527300">
        <FORM>Sowal sa kami a mapo:long, “Nga'ay ho^ singisi^!" saan.</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Xiuguluan_Amis_527300.mp3" url="https://web.klokah.tw/text/sound//33876/527300.mp3"/>
    </S>
    <S id="507960">
        <FORM>Ano caaca:ay pakasapi:nang a mitengil i, nika ma-lu-ing niyam i saselican, manga'ay a tomadawen a mitengil.</FORM>
        <TRANSL xml:lang="zh">雖然我們沒有辦法完全聽懂，但是我們有用手機，可以再仔細聆聽。</TRANSL>
        <AUDIO file="族語短文_Xiuguluan_Amis_507960.mp3" url="https://web.klokah.tw/text/sound//32028/507960.mp3"/>
    </S>
    <S id="507961">
        <FORM>Yo mamang ho^ kako, caay ka fana' kako to serangawan no niyah, mangodo^ to ao Pangcah kako sa ko harateng.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Xiuguluan_Amis_507961.mp3" url="https://web.klokah.tw/text/sound//32028/507961.mp3"/>
    </S>
    <S id="527405">
        <FORM>Salangdaw sa ko kakarayan; caay ka sienaw, caay ka faedet; sasaepi' sa ko fali^.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Xiuguluan_Amis_527405.mp3" url="https://web.klokah.tw/text/sound//33884/527405.mp3"/>
    </S>
    <S id="527410">
        <FORM>Awaay ko cahid i dadaya^, masadakay ko fo'is.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Xiuguluan_Amis_527410.mp3" url="https://web.klokah.tw/text/sound//33884/527410.mp3"/>
    </S>
    <S id="527304">
        <FORM>Talapicodadan kako to romi'ami'ad, mararid kako a minanam to sowal no Pangcah, patengilen ako ci ina^.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Xiuguluan_Amis_527304.mp3" url="https://web.klokah.tw/text/sound//33876/527304.mp3"/>
    </S>
    <S id="507962">
        <FORM>Matongal mato:ngal to ko nikafana' i, mahemek kako ao Pangcah ko tireng.</FORM>
        <TRANSL xml:lang="zh">瞭解愈多以後，愈覺得自己身為阿美族人，是很獨特的，也很值得驕傲。</TRANSL>
        <AUDIO file="族語短文_Xiuguluan_Amis_507962.mp3" url="https://web.klokah.tw/text/sound//32028/507962.mp3"/>
    </S>
    <S id="527465">
        <FORM>Ira ko misisitay to sasingaran, ira ko miasikay to papotal.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Xiuguluan_Amis_527465.mp3" url="https://web.klokah.tw/text/sound//33888/527465.mp3"/>
    </S>
    <S id="507957">
        <FORM>Tengilen ako ciira, pina^ a sasowalan ko nikafana'an iso han ako, mafa:na' to no Pangcah a sowal ciira.</FORM>
        <TRANSL xml:lang="zh">我問他會哪些語言，他的阿美語說得很流利。</TRANSL>
        <AUDIO file="族語短文_Xiuguluan_Amis_507957.mp3" url="https://web.klokah.tw/text/sound//32028/507957.mp3"/>
    </S>
    <S id="527356">
        <FORM>Ira ko kaka^ ako to fa'inayan, ci Kolas han ciira, safaw cecay to ko mihecaan niira.</FORM>
        <TRANSL xml:lang="zh">我有一個哥哥，他叫kolas，他今年11歲。</TRANSL>
        <AUDIO file="族語短文_Xiuguluan_Amis_527356.mp3" url="https://web.klokah.tw/text/sound//33880/527356.mp3"/>
    </S>
    <S id="527358">
        <FORM>Maolah kako aci kaka^ ako a romadiw.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Xiuguluan_Amis_527358.mp3" url="https://web.klokah.tw/text/sound//33880/527358.mp3"/>
    </S>
    <S id="527357">
        <FORM>O malecaday ko picodadan no niyam.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Xiuguluan_Amis_527357.mp3" url="https://web.klokah.tw/text/sound//33880/527357.mp3"/>
    </S>
    <S id="527513">
        <FORM>Maola:h kako to u-cya^ ni akong, fangsis a nanomen.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Xiuguluan_Amis_527513.mp3" url="https://web.klokah.tw/text/sound//33892/527513.mp3"/>
    </S>
    <S id="527355">
        <FORM>Mo^tep to ko mihecaan no mako anini^ a mihecaan.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Xiuguluan_Amis_527355.mp3" url="https://web.klokah.tw/text/sound//33880/527355.mp3"/>
    </S>
    <S id="527509">
        <FORM>Inacila^, tayra kako i niyaro' a miliso' ci akongan.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Xiuguluan_Amis_527509.mp3" url="https://web.klokah.tw/text/sound//33892/527509.mp3"/>
    </S>
    <S id="527301">
        <FORM>Yo misatapang to kami a minanam i, pasifana'en no singsi^ kami to pisa'osi^.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Xiuguluan_Amis_527301.mp3" url="https://web.klokah.tw/text/sound//33876/527301.mp3"/>
    </S>
    <S id="507959">
        <FORM>Yo mitengil kami i, adihay ko nipainian no mato'asay to pakayniay i fenek to pi'adop.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Xiuguluan_Amis_507959.mp3" url="https://web.klokah.tw/text/sound//32028/507959.mp3"/>
    </S>
    <S id="527466">
        <FORM>Songila'en no niyam a miasik ko liklik no picodadan no niyam, madadamadama^ kami a mapo:long, saka tamelac sa ko picodadan niyam to romi'ami'ad.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Xiuguluan_Amis_527466.mp3" url="https://web.klokah.tw/text/sound//33888/527466.mp3"/>
    </S>
    <S id="507956">
        <FORM>Falo^ to polo' ko mihecaan noya mato'asay, nika nengneng ri, tanektek ho^ ko tireng.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <AUDIO file="族語短文_Xiuguluan_Amis_507956.mp3" url="https://web.klokah.tw/text/sound//32028/507956.mp3"/>
    </S>
    <S id="527409">
        <FORM>Sowal sa ci ina^, "Alatek ira ko faliyos." saan.</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Xiuguluan_Amis_527409.mp3" url="https://web.klokah.tw/text/sound//33884/527409.mp3"/>
    </S>
    <S id="515160">
        <FORM>O Tayan ko fafahi^ nira, 'aloman ko kananaman nira a ngayngay i katayalan. Orasaka, adihay ko kafana'an nira a sowal.</FORM>
        <TRANSL xml:lang="zh">太太是泰雅族人，而他工作上認識許多客家人，所以他會說這麼多語言。</TRANSL>
        <AUDIO file="族語短文_Xiuguluan_Amis_515160.mp3" url="https://web.klokah.tw/text/sound//32028/515160.mp3"/>
    </S>
    <S id="527464">
        <FORM>Miasik kami to romi'ami'ad, hadimelen niyam a miasik ko riwang.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Xiuguluan_Amis_527464.mp3" url="https://web.klokah.tw/text/sound//33888/527464.mp3"/>
    </S>
    <S id="527408">
        <FORM>Milicay kako i ci ina^, "Enaw kahengan ko kakarayan?" han ako.</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <AUDIO file="族語短文_Xiuguluan_Amis_527408.mp3" url="https://web.klokah.tw/text/sound//33884/527408.mp3"/>
    </S>
    <S id="527412">
        <FORM>I fatad no lalan to sakataloma', mitolon kako pasyra i fo'is.</FORM>
        <TRANSL xml:lang="zh">在回家的路上，我跟星星許願。</TRANSL>
        <AUDIO file="族語短文_Xiuguluan_Amis_527412.mp3" url="https://web.klokah.tw/text/sound//33884/527412.mp3"/>
    </S>
    <S id="527514">
        <FORM>O kalahokan sato, makomod kako aci ama: a misakalahok.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Xiuguluan_Amis_527514.mp3" url="https://web.klokah.tw/text/sound//33892/527514.mp3"/>
    </S>
    <S id="527461">
        <FORM>Caay ka tata'ak ko picodadan niyam; caay ka 'aloman ko micodaday, masasofana' kami a mapo:long.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Xiuguluan_Amis_527461.mp3" url="https://web.klokah.tw/text/sound//33888/527461.mp3"/>
    </S>
    <S id="527516">
        <FORM>Herek no lahok i, talapadatengan kami a midateng.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Xiuguluan_Amis_527516.mp3" url="https://web.klokah.tw/text/sound//33892/527516.mp3"/>
    </S>
    <S id="527512">
        <FORM>Macedem ko nipalomaan ni akong a sinar, kaeso'.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Xiuguluan_Amis_527512.mp3" url="https://web.klokah.tw/text/sound//33892/527512.mp3"/>
    </S>
    <S id="527462">
        <FORM>Itira i piondoan a masa'opo^ ko wawa^ a mapo:long, malakapot a mimali^ ato malalicalicay.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Xiuguluan_Amis_527462.mp3" url="https://web.klokah.tw/text/sound//33888/527462.mp3"/>
    </S>
    <S id="527460">
        <FORM>I tatihi^ no loma' niyam ko picodadan ako, romakat kako a talapicodadan to romi'ami'ad; taloma' i, romaka:t kako.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Xiuguluan_Amis_527460.mp3" url="https://web.klokah.tw/text/sound//33888/527460.mp3"/>
    </S>
    <S id="527299">
        <FORM>Misatapang to! Micomod to ko singsi^, sowal sato ko kakeridan, "Kalomowad! Mita'ong!" saan.</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Xiuguluan_Amis_527299.mp3" url="https://web.klokah.tw/text/sound//33876/527299.mp3"/>
    </S>
    <S id="527582">
        <FORM>I laloma' no tung-u-yin, ira ko eco^, o efa^, o lokedaw; caay ho^ paka'araw kako i 'a:yaw, nika anini^ ma'araw to no mako, lipahak ko faloco'.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Xiuguluan_Amis_527582.mp3" url="https://web.klokah.tw/text/sound//33896/527582.mp3"/>
    </S>
    <S id="527581">
        <FORM>Adihay ko manengnengay ako a 'ayam, misaefeefer caira i faled no kilang; ira a ma'araw ako ko ekong, mafoti' i laloma' no fohang no kilang.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Xiuguluan_Amis_527581.mp3" url="https://web.klokah.tw/text/sound//33896/527581.mp3"/>
    </S>
    <S id="527510">
        <FORM>Halafin to kami a caay kasaso'araw, maoron kako i ciiraan.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Xiuguluan_Amis_527510.mp3" url="https://web.klokah.tw/text/sound//33892/527510.mp3"/>
    </S>
    <S id="527413">
        <FORM>Na:nay caay ka tayni ko faliyos, nawhani mangalay ho^ kako a miholol.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Xiuguluan_Amis_527413.mp3" url="https://web.klokah.tw/text/sound//33884/527413.mp3"/>
    </S>
    <S id="527302">
        <FORM>Do^doen niyam ko piasip no singsi^, o sa'osi^ a sorit ko radiwen no niyam.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Xiuguluan_Amis_527302.mp3" url="https://web.klokah.tw/text/sound//33876/527302.mp3"/>
    </S>
    <S id="527518">
        <FORM>“Taloma' to kako, tayni hato ako anoro:ma^ a romi'ad.” han ako caira a palicay.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <AUDIO file="族語短文_Xiuguluan_Amis_527518.mp3" url="https://web.klokah.tw/text/sound//33892/527518.mp3"/>
    </S>
    <S id="515159">
        <FORM>Mafana:' to no Tayan, no ngayngay ato no Ripon a sowal.</FORM>
        <TRANSL xml:lang="zh">也會說泰雅語、客家話和日本話。</TRANSL>
        <AUDIO file="族語短文_Xiuguluan_Amis_515159.mp3" url="https://web.klokah.tw/text/sound//32028/515159.mp3"/>
    </S>
    <S id="527352">
        <FORM>Ci Kacaw ko ngangan no mako.</FORM>
        <TRANSL xml:lang="zh">我的名字是kacaw。</TRANSL>
        <AUDIO file="族語短文_Xiuguluan_Amis_527352.mp3" url="https://web.klokah.tw/text/sound//33880/527352.mp3"/>
    </S>
    <S id="527303">
        <FORM>Adihay ko ninanaman niyam a sowal no Pangcah.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Xiuguluan_Amis_527303.mp3" url="https://web.klokah.tw/text/sound//33876/527303.mp3"/>
    </S>
    <S id="527404">
        <FORM>Miholol kako aci ina^ no mako.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Xiuguluan_Amis_527404.mp3" url="https://web.klokah.tw/text/sound//33884/527404.mp3"/>
    </S>
    <S id="527360">
        <FORM>Maolah kako a misaidang i cimacimaan, manga'ay kami a makomod a romadiw ato midangoy.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Xiuguluan_Amis_527360.mp3" url="https://web.klokah.tw/text/sound//33880/527360.mp3"/>
    </S>
    <S id="527517">
        <FORM>Adihay ko nialaan ni ama: to fonga^, tali^, lokiyo^, pataloma'en sa i takowanan.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Xiuguluan_Amis_527517.mp3" url="https://web.klokah.tw/text/sound//33892/527517.mp3"/>
    </S>
    <S id="527298">
        <FORM>I pitoay toki^ kako a talapicodadan anini^ a romi'ad.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Xiuguluan_Amis_527298.mp3" url="https://web.klokah.tw/text/sound//33876/527298.mp3"/>
    </S>
    <S id="527411">
        <FORM>Tataloma' to kita.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Xiuguluan_Amis_527411.mp3" url="https://web.klokah.tw/text/sound//33884/527411.mp3"/>
    </S>
    <S id="527580">
        <FORM>Matalaw kako to 'oner, saka caay pinengneng kako to 'one'oner.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Xiuguluan_Amis_527580.mp3" url="https://web.klokah.tw/text/sound//33896/527580.mp3"/>
    </S>
    <S id="527515">
        <FORM>Adi:hay ko nisacacakan ni ama: to sinafel, ira ko foting, o 'ayam, o tamorak, ato ira haca^ ko kacomoli^.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <AUDIO file="族語短文_Xiuguluan_Amis_527515.mp3" url="https://web.klokah.tw/text/sound//33892/527515.mp3"/>
    </S>
    <S id="527353">
        <FORM>Ci Asing ko ngangan no mama^ no mako.</FORM>
        <TRANSL xml:lang="zh">我爸爸的名字是Asing。</TRANSL>
        <AUDIO file="族語短文_Xiuguluan_Amis_527353.mp3" url="https://web.klokah.tw/text/sound//33880/527353.mp3"/>
    </S>
    <S id="527407">
        <FORM>I herek no lahok, sakahengang sato ko kakarayan.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Xiuguluan_Amis_527407.mp3" url="https://web.klokah.tw/text/sound//33884/527407.mp3"/>
    </S>
    <S id="527359">
        <FORM>Maolah kako a midangoy. I pipahanhanan a romi'ad, makomod ko paro^ no loma' niyam a midangoy.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Xiuguluan_Amis_527359.mp3" url="https://web.klokah.tw/text/sound//33880/527359.mp3"/>
    </S>
    <S id="527579">
        <FORM>Micomod to kami i tung-u-yin i, sowal sa ko singsi^, “I ka'ayaw i, ira ko 'aya'ayam; i kaikor i, ira ko 'one'oner, lonok han ita a minengneng.” saan.</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Xiuguluan_Amis_527579.mp3" url="https://web.klokah.tw/text/sound//33896/527579.mp3"/>
    </S>
    <S id="527578">
        <FORM>Keriden no singsi^ kami a tayra i tung-u-yin anini^ a romi'ad, masatisil kami a micakay to sapicomod a paya.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Xiuguluan_Amis_527578.mp3" url="https://web.klokah.tw/text/sound//33896/527578.mp3"/>
    </S>
    <S id="527511">
        <FORM>Ma'araw ni akong kako ri, pakaen ciira to sinar i takowanan, ato pa-ucya^ i takowanan.</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <AUDIO file="族語短文_Xiuguluan_Amis_527511.mp3" url="https://web.klokah.tw/text/sound//33892/527511.mp3"/>
    </S>
    <S id="527584">
        <FORM>Anoro:ma a romi'ad, malahakelong kako aci mama^ aci ina^ a tayni.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Xiuguluan_Amis_527584.mp3" url="https://web.klokah.tw/text/sound//33896/527584.mp3"/>
    </S>
    <S id="507953">
        <FORM>I Fafokod ko loma' niyam yo mamang ho kako, micodad to kako i, malinah kami a tala-Taw-yin, itira: sato kami a ma'orip.</FORM>
        <TRANSL xml:lang="zh">小時候我們家住在東河，上學以後，就搬到了桃園，一直在都市裡生活。</TRANSL>
        <AUDIO file="族語短文_Xiuguluan_Amis_507953.mp3" url="https://web.klokah.tw/text/sound//32028/507953.mp3"/>
    </S>
    <S id="507955">
        <FORM>Orasaka, aniniay pipahanhanan no picodadan, minokay a talaniyaro' kako aci kaka^ ako to fa'inayan, miliso' to mato'asay, mangalay a misapanang to serangawan no niyah.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Xiuguluan_Amis_507955.mp3" url="https://web.klokah.tw/text/sound//32028/507955.mp3"/>
    </S>
    <S id="527626">
        <FORM>Anini^ a dadaya^, tataloma' to ko safa^.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Xiuguluan_Amis_527626.mp3" url="https://web.klokah.tw/text/sound//33900/527626.mp3"/>
    </S>
    <S id="527463">
        <FORM>Mikapot ko singsi^ i tamiyanan a misalama^, matiya o ta'akay a laloma'an ko picodadan.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Xiuguluan_Amis_527463.mp3" url="https://web.klokah.tw/text/sound//33888/527463.mp3"/>
    </S>
    <S id="527627">
        <FORM>Talapatiyamay kako aci ama: a micakay to 'ayam, sakalafi^ niyam ato safa^.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Xiuguluan_Amis_527627.mp3" url="https://web.klokah.tw/text/sound//33900/527627.mp3"/>
    </S>
    <S id="527628">
        <FORM>Mita'elif kami to picakayan to sinafel, adihay ko faelohay a sinafel itira.</FORM>
        <TRANSL xml:lang="zh">我們經過了菜攤，菜攤有好多新鮮的青菜。</TRANSL>
        <AUDIO file="族語短文_Xiuguluan_Amis_527628.mp3" url="https://web.klokah.tw/text/sound//33900/527628.mp3"/>
    </S>
    <S id="527631">
        <FORM>Micakay kami to talacay ato lopas.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Xiuguluan_Amis_527631.mp3" url="https://web.klokah.tw/text/sound//33900/527631.mp3"/>
    </S>
    <S id="527629">
        <FORM>Micakay kami to ing-cay, o koleto^ ato kahengayay a saytaw.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Xiuguluan_Amis_527629.mp3" url="https://web.klokah.tw/text/sound//33900/527629.mp3"/>
    </S>
    <S id="527630">
        <FORM>Oya tatihiay, mipacakayay to heci^ no losay a tawki^, sowal sa: "Macedem ko talacay ato lopas no mako, Picakayi saw!” saan.</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜，買一些吧!」</TRANSL>
        <AUDIO file="族語短文_Xiuguluan_Amis_527630.mp3" url="https://web.klokah.tw/text/sound//33900/527630.mp3"/>
    </S>
    <S id="527632">
        <FORM>Mita'elif kami to pacakayay to titi^ no 'ayam, sowal sa koya tawki^, “O maan ko cakayen iso? Fangcal maso^so^ kina 'ayam anini^, tolo^ li'an ko cecay.” saan.</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Xiuguluan_Amis_527632.mp3" url="https://web.klokah.tw/text/sound//33900/527632.mp3"/>
    </S>
    <S id="527635">
        <FORM>Oya fiyaway a tawki^, sowal sa, “Ini ko foting ako, tata'ak ri kaemeday ko 'aca^.” saan.</FORM>
        <TRANSL xml:lang="zh">隔壁的老闆說:「來買我的魚，我的魚又大又便宜。」</TRANSL>
        <AUDIO file="族語短文_Xiuguluan_Amis_527635.mp3" url="https://web.klokah.tw/text/sound//33900/527635.mp3"/>
    </S>
    <S id="527633">
        <FORM>Tada matekes sa ci ama:, saka licayen nira koya tawki^, “Sereren ko 'aca^ ari!” han nira.</FORM>
        <TRANSL xml:lang="zh">奶奶覺得太貴了，問老闆:「可不可以便宜一點。」</TRANSL>
        <AUDIO file="族語短文_Xiuguluan_Amis_527633.mp3" url="https://web.klokah.tw/text/sound//33900/527633.mp3"/>
    </S>
    <S id="527636">
        <FORM>Sarikoray sato, o 'ayam ato foting ko nicakayan no niyam, pataloma'en niyam a mitangtang.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Xiuguluan_Amis_527636.mp3" url="https://web.klokah.tw/text/sound//33900/527636.mp3"/>
    </S>
    <S id="527638">
        <FORM>Ira sato ko dingwa^ no safa^, sowal sa, “Awa^ aca^ ko pipahanhan no niyam o malahitayay, ro:ma^ to aca^ a lipay kako a taloma'.” saan.</FORM>
        <TRANSL xml:lang="zh">弟弟打電話回來說:「軍隊突然不能放假了，要下一個禮拜日才回來。」</TRANSL>
        <AUDIO file="族語短文_Xiuguluan_Amis_527638.mp3" url="https://web.klokah.tw/text/sound//33900/527638.mp3"/>
    </S>
    <S id="527637">
        <FORM>Tatala: sa kami, to'eman to ko romi'ad.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Xiuguluan_Amis_527637.mp3" url="https://web.klokah.tw/text/sound//33900/527637.mp3"/>
    </S>
    <S id="527639">
        <FORM>Sowal sato ci ama:, “Adihay ko nisacacakan ako. Ati! Malafi^ to kita !” saan.</FORM>
        <TRANSL xml:lang="zh">奶奶說:「已經煮了這麼多，叫大家一起來吃吧!」</TRANSL>
        <AUDIO file="族語短文_Xiuguluan_Amis_527639.mp3" url="https://web.klokah.tw/text/sound//33900/527639.mp3"/>
    </S>
    <S id="527640">
        <FORM>Takos hato no niyam ko malaynaay, mapo:long kami a malafi^.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Xiuguluan_Amis_527640.mp3" url="https://web.klokah.tw/text/sound//33900/527640.mp3"/>
    </S>
    <S id="527634">
        <FORM>Ca'of sa koya tawki^, “Kaemeday to koni, caay to ka nga'ay sereren!” saan.</FORM>
        <TRANSL xml:lang="zh">但老闆說:「已經很便宜，不能再減了！」</TRANSL>
        <AUDIO file="族語短文_Xiuguluan_Amis_527634.mp3" url="https://web.klokah.tw/text/sound//33900/527634.mp3"/>
    </S>
    <S id="527697">
        <FORM>Ira ko tihi^ ako a micodad, ci Kacaw. Karapa:wan ciira to maamaan.</FORM>
        <TRANSL xml:lang="zh">我有一個同學叫Kacaw，他常常忘記帶東西。</TRANSL>
        <AUDIO file="族語短文_Xiuguluan_Amis_527697.mp3" url="https://web.klokah.tw/text/sound//33904/527697.mp3"/>
    </S>
    <S id="527698">
        <FORM>Yo miteka^ to a micodad i, micaliw to sasorit, sasisit ato cacodadan no kapot.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Xiuguluan_Amis_527698.mp3" url="https://web.klokah.tw/text/sound//33904/527698.mp3"/>
    </S>
    <S id="527700">
        <FORM>Nika ira ko tatiihay a pinanang niira, tomatira caay panokas to nicaliwan.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Xiuguluan_Amis_527700.mp3" url="https://web.klokah.tw/text/sound//33904/527700.mp3"/>
    </S>
    <S id="527705">
        <FORM>Sakatomangican sato ci Kacaw. Telii^ sa ciira a somowal, “Nawiro caay pacaliaw kamo to wey-seng-ce i takowanan?” saan.</FORM>
        <TRANSL xml:lang="zh">Kacaw急的哭了出來。他生氣的說：「為什麼大家都不借我衛生紙？」</TRANSL>
        <AUDIO file="族語短文_Xiuguluan_Amis_527705.mp3" url="https://web.klokah.tw/text/sound//33904/527705.mp3"/>
    </S>
    <S id="527708">
        <FORM>Sowal sa ciira, “Maanen aca^ haw! I ikor i, caay to pitawal kako ko no mako a maamaan, aray to pihayda namo a pacaliw i takowanan i hatiniay lafin.” han niira.</FORM>
        <TRANSL xml:lang="zh">kacaw向同學們道歉，並說：「他以後一定會自己帶東西，也謝謝同學們之前願意借他東西。」</TRANSL>
        <AUDIO file="族語短文_Xiuguluan_Amis_527708.mp3" url="https://web.klokah.tw/text/sound//33904/527708.mp3"/>
    </S>
    <S id="527785">
        <FORM>Mararid kako a milongoc ci maman a mido^do^ i ciiraan a mi'adop.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Xiuguluan_Amis_527785.mp3" url="https://web.klokah.tw/text/sound//33908/527785.mp3"/>
    </S>
    <S id="527788">
        <FORM>Mafana' ci mama^ ako a misanga' to tilo^, sowal sa ciira, “Inian i, o saki'ayam, nengnengen ko naripa'an no 'a'adopen, itira i narakatan no 'a'adopen a miteli^.” saan.</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。</TRANSL>
        <AUDIO file="族語短文_Xiuguluan_Amis_527788.mp3" url="https://web.klokah.tw/text/sound//33908/527788.mp3"/>
    </S>
    <S id="527792">
        <FORM>Taloma' sato kami na mi'adop i, pafatis to tama' to i niyaro'ay.</FORM>
        <TRANSL xml:lang="zh">我們回村時將獵到的獵物和族人們分享。</TRANSL>
        <AUDIO file="族語短文_Xiuguluan_Amis_527792.mp3" url="https://web.klokah.tw/text/sound//33908/527792.mp3"/>
    </S>
    <S id="527703">
        <FORM>I fatad no lalan, talakamayi'an ci Kacaw, mapawan niira ko wey-seng-ce.</FORM>
        <TRANSL xml:lang="zh">路途中，Kacaw想上廁所，但他忘記帶衛生紙。</TRANSL>
        <AUDIO file="族語短文_Xiuguluan_Amis_527703.mp3" url="https://web.klokah.tw/text/sound//33904/527703.mp3"/>
    </S>
    <S id="527786">
        <FORM>Sowal sa ci mama^, “Ano mato'as to kiso i, hakelongen ako kiso.” saan.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Xiuguluan_Amis_527786.mp3" url="https://web.klokah.tw/text/sound//33908/527786.mp3"/>
    </S>
    <S id="527787">
        <FORM>Mafana'ay ko kapah no niyaro' a pipatilo^ to 'a'adopen, mafana' caira a misanga' to sapitilo^ ato sapita'eref.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <AUDIO file="族語短文_Xiuguluan_Amis_527787.mp3" url="https://web.klokah.tw/text/sound//33908/527787.mp3"/>
    </S>
    <S id="527793">
        <FORM>Sowal sa ci mama^, “Arayen ita ko pipalemed no tato'asan, ta mararid a pakaala^ to tama' a mi'adop.” saan.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Xiuguluan_Amis_527793.mp3" url="https://web.klokah.tw/text/sound//33908/527793.mp3"/>
    </S>
    <S id="527782">
        <FORM>Yo taengal to ko romi'ad i, pataloma'en naira ko maalaay a 'a'adopen.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Xiuguluan_Amis_527782.mp3" url="https://web.klokah.tw/text/sound//33908/527782.mp3"/>
    </S>
    <S id="527704">
        <FORM>Micaliw ciira to no kapot, nika ca'of han no kapot ciira, “Awaa:y ko no mako.” han naira.</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <AUDIO file="族語短文_Xiuguluan_Amis_527704.mp3" url="https://web.klokah.tw/text/sound//33904/527704.mp3"/>
    </S>
    <S id="527706">
        <FORM>Sowal hato no kapot ciira, “Ca:ay pihakiwid kiso to no miso, ro:ma^ i, caay haca^ pipanokas kiso to nicaliwan iso.” han nira.</FORM>
        <TRANSL xml:lang="zh">同學告訴他：「因為你都不自己帶，而且借給你的東西，你都不會還。」</TRANSL>
        <AUDIO file="族語短文_Xiuguluan_Amis_527706.mp3" url="https://web.klokah.tw/text/sound//33904/527706.mp3"/>
    </S>
    <S id="527783">
        <FORM>Tomatira, ira ko fafoy, o fohet ato tolok.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <AUDIO file="族語短文_Xiuguluan_Amis_527783.mp3" url="https://web.klokah.tw/text/sound//33908/527783.mp3"/>
    </S>
    <S id="527784">
        <FORM>Itira i sacomod no niyaro' a miwasil caira, pafatis to i niyaro'ay.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <AUDIO file="族語短文_Xiuguluan_Amis_527784.mp3" url="https://web.klokah.tw/text/sound//33908/527784.mp3"/>
    </S>
    <S id="527702">
        <FORM>Cecay a romi'ad, talapapotal a miholol kami a mapo:long.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Xiuguluan_Amis_527702.mp3" url="https://web.klokah.tw/text/sound//33904/527702.mp3"/>
    </S>
    <S id="527701">
        <FORM>I ikor sato, caay to pacaliwen no kapot ciira.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Xiuguluan_Amis_527701.mp3" url="https://web.klokah.tw/text/sound//33904/527701.mp3"/>
    </S>
    <S id="527791">
        <FORM>Anini^ mato'as to kako, koyod sato kako to 'idoc ato pana', mihakelong ci mamaan a mi'adop.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Xiuguluan_Amis_527791.mp3" url="https://web.klokah.tw/text/sound//33908/527791.mp3"/>
    </S>
    <S id="527780">
        <FORM>O mi'adopay no niyaro' ci mama^ ako.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Xiuguluan_Amis_527780.mp3" url="https://web.klokah.tw/text/sound//33908/527780.mp3"/>
    </S>
    <S id="527781">
        <FORM>Yo mamang ho^ kako, o dadaya^ ko sakalingad ni mama^ aci faki^, cifonos ato cikowang caira.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <AUDIO file="族語短文_Xiuguluan_Amis_527781.mp3" url="https://web.klokah.tw/text/sound//33908/527781.mp3"/>
    </S>
    <S id="527789">
        <FORM>Mangalay a mihakelong to mato'asay a mi'adop, saka minanam kako a misanga' to tilo^ to romi'ami'ad, ta narikay kako a pakaala^ to 'a'adopen.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Xiuguluan_Amis_527789.mp3" url="https://web.klokah.tw/text/sound//33908/527789.mp3"/>
    </S>
    <S id="527790">
        <FORM>Paka'araw ci mama^ to demak ako i, sowal sa, “O cacitaneng kiso a mi'adop.” saan.</FORM>
        <TRANSL xml:lang="zh">爸爸看到後對我說我以後一定會是很厲害的獵人。</TRANSL>
        <AUDIO file="族語短文_Xiuguluan_Amis_527790.mp3" url="https://web.klokah.tw/text/sound//33908/527790.mp3"/>
    </S>
    <S id="527699">
        <FORM>Kinacecay, kinatosa^, kinatolo^ i, pacaliwen ho^ no kapot ciira.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Xiuguluan_Amis_527699.mp3" url="https://web.klokah.tw/text/sound//33904/527699.mp3"/>
    </S>
    <S id="527707">
        <FORM>Cila^ sato, maratar ci Kacaw a talapicodadan, panokasen ni Kacaw ko nicaliwan niira to kapot a mapo:long.</FORM>
        <TRANSL xml:lang="zh">隔天上學，Kacaw很早就到學校了，Kacaw把跟同學借的東西都還給同學們。</TRANSL>
        <AUDIO file="族語短文_Xiuguluan_Amis_527707.mp3" url="https://web.klokah.tw/text/sound//33904/527707.mp3"/>
    </S>
</TEXT>
