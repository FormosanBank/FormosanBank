<?xml version="1.0" ?>
<TEXT id="eP3_族語短文_Saaroa" xml:lang="sxr" source="ePark3 族語短文 Saaroa" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="554696">
        <FORM>maahlʉ ku caihli mamisa.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Saaroa_554696.mp3" url="https://web.klokah.tw/text/sound//35633/554696.mp3"/>
    </S>
    <S id="554811">
        <FORM>puaili salia, sala’a makiniaku ’acangʉrahlʉ ahli’ai.</FORM>
        <TRANSL xml:lang="zh">在回家的路上，我跟星星許願，</TRANSL>
        <AUDIO file="族語短文_Saaroa_554811.mp3" url="https://web.klokah.tw/text/sound//35641/554811.mp3"/>
    </S>
    <S id="554977">
        <FORM>ruavici pakiaturua ihlahlamu musa taupangana kulikulikuli’i, ma mu sipangʉhlʉva patavʉhlʉrʉ pu’a cukahlangʉ.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Saaroa_554977.mp3" url="https://web.klokah.tw/text/sound//35653/554977.mp3"/>
    </S>
    <S id="554911">
        <FORM>tam maami a hlilʉmʉkʉ isa tamuhlahlusana vakatʉ maami, tamuucu sa’au.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Saaroa_554911.mp3" url="https://web.klokah.tw/text/sound//35649/554911.mp3"/>
    </S>
    <S id="554913">
        <FORM>marumaru maci mahlipapu, pahlaʉlʉsʉ aku nua tamuahlaina avavu kuamamahlipapu.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Saaroa_554913.mp3" url="https://web.klokah.tw/text/sound//35649/554913.mp3"/>
    </S>
    <S id="555033">
        <FORM>akuku miacikiri, pausu’ulu paralikapi cu, mutungusucuamu likihli kikucu musa.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <AUDIO file="族語短文_Saaroa_555033.mp3" url="https://web.klokah.tw/text/sound//35657/555033.mp3"/>
    </S>
    <S id="555088">
        <FORM>akuku maimi mana, maruaru amu rʉhlʉcʉ, mulavaʉ umaiiapʉ, ahlausuhlu cu a Takau, rianʉ ma ikatumahlana mangusipi.</FORM>
        <TRANSL xml:lang="zh">小時候我們家住在高中，上學以後，就搬到了高雄，一直在都市裡生活。</TRANSL>
        <AUDIO file="族語短文_Saaroa_555088.mp3" url="https://web.klokah.tw/text/sound//35661/555088.mp3"/>
    </S>
    <S id="555090">
        <FORM>kuhlaisai, taluamacicia mamisa, ihlaku nua ahlalua hlahlusa puaili miararuma takuliliungu hlamama, hlatumua macacahlia tahlana vunguka takacicihli.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Saaroa_555090.mp3" url="https://web.klokah.tw/text/sound//35661/555090.mp3"/>
    </S>
    <S id="555097">
        <FORM>matumuhlu siaracahlia rumahlaʉ tumacacurunucikia mara cucu tahlana Hla’alua, pakaritʉkʉhlʉcikia apausakisakiricikia.</FORM>
        <TRANSL xml:lang="zh">瞭解愈多以後，愈覺得自己身為拉阿魯哇族人，是很獨特的，也很值得驕傲。</TRANSL>
        <AUDIO file="族語短文_Saaroa_555097.mp3" url="https://web.klokah.tw/text/sound//35661/555097.mp3"/>
    </S>
    <S id="555158">
        <FORM>kʉlʉpʉngʉ mahlipapu arinani, puaili cu a salia hlimilavaʉ hlahlusana.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Saaroa_555158.mp3" url="https://web.klokah.tw/text/sound//35665/555158.mp3"/>
    </S>
    <S id="554639">
        <FORM>upitu pakiaturua musa ku ariatʉkʉrana arinani.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Saaroa_554639.mp3" url="https://web.klokah.tw/text/sound//35629/554639.mp3"/>
    </S>
    <S id="554640">
        <FORM>umiapʉ cu, puaruma tarʉana umiapʉ pakiaturuana, amihla kapitanʉ tarʉana, “musiri! matitʉnʉlʉ!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Saaroa_554640.mp3" url="https://web.klokah.tw/text/sound//35629/554640.mp3"/>
    </S>
    <S id="554641">
        <FORM>piataisa vahliungu mu amihla, “mavacangʉ pakiaturua.”</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Saaroa_554641.mp3" url="https://web.klokah.tw/text/sound//35629/554641.mp3"/>
    </S>
    <S id="554642">
        <FORM>marumaru maci umiiapʉ, tumututuru pakiaturua ihlahlamu kari tahlana umarucacani.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Saaroa_554642.mp3" url="https://web.klokah.tw/text/sound//35629/554642.mp3"/>
    </S>
    <S id="554643">
        <FORM>pialʉvʉ mu pakiaturua, pahlusahli cu a mu sahli umarucacani.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Saaroa_554643.mp3" url="https://web.klokah.tw/text/sound//35629/554643.mp3"/>
    </S>
    <S id="554699">
        <FORM>ihlaku nua ahlalua  hlahlusa rianʉ marumuku pahlusahli.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Saaroa_554699.mp3" url="https://web.klokah.tw/text/sound//35633/554699.mp3"/>
    </S>
    <S id="554697">
        <FORM>maru ku ahlalua hlahlusa cacihli, pia ʉlʉnganʉ kana’ana, laihla ucani caihli kana’ana mamisa.</FORM>
        <TRANSL xml:lang="zh">我有一個哥哥，他叫ʉlʉnganʉ，他今年11歲。</TRANSL>
        <AUDIO file="族語短文_Saaroa_554697.mp3" url="https://web.klokah.tw/text/sound//35633/554697.mp3"/>
    </S>
    <S id="554698">
        <FORM>kikucu a mu ma ariatʉkʉrana umaiiapʉ.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Saaroa_554698.mp3" url="https://web.klokah.tw/text/sound//35633/554698.mp3"/>
    </S>
    <S id="554694">
        <FORM>amaku ngahla pia Amahlʉ.</FORM>
        <TRANSL xml:lang="zh">我爸爸的名字是Amahlʉ。</TRANSL>
        <AUDIO file="族語短文_Saaroa_554694.mp3" url="https://web.klokah.tw/text/sound//35633/554694.mp3"/>
    </S>
    <S id="554695">
        <FORM>inaku ngahla pia Inguru.</FORM>
        <TRANSL xml:lang="zh">我媽媽的名字是Inguru。</TRANSL>
        <AUDIO file="族語短文_Saaroa_554695.mp3" url="https://web.klokah.tw/text/sound//35633/554695.mp3"/>
    </S>
    <S id="554748">
        <FORM>salia hlamu maru ahlahlalua hlimihlimilavaʉ tatulu.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Saaroa_554748.mp3" url="https://web.klokah.tw/text/sound//35637/554748.mp3"/>
    </S>
    <S id="554746">
        <FORM>maruaru Rʉhlʉcʉ salia hlamu.</FORM>
        <TRANSL xml:lang="zh">我們家住在浮萍。</TRANSL>
        <AUDIO file="族語短文_Saaroa_554746.mp3" url="https://web.klokah.tw/text/sound//35637/554746.mp3"/>
    </S>
    <S id="554700">
        <FORM>marumuku aku makahlangulu, maru maci taluavaʉlʉ, kiʉlʉsʉ ucani pihlingi a mu musa makahlangulu.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Saaroa_554700.mp3" url="https://web.klokah.tw/text/sound//35633/554700.mp3"/>
    </S>
    <S id="554701">
        <FORM>marumuku ku pautuahlangi laʉlaʉvʉ varu’u, acahli a mu pahlulʉsʉ pahlusahli hla makahlangulu.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Saaroa_554701.mp3" url="https://web.klokah.tw/text/sound//35633/554701.mp3"/>
    </S>
    <S id="554747">
        <FORM>matarungahlʉ salia hlamu maru cucu’u lalima.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Saaroa_554747.mp3" url="https://web.klokah.tw/text/sound//35637/554747.mp3"/>
    </S>
    <S id="554693">
        <FORM>ngahla ku pia Caʉpʉ.</FORM>
        <TRANSL xml:lang="zh">我的名字是Caʉpʉ。</TRANSL>
        <AUDIO file="族語短文_Saaroa_554693.mp3" url="https://web.klokah.tw/text/sound//35633/554693.mp3"/>
    </S>
    <S id="554749">
        <FORM>miaʉlʉsʉ aku ama’a, ina’a, ahlalua hlahlusa nua ahlalua ahlaina.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Saaroa_554749.mp3" url="https://web.klokah.tw/text/sound//35637/554749.mp3"/>
    </S>
    <S id="554645">
        <FORM>ariari ku umaiiapʉ, ariari ku musuturu kari tahlana, tumua ku umahlikua ina’a tumimahla.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Saaroa_554645.mp3" url="https://web.klokah.tw/text/sound//35629/554645.mp3"/>
    </S>
    <S id="554745">
        <FORM>mamaini ku tahlana Hla’alua</FORM>
        <TRANSL xml:lang="zh">我是拉阿魯哇族的小孩。</TRANSL>
        <AUDIO file="族語短文_Saaroa_554745.mp3" url="https://web.klokah.tw/text/sound//35637/554745.mp3"/>
    </S>
    <S id="554644">
        <FORM>macahlia ku matumuhlu kari tahlana.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Saaroa_554644.mp3" url="https://web.klokah.tw/text/sound//35629/554644.mp3"/>
    </S>
    <S id="554751">
        <FORM>tam mirihli a inaku, maisasavusavuanʉ inaku.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Saaroa_554751.mp3" url="https://web.klokah.tw/text/sound//35637/554751.mp3"/>
    </S>
    <S id="554752">
        <FORM>ma salia macahlia ama’ana pialʉsʉ a mu masi kari tahlana.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Saaroa_554752.mp3" url="https://web.klokah.tw/text/sound//35637/554752.mp3"/>
    </S>
    <S id="554753">
        <FORM>taluvaʉlʉ ahlamacicia rianʉ a mu puaili miararuma.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Saaroa_554753.mp3" url="https://web.klokah.tw/text/sound//35637/554753.mp3"/>
    </S>
    <S id="554754">
        <FORM>matialʉsʉ matiasangalʉ ihlaku nua ahlahlalua tamuciakʉ.</FORM>
        <TRANSL xml:lang="zh">我和兄姊會一起抓青蛙。</TRANSL>
        <AUDIO file="族語短文_Saaroa_554754.mp3" url="https://web.klokah.tw/text/sound//35637/554754.mp3"/>
    </S>
    <S id="554755">
        <FORM>tam marumuku a ku cucu salia hlamu.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Saaroa_554755.mp3" url="https://web.klokah.tw/text/sound//35637/554755.mp3"/>
    </S>
    <S id="554803">
        <FORM>kipuhlu aku nua ina’a pasaulaula’ʉ arinani.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Saaroa_554803.mp3" url="https://web.klokah.tw/text/sound//35641/554803.mp3"/>
    </S>
    <S id="554810">
        <FORM>puaili cu a mu salia mʉmʉa.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Saaroa_554810.mp3" url="https://web.klokah.tw/text/sound//35641/554810.mp3"/>
    </S>
    <S id="554806">
        <FORM>kʉlʉpʉngʉ mahlipapu aratavuhliu cu a langica.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Saaroa_554806.mp3" url="https://web.klokah.tw/text/sound//35641/554806.mp3"/>
    </S>
    <S id="554804">
        <FORM>tam valacuku langica sihlianʉ, kuasarʉmʉ kuacici langica mʉmʉa, tam matahlʉtʉkʉ varatʉna.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Saaroa_554804.mp3" url="https://web.klokah.tw/text/sound//35641/554804.mp3"/>
    </S>
    <S id="554809">
        <FORM>uka’a lulunga langica ruvana, murumita cu a ’acangʉrahlʉ.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Saaroa_554809.mp3" url="https://web.klokah.tw/text/sound//35641/554809.mp3"/>
    </S>
    <S id="554807">
        <FORM>pakisuahlai ku ina’a, tiaraisa matavuhliu a langica.</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <AUDIO file="族語短文_Saaroa_554807.mp3" url="https://web.klokah.tw/text/sound//35641/554807.mp3"/>
    </S>
    <S id="554859">
        <FORM>ma patʉkʉ salia hlamu ariatʉkʉrana ku, ariari musasala ku mahlukua ariatʉkʉrana, musasala puaili salia mʉmʉa.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Saaroa_554859.mp3" url="https://web.klokah.tw/text/sound//35645/554859.mp3"/>
    </S>
    <S id="554808">
        <FORM>amihla ina’a, taiaci’ai mʉcʉkʉhlʉ pariavaratʉ.</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Saaroa_554808.mp3" url="https://web.klokah.tw/text/sound//35641/554808.mp3"/>
    </S>
    <S id="554805">
        <FORM>mamu ahlahlapa sʉsʉsʉngʉa uumu pangʉ ， hlisahlikua tihla’ahlʉ tahliariana masunguli angatʉ 。</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Saaroa_554805.mp3" url="https://web.klokah.tw/text/sound//35641/554805.mp3"/>
    </S>
    <S id="554914">
        <FORM>hlivavu cu tamuahlaina tam marivacangʉ, maru vutukuhlu, maru turukuka, maru vusiakʉ, marumana tavuhlinga.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <AUDIO file="族語短文_Saaroa_554914.mp3" url="https://web.klokah.tw/text/sound//35649/554914.mp3"/>
    </S>
    <S id="554916">
        <FORM>umala tamuahlaina matumuhlu mairangʉ, intavangʉ hla takʉcʉngʉ uvura ihlaku, avura ihlaku mahlava puaili salia.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Saaroa_554916.mp3" url="https://web.klokah.tw/text/sound//35649/554916.mp3"/>
    </S>
    <S id="554912">
        <FORM>marumuku a ku tamuhlahlusa isa sahlumu rahlʉngʉ mʉmʉa. tam mavacangʉ miima.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Saaroa_554912.mp3" url="https://web.klokah.tw/text/sound//35649/554912.mp3"/>
    </S>
    <S id="554750">
        <FORM>amaku tam langica, amaku ia ’aumu.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Saaroa_554750.mp3" url="https://web.klokah.tw/text/sound//35637/554750.mp3"/>
    </S>
    <S id="554865">
        <FORM>maivʉtʉraʉ hlamu aucaucani parana ’aratingi, kiakukucu takulʉsʉ taku’i’iarʉ, tam mahlicungu a ariatʉkʉrana ariari.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Saaroa_554865.mp3" url="https://web.klokah.tw/text/sound//35645/554865.mp3"/>
    </S>
    <S id="555027">
        <FORM>miungu cu Taitu, mulikihli tamalʉngalʉna mʉcʉkʉhlʉ utatungusa likihli ruavici ihlahlamu.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Saaroa_555027.mp3" url="https://web.klokah.tw/text/sound//35657/555027.mp3"/>
    </S>
    <S id="554908">
        <FORM>hlimusa ku miararuma takuliliungu tamu hlahlusa kiira</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Saaroa_554908.mp3" url="https://web.klokah.tw/text/sound//35649/554908.mp3"/>
    </S>
    <S id="554983">
        <FORM>mungahlʉ tumua mʉlʉvʉ hlamama ku mʉcʉkʉhlʉ.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Saaroa_554983.mp3" url="https://web.klokah.tw/text/sound//35653/554983.mp3"/>
    </S>
    <S id="555026">
        <FORM>angahli a mu Taipakʉ mutatungusa likihli apuhlu musa Taitu.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Saaroa_555026.mp3" url="https://web.klokah.tw/text/sound//35657/555026.mp3"/>
    </S>
    <S id="554812">
        <FORM>ahli’ai kuacʉkʉhlʉ a pariavaratʉ, hlutumua ku kipuhlumana pasaulaula’ʉ.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Saaroa_554812.mp3" url="https://web.klokah.tw/text/sound//35641/554812.mp3"/>
    </S>
    <S id="555028">
        <FORM>kuuasaihla aatʉ utatungusa likihlina saliaisa tamalʉngalʉna, mulikihli mu’alivatʉna ia miungu cu.</FORM>
        <TRANSL xml:lang="zh">車站離叔叔家沒有很遠，開車一下子就到了。</TRANSL>
        <AUDIO file="族語短文_Saaroa_555028.mp3" url="https://web.klokah.tw/text/sound//35657/555028.mp3"/>
    </S>
    <S id="554982">
        <FORM>hlipitumuhlu cu a ku ’ahlingu, pakita hlamama ku.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Saaroa_554982.mp3" url="https://web.klokah.tw/text/sound//35653/554982.mp3"/>
    </S>
    <S id="554863">
        <FORM>ariari rianʉ hlamu maivʉtʉraʉ, kiakukucu patapuhlipuhli tarʉana umiapʉ.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Saaroa_554863.mp3" url="https://web.klokah.tw/text/sound//35645/554863.mp3"/>
    </S>
    <S id="554864">
        <FORM>maru cucu’u sasahli cingarʉ, maru cucu’u maivʉtʉraʉ.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Saaroa_554864.mp3" url="https://web.klokah.tw/text/sound//35645/554864.mp3"/>
    </S>
    <S id="554862">
        <FORM>macahlia pakiaturua pasaulʉsʉ hlamu pasaulaula’ʉ mʉmʉa, ihlaisa ia taisa pihlingi ariatʉkʉrana.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Saaroa_554862.mp3" url="https://web.klokah.tw/text/sound//35645/554862.mp3"/>
    </S>
    <S id="554860">
        <FORM>ku taisa ariatʉkʉrana hlamu, uka’a tumahlaʉ mamaini umaiiapʉ arupautuahlangʉ cucu mʉmʉa.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Saaroa_554860.mp3" url="https://web.klokah.tw/text/sound//35645/554860.mp3"/>
    </S>
    <S id="555025">
        <FORM>taluvaʉlana ari kani’i, hlikisuamu ahlalua ahlaina musa Taitu takuliliungu tamalʉngalʉ.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Saaroa_555025.mp3" url="https://web.klokah.tw/text/sound//35657/555025.mp3"/>
    </S>
    <S id="554915">
        <FORM>kualʉpʉngʉ kuamamahlipapu, musa mu tatahlatʉngʉa rumavi hlatʉngʉ.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Saaroa_554915.mp3" url="https://web.klokah.tw/text/sound//35649/554915.mp3"/>
    </S>
    <S id="554917">
        <FORM>aruparuahlʉamu, amihla arupakita cucuaari.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <AUDIO file="族語短文_Saaroa_554917.mp3" url="https://web.klokah.tw/text/sound//35649/554917.mp3"/>
    </S>
    <S id="554909">
        <FORM>rahlua cu a mu kuapakita, tam miatatarʉ a ku isana.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Saaroa_554909.mp3" url="https://web.klokah.tw/text/sound//35649/554909.mp3"/>
    </S>
    <S id="554980">
        <FORM>taratʉahlʉ cu a ku matumuhlu ahlamʉ, ma ahlahlapa kiu’u miapipihlihli, taratʉahlʉ mana tapʉ’ʉna ma ’isʉngʉrʉ malusapʉ.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Saaroa_554980.mp3" url="https://web.klokah.tw/text/sound//35653/554980.mp3"/>
    </S>
    <S id="554910">
        <FORM>taratʉahlʉ ku tamu’u hlahlusa, makuakuaisa ihlaku uumu vakatʉ maami , makuakuaisa ihlaku miama sahlumu rahlʉngʉ.</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <AUDIO file="族語短文_Saaroa_554910.mp3" url="https://web.klokah.tw/text/sound//35649/554910.mp3"/>
    </S>
    <S id="554981">
        <FORM>taupangana kulikulikuli’i maru kalavungu mʉlʉngʉsʉ ngunguru, tarʉmʉcʉ kavahlʉ nua lukuhlu, angahli kiariari kunaku akita kani’i kuli’i, arinani hlikumitacu tamuucu masasangarʉ tʉkʉ.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Saaroa_554981.mp3" url="https://web.klokah.tw/text/sound//35653/554981.mp3"/>
    </S>
    <S id="554861">
        <FORM>ma parana sikuatitipa kiakukucu a mamainina, pasaulʉsʉ piataʉhlʉkai, pahlulʉsʉ makakari.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Saaroa_554861.mp3" url="https://web.klokah.tw/text/sound//35645/554861.mp3"/>
    </S>
    <S id="554979">
        <FORM>muluahlʉ ku vuhli’i, kuhlaisai kuaku kumita ngahlana vuhli’i.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Saaroa_554979.mp3" url="https://web.klokah.tw/text/sound//35653/554979.mp3"/>
    </S>
    <S id="554978">
        <FORM>mulavaʉ puaruma taupangana kulikulikuli’i amihla pakiaturua, “ahlicuvungana ia ngahlana ahlamʉ, ilikusuna ngahlana vuhli’i, kiakukucu takacicihli kumita.”</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Saaroa_554978.mp3" url="https://web.klokah.tw/text/sound//35653/554978.mp3"/>
    </S>
    <S id="555029">
        <FORM>liliunga saliaisa tamalʉngalʉ maru tam taisa taupangana ’ivingi, mʉlʉsʉamu likihli umarua sapahlʉ musa mahlukua taupangana ’ivingi.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Saaroa_555029.mp3" url="https://web.klokah.tw/text/sound//35657/555029.mp3"/>
    </S>
    <S id="555030">
        <FORM>ma taupangana ’ivingi, ruavici tamalʉngalʉ amu pau ’ukui nua mutatungusa tarʉmʉcʉ kavahlʉ.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <AUDIO file="族語短文_Saaroa_555030.mp3" url="https://web.klokah.tw/text/sound//35657/555030.mp3"/>
    </S>
    <S id="555032">
        <FORM>tamtumuhlu likihli a miararuma ikatumahlana, kuhlaisai mulikihliamu likihli umaru ’urai musa kaaiu.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Saaroa_555032.mp3" url="https://web.klokah.tw/text/sound//35657/555032.mp3"/>
    </S>
    <S id="555031">
        <FORM>ruvana, kualʉsiamu musa mahlukua miararuma ikatumahlama uumau kuaruvaruvana.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Saaroa_555031.mp3" url="https://web.klokah.tw/text/sound//35657/555031.mp3"/>
    </S>
    <S id="555034">
        <FORM>puailicuamu Taipakʉ kani’i, paitatʉahlicui likihliisa umaru ’urai tamalʉngalʉna.</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有。</TRANSL>
        <AUDIO file="族語短文_Saaroa_555034.mp3" url="https://web.klokah.tw/text/sound//35657/555034.mp3"/>
    </S>
    <S id="555089">
        <FORM>ma cu ariataisa mulavaʉ, tiapili a ku ucani siatuturu a apulavaʉ vunguka isa cucumacu, macahli tarʉtatʉkʉhlʉ siaravacangʉ vunguka isa Taivangʉ cucumacu.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Saaroa_555089.mp3" url="https://web.klokah.tw/text/sound//35661/555089.mp3"/>
    </S>
    <S id="555091">
        <FORM>malʉhlʉ caihli cu a hlamamana, hla kitaʉia maraiahlʉ mana tamalʉngalʉ .</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <AUDIO file="族語短文_Saaroa_555091.mp3" url="https://web.klokah.tw/text/sound//35661/555091.mp3"/>
    </S>
    <S id="723094">
        <FORM>pakisuahlai ku kana’ana tainini macahliisa kari, tam masivacangʉ kari Hla’alua, macahlia mʉmʉa masi kari sumukuhlu, kari puutu hla kari ’aumu.</FORM>
        <TRANSL xml:lang="zh">我問他會哪些語言，他的拉阿魯哇語說得很流利，也會說布農語、客家話和日本話。</TRANSL>
        <AUDIO file="族語短文_Saaroa_723094.mp3" url="https://web.klokah.tw/text/sound//35661/723094.mp3"/>
    </S>
    <S id="555093">
        <FORM>hlipakisuahlai ku kana’ana iniciki macahlia, usuanganaiau hlimusuturu kari ’aumu akuku mainimana, usumanʉisa ia cucu tahlana sumukuhlu ma ta’iaraisana tumahlaʉ pautuahlangʉisa cucupuutu, kuhlaisai matumuhlu a acahlisa kari.</FORM>
        <TRANSL xml:lang="zh">我問他才知道，原來他小時候就學日本話，太太是布農族人，而他工作上認識許多客家人，所以他會說這麼多語言。</TRANSL>
        <AUDIO file="族語短文_Saaroa_555093.mp3" url="https://web.klokah.tw/text/sound//35661/555093.mp3"/>
    </S>
    <S id="555094">
        <FORM>akuku takuliliungu amu, hlimakakari hlamamana tam tumuhlu ausikan siaracahlia isa mʉrʉcʉka.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Saaroa_555094.mp3" url="https://web.klokah.tw/text/sound//35661/555094.mp3"/>
    </S>
    <S id="555095">
        <FORM>maniki a mu kutuahlʉ rianʉ a timatakahlangʉ, hla maru a mu uruamia ’arivungua sipiakiatitipa, acahli maiatuhluhlu tumimahla.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Saaroa_555095.mp3" url="https://web.klokah.tw/text/sound//35661/555095.mp3"/>
    </S>
    <S id="555096">
        <FORM>akuku mainimana kuaku macahlia tahlana vunguka takacicihli, marinu aku mahlikua cucumacu.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Saaroa_555096.mp3" url="https://web.klokah.tw/text/sound//35661/555096.mp3"/>
    </S>
    <S id="555322">
        <FORM>kumita ama’a rumahlaʉ hliulavalava cu ku cucuaari mʉrʉcʉka.</FORM>
        <TRANSL xml:lang="zh">爸爸看到後對我說我以後一定很會打獵。</TRANSL>
        <AUDIO file="族語短文_Saaroa_555322.mp3" url="https://web.klokah.tw/text/sound//35673/555322.mp3"/>
    </S>
    <S id="555159">
        <FORM>kisasuamu tamu ahlaina musa tai’a’ana tarʉtatʉatʉkʉhlʉ pu’a turukuka, pahlalalangʉ avavu kuaruvaruvana uvura hlimilavaʉ hlahlusa.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Saaroa_555159.mp3" url="https://web.klokah.tw/text/sound//35665/555159.mp3"/>
    </S>
    <S id="555163">
        <FORM>hlipu’a cu mu pangʉtahlʉ hla ’ukuhlucu mimiliki.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Saaroa_555163.mp3" url="https://web.klokah.tw/text/sound//35665/555163.mp3"/>
    </S>
    <S id="555161">
        <FORM>hlipu’a a mu takungukungu, vukuri hla caipu matavuhliu.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Saaroa_555161.mp3" url="https://web.klokah.tw/text/sound//35665/555161.mp3"/>
    </S>
    <S id="555164">
        <FORM>micalivi amu i’a’ana papa’a, amihla cucui’a’ana, “ngasa pu’au? taisa hla mavʉhlʉ a turukukana arinani, utulu hlimiungu ucani.”</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Saaroa_555164.mp3" url="https://web.klokah.tw/text/sound//35665/555164.mp3"/>
    </S>
    <S id="555160">
        <FORM>micalivicu a mu i’a’ana hlatʉngʉ, maru a i’a’ana hlatʉngʉ matumuhlu mavacangʉ hlatʉngʉ.</FORM>
        <TRANSL xml:lang="zh">我們經過了菜攤，菜攤有好多新鮮的青菜。</TRANSL>
        <AUDIO file="族語短文_Saaroa_555160.mp3" url="https://web.klokah.tw/text/sound//35665/555160.mp3"/>
    </S>
    <S id="555162">
        <FORM>patʉkʉ cucui’a’ana masukiu’u amihla, “tam maami a pangʉtahlʉ hla ’ukuhlucu mimiliki ku. pu’akia mainimaini mau!”</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Saaroa_555162.mp3" url="https://web.klokah.tw/text/sound//35665/555162.mp3"/>
    </S>
    <S id="555169">
        <FORM>rahlua cu a upapalu, sʉsʉma cu a langica.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Saaroa_555169.mp3" url="https://web.klokah.tw/text/sound//35665/555169.mp3"/>
    </S>
    <S id="555170">
        <FORM>pata’arivungua hlimilavaʉ hlahlusa puaili amihla, umarilʉmʉlʉmʉ kutuahlicu taluavaʉlʉ, mungahlʉ taluavaʉlana ari iniciki puaili.</FORM>
        <TRANSL xml:lang="zh">弟弟打電話回來說，軍隊突然不能放假了，要下一個禮拜日才回來。</TRANSL>
        <AUDIO file="族語短文_Saaroa_555170.mp3" url="https://web.klokah.tw/text/sound//35665/555170.mp3"/>
    </S>
    <S id="555166">
        <FORM>hla amihla cucui’a’ana tam kulangʉlangʉ, kucu tuahlʉ mariahlamasʉ.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Saaroa_555166.mp3" url="https://web.klokah.tw/text/sound//35665/555166.mp3"/>
    </S>
    <S id="555167">
        <FORM>patʉkʉ cucui’a’ana amihla, muara pu’a vutukuhlu ku, taisa hla kulangʉlangʉ vutukuhlu ku.</FORM>
        <TRANSL xml:lang="zh">隔壁的老闆說，來買我的魚，我的魚又大又便宜。</TRANSL>
        <AUDIO file="族語短文_Saaroa_555167.mp3" url="https://web.klokah.tw/text/sound//35665/555167.mp3"/>
    </S>
    <S id="555172">
        <FORM>makuakuamu muricucu kualʉsʉ uumu kuavacangʉ siacalaia kuaruvaruvana.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Saaroa_555172.mp3" url="https://web.klokah.tw/text/sound//35665/555172.mp3"/>
    </S>
    <S id="555229">
        <FORM>maru cacihli laʉlaʉviku pia Caʉpʉisana, karʉkʉhlʉ kana’ana asapu mahlava cacalaisa.</FORM>
        <TRANSL xml:lang="zh">我有一個同學叫Caʉpʉna，他常常忘記帶東西。</TRANSL>
        <AUDIO file="族語短文_Saaroa_555229.mp3" url="https://web.klokah.tw/text/sound//35669/555229.mp3"/>
    </S>
    <S id="555235">
        <FORM>sala aisa, hlatumua Caʉpʉna musa tatiahla, hlaa asapu kana’ana mahlava sipiarisi.</FORM>
        <TRANSL xml:lang="zh">路途中，Caʉpʉna想上廁所，但他忘記帶衛生紙。</TRANSL>
        <AUDIO file="族語短文_Saaroa_555235.mp3" url="https://web.klokah.tw/text/sound//35669/555235.mp3"/>
    </S>
    <S id="555230">
        <FORM>akuku umaiaiapʉ, umahlikua kana’ana laʉlaʉvʉisa umuhli siasuhlatʉ, siasamusu ahla siakatʉka.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Saaroa_555230.mp3" url="https://web.klokah.tw/text/sound//35669/555230.mp3"/>
    </S>
    <S id="555233">
        <FORM>ulavaisa riani cu kupauhli isana.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Saaroa_555233.mp3" url="https://web.klokah.tw/text/sound//35669/555233.mp3"/>
    </S>
    <S id="555239">
        <FORM>umaiiapʉ matata, mualualu Caʉpʉna mahlukua ariatʉkʉrana, hliuhliana Caʉpʉna sapialaliacu mʉmʉa.</FORM>
        <TRANSL xml:lang="zh">隔天上學，Caʉpʉna很早就到學校了，Caʉpʉna把跟同學借的東西都還給同學們。</TRANSL>
        <AUDIO file="族語短文_Saaroa_555239.mp3" url="https://web.klokah.tw/text/sound//35669/555239.mp3"/>
    </S>
    <S id="555232">
        <FORM>maru a takuliacʉ isa, karʉkʉhlʉ umuhli kua apuaili.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Saaroa_555232.mp3" url="https://web.klokah.tw/text/sound//35669/555232.mp3"/>
    </S>
    <S id="555234">
        <FORM>maru ucani ari, kiʉlʉsia amu musa mutatahluvatʉ.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Saaroa_555234.mp3" url="https://web.klokah.tw/text/sound//35669/555234.mp3"/>
    </S>
    <S id="555312">
        <FORM>amaku ia miararuma cucu mʉrʉcʉka.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Saaroa_555312.mp3" url="https://web.klokah.tw/text/sound//35673/555312.mp3"/>
    </S>
    <S id="555237">
        <FORM>mutʉngʉtʉngʉ tumangi, umarucarucakʉ kana’ana amihla, “tiaramu mʉmʉa kupauhli ihlaku sipiarisi.”</FORM>
        <TRANSL xml:lang="zh">Caʉpʉna急的哭了出來。他生氣的說：「為什麼大家都不借我衛生紙。」</TRANSL>
        <AUDIO file="族語短文_Saaroa_555237.mp3" url="https://web.klokah.tw/text/sound//35669/555237.mp3"/>
    </S>
    <S id="555236">
        <FORM>umahlikua laʉlaʉvʉisa kana’ana umuhli sipiarisi, ahli’aimau rianʉ mʉmʉa masiaili amihla, kuaku mahlava mʉmʉa.</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <AUDIO file="族語短文_Saaroa_555236.mp3" url="https://web.klokah.tw/text/sound//35669/555236.mp3"/>
    </S>
    <S id="555238">
        <FORM>kihlamuhlamu laʉlaʉvʉisa kana’ana, ta’iaraisaka kuu takacicihli mahlava, hla hliumuhli kuapuaili pahlivinga, ihlau kuu apuaili.</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Saaroa_555238.mp3" url="https://web.klokah.tw/text/sound//35669/555238.mp3"/>
    </S>
    <S id="555240">
        <FORM>umahlikua laʉlaʉvʉisa kana’ana akuainita’ai, hla amihla cucuaari tʉtʉrʉaku takacicihli mahlava pahlivinga, sia’ʉ’ʉraisamana mʉmʉa pauhli ihlaku pahlivinga.</FORM>
        <TRANSL xml:lang="zh">Caʉpʉna向同學們道歉，並說他以後一定會自己帶東西，也謝謝同學們之前願意借他東西。</TRANSL>
        <AUDIO file="族語短文_Saaroa_555240.mp3" url="https://web.klokah.tw/text/sound//35669/555240.mp3"/>
    </S>
    <S id="555315">
        <FORM>marumaru maci alʉmʉhlʉ, marumaru maci laarʉ, apahlapa maru hlatarʉaʉ mʉmʉa.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <AUDIO file="族語短文_Saaroa_555315.mp3" url="https://web.klokah.tw/text/sound//35673/555315.mp3"/>
    </S>
    <S id="555320">
        <FORM>tam macahlia amaku tumamahlʉngʉ tilu, amihla ama’ana, kani’ina maruamia matiasangalʉ hlatarʉaʉ, puamahlʉmahlʉngʉ amu hlikiramia kuli’i, ikaku tatahlʉ kuli’i a ringai.</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。</TRANSL>
        <AUDIO file="族語短文_Saaroa_555320.mp3" url="https://web.klokah.tw/text/sound//35673/555320.mp3"/>
    </S>
    <S id="555313">
        <FORM>akuku mainimana, musa ama’a nua tamalʉngalʉ vuvulunga ruvana, mahlava hlitakʉ hla hlahlitu.</FORM>
        <TRANSL xml:lang="zh">我小的時候，爸爸和叔叔在晚上出門，帶著獵刀和獵槍。</TRANSL>
        <AUDIO file="族語短文_Saaroa_555313.mp3" url="https://web.klokah.tw/text/sound//35673/555313.mp3"/>
    </S>
    <S id="555316">
        <FORM>maru kana’ana miararuma pususua papa’a, uvara cucutahlana siacalai.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <AUDIO file="族語短文_Saaroa_555316.mp3" url="https://web.klokah.tw/text/sound//35673/555316.mp3"/>
    </S>
    <S id="555321">
        <FORM>marapihli tuahlʉ makulai mʉlʉvʉ hlamama muasa mʉrʉcʉka, ariari a ku takutatahlamʉ tumahlʉngʉ ringai, macuisa makulai ringai ku maritʉahlʉ kuli’i.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Saaroa_555321.mp3" url="https://web.klokah.tw/text/sound//35673/555321.mp3"/>
    </S>
    <S id="555314">
        <FORM>sihlangʉ, mahlava hlipanaisa hlakana’ana kuli’i puaili.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Saaroa_555314.mp3" url="https://web.klokah.tw/text/sound//35673/555314.mp3"/>
    </S>
    <S id="555317">
        <FORM>apiarasʉ a ku ama’ana, tumua mʉlʉvʉ ama’ana musa mʉrʉcʉka.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Saaroa_555317.mp3" url="https://web.klokah.tw/text/sound//35673/555317.mp3"/>
    </S>
    <S id="555325">
        <FORM>amihla ama’ana, sia’ʉ’ʉraisa ’ihlacu langica, uvura ihlata matumuhlu kuli’i.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Saaroa_555325.mp3" url="https://web.klokah.tw/text/sound//35673/555325.mp3"/>
    </S>
    <S id="555319">
        <FORM>hlahlahlusa miararuma macahlia mʉmʉa maruamia ringai matiasangalʉ kuli’i, macahlia hlakana’ana tumamahlʉngʉ tilu hla ’acʉvʉ.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <AUDIO file="族語短文_Saaroa_555319.mp3" url="https://web.klokah.tw/text/sound//35673/555319.mp3"/>
    </S>
    <S id="555318">
        <FORM>amihla ama’ana macu a ku arataisa iniciki ruavici ihlaku musa.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Saaroa_555318.mp3" url="https://web.klokah.tw/text/sound//35673/555318.mp3"/>
    </S>
    <S id="555323">
        <FORM>arataisa cu a ku kani’i, mataraingi a ku vuuru hla ripasʉ, mʉlʉvʉ ama’a musa mʉrʉcʉka.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Saaroa_555323.mp3" url="https://web.klokah.tw/text/sound//35673/555323.mp3"/>
    </S>
    <S id="555171">
        <FORM>amihla tamu ahlainana hliavavucu a matumuhlu, pakuvavau rianʉ a cucu’u kualʉsikia uumu!</FORM>
        <TRANSL xml:lang="zh">奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Saaroa_555171.mp3" url="https://web.klokah.tw/text/sound//35665/555171.mp3"/>
    </S>
    <S id="555324">
        <FORM>macu a puaili miararuma rumahlaʉ hlipana kuli’i pupusuaisana cucutahlana.</FORM>
        <TRANSL xml:lang="zh">回村時將獵到的獵物和族人們分享。</TRANSL>
        <AUDIO file="族語短文_Saaroa_555324.mp3" url="https://web.klokah.tw/text/sound//35673/555324.mp3"/>
    </S>
    <S id="555165">
        <FORM>cacurunu tamuahlainana tamuucu langʉlangʉ, pakisuahlai cucui’a’ana acahli i mainimainikia kulangʉlangʉ.</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Saaroa_555165.mp3" url="https://web.klokah.tw/text/sound//35665/555165.mp3"/>
    </S>
    <S id="555168">
        <FORM>mulavaʉ pu’a cu amu turukuka pu’a cu vutukuhlu mʉmʉa, puaili salia pahlacani tuu’una camai.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Saaroa_555168.mp3" url="https://web.klokah.tw/text/sound//35665/555168.mp3"/>
    </S>
    <S id="555231">
        <FORM>mungahlʉ, mupapuahlʉ, mutatuluhlu, rianʉ mʉmʉa umauhlisana.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Saaroa_555231.mp3" url="https://web.klokah.tw/text/sound//35669/555231.mp3"/>
    </S>
</TEXT>
