<TEXT id="eP3_族語短文_Kavalan" xml:lang="ckv" source="ePark3 族語短文 Kavalan" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="527962">
        <FORM>masulun iku tu tina ku melusit sa tati semaqsaqay.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Kavalan_527962.mp3" url="https://web.klokah.tw/text/sound//33920/527962.mp3"/>
    </S>
    <S id="528067">
        <FORM>siRab, matiw iku sa damu melaut tu baqi ku.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Kavalan_528067.mp3" url="https://web.klokah.tw/text/sound//33928/528067.mp3"/>
    </S>
    <S id="508082">
        <FORM>muwaza qitun na ta mazemunan qemizuan lazat, Raqana qautubay imi matiw tayan.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Kavalan_508082.mp3" url="https://web.klokah.tw/text/sound//32036/508082.mp3"/>
    </S>
    <S id="508076">
        <FORM>maqezi imi ta taipakan mezaqis tu gasuling matiw sa taitung.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Kavalan_508076.mp3" url="https://web.klokah.tw/text/sound//32036/508076.mp3"/>
    </S>
    <S id="508080">
        <FORM>ta paRaman, azasan na imi na tama ku paqan tu sizi seRay mezaqis tu qebayu.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <AUDIO file="族語短文_Kavalan_508080.mp3" url="https://web.klokah.tw/text/sound//32036/508080.mp3"/>
    </S>
    <S id="508028">
        <FORM>melizaq iku tu pinileppaw niaq.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Kavalan_508028.mp3" url="https://web.klokah.tw/text/sound//32032/508028.mp3"/>
    </S>
    <S id="527856">
        <FORM>setangi upitu duki maseq iku ta taqsian.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Kavalan_527856.mp3" url="https://web.klokah.tw/text/sound//33912/527856.mp3"/>
    </S>
    <S id="508018">
        <FORM>sunis na kebalan aiku.</FORM>
        <TRANSL xml:lang="zh">我是噶瑪蘭族的小孩。</TRANSL>
        <AUDIO file="族語短文_Kavalan_508018.mp3" url="https://web.klokah.tw/text/sound//32032/508018.mp3"/>
    </S>
    <S id="508081">
        <FORM>qaRabi na, masulun imi matiw ta mazemunan qemizuan lazat qeman.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Kavalan_508081.mp3" url="https://web.klokah.tw/text/sound//32036/508081.mp3"/>
    </S>
    <S id="508077">
        <FORM>maseq tu taitung, pasaqay tu qitun tama ku mawtu ta teqezan na qitun semuna timaimian.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Kavalan_508077.mp3" url="https://web.klokah.tw/text/sound//32036/508077.mp3"/>
    </S>
    <S id="508078">
        <FORM>leppaw na tama ku mai medaud tu teqezan na qitun, pasaqay tu qitun kikiyama maseq ti.</FORM>
        <TRANSL xml:lang="zh">車站離叔叔家沒有很遠，開車一下子就到了。</TRANSL>
        <AUDIO file="族語短文_Kavalan_508078.mp3" url="https://web.klokah.tw/text/sound//32036/508078.mp3"/>
    </S>
    <S id="508019">
        <FORM>yau ta pateRungan leppaw niaq.</FORM>
        <TRANSL xml:lang="zh">我們家住在新社。</TRANSL>
        <AUDIO file="族語短文_Kavalan_508019.mp3" url="https://web.klokah.tw/text/sound//32032/508019.mp3"/>
    </S>
    <S id="508136">
        <FORM>yau muwaza qenaRayngan niaq mipil, wanayka paninguan niaq tu azazasaz ay simaipilan, qanengi muman paqangi mipil.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Kavalan_508136.mp3" url="https://web.klokah.tw/text/sound//32040/508136.mp3"/>
    </S>
    <S id="508134">
        <FORM>pasanu iku timazipana qawka mesuppaR, timangu kiya pama sinanam ti tu sikawman na zipun, kizay ya lazat ya napawan na, ta qakelawkawayan na mazemun qenanaman na tu lazat na busus, Raqana mesuppaR aizipna tu muwaza sikawman.</FORM>
        <TRANSL xml:lang="zh">我問他才知道，原來他小時候就學日本話，太太是阿美族人，而他工作上認識許多閩南人，所以他會說這麼多語言。</TRANSL>
        <AUDIO file="族語短文_Kavalan_508134.mp3" url="https://web.klokah.tw/text/sound//32040/508134.mp3"/>
    </S>
    <S id="508023">
        <FORM>ibabaw tama ku, tayzin tama ku.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Kavalan_508023.mp3" url="https://web.klokah.tw/text/sound//32032/508023.mp3"/>
    </S>
    <S id="508138">
        <FORM>muwaza ti qenasuppaRan nani, meRakebalan ay lazat ta aneman na, maken tatezuma, qaRuzangian ay qaya.</FORM>
        <TRANSL xml:lang="zh">瞭解愈多以後，愈覺得自己身為噶瑪蘭族人，是很獨特的，也很值得驕傲。</TRANSL>
        <AUDIO file="族語短文_Kavalan_508138.mp3" url="https://web.klokah.tw/text/sound//32040/508138.mp3"/>
    </S>
    <S id="508020">
        <FORM>kinlima aimi meniz saleppawan.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Kavalan_508020.mp3" url="https://web.klokah.tw/text/sound//32032/508020.mp3"/>
    </S>
    <S id="508130">
        <FORM>temaqsi ti ta Rayan taqsian nani, sinanam iku tu ussiq sataqsian tu zana yencumin ay, mesuppaR ti ta lawlawan ay yencumin yau naququni ay muwaza wawaway na.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Kavalan_508130.mp3" url="https://web.klokah.tw/text/sound//32040/508130.mp3"/>
    </S>
    <S id="508027">
        <FORM>aiku seRay qanqaqa ku masulun imi qemapaR tu biyat.</FORM>
        <TRANSL xml:lang="zh">我和兄姊們會一起抓青蛙。</TRANSL>
        <AUDIO file="族語短文_Kavalan_508027.mp3" url="https://web.klokah.tw/text/sound//32032/508027.mp3"/>
    </S>
    <S id="508021">
        <FORM>kintulu aimi nansuani.</FORM>
        <TRANSL xml:lang="zh">我們有三個兄弟姊妹。</TRANSL>
        <AUDIO file="族語短文_Kavalan_508021.mp3" url="https://web.klokah.tw/text/sound//32032/508021.mp3"/>
    </S>
    <S id="508024">
        <FORM>qiwat tina ku, ising tina ku.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Kavalan_508024.mp3" url="https://web.klokah.tw/text/sound//32032/508024.mp3"/>
    </S>
    <S id="508025">
        <FORM>tama ku ta leppawan temankebalan timaimian.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Kavalan_508025.mp3" url="https://web.klokah.tw/text/sound//32032/508025.mp3"/>
    </S>
    <S id="508083">
        <FORM>ngid imi qawi nani, qawka mesuppaR maRuzik ti utubay niaq, mezaqis ti imi tu basu wi.</FORM>
        <TRANSL xml:lang="zh">要離開的時候，才發現摩托車被偷了，我們只好搭公車離開。</TRANSL>
        <AUDIO file="族語短文_Kavalan_508083.mp3" url="https://web.klokah.tw/text/sound//32036/508083.mp3"/>
    </S>
    <S id="508075">
        <FORM>ta hibangan deddan zau, aiku seRay tazungan ay qaqa ku matiw sa taitung melaut tu tama ku.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Kavalan_508075.mp3" url="https://web.klokah.tw/text/sound//32036/508075.mp3"/>
    </S>
    <S id="508131">
        <FORM>Raqana, hibangan na tasaw setangi, aiku seRay Runanay ay qaqa temanan sa damu melaut tu baqian, ngid qasuppaR tu naquni ya wawaway na zata.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Kavalan_508131.mp3" url="https://web.klokah.tw/text/sound//32040/508131.mp3"/>
    </S>
    <S id="508137">
        <FORM>kiya pama mai iku mesuppaR tu naquni waway na kebalan, yencumin ya aizipna yau qanasikazan na.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Kavalan_508137.mp3" url="https://web.klokah.tw/text/sound//32040/508137.mp3"/>
    </S>
    <S id="508084">
        <FORM>tangi temanan maseq ti imi tu taipak, Raynguan niaq makala ti uu qemuni ya utubay na ni tama.</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有。</TRANSL>
        <AUDIO file="族語短文_Kavalan_508084.mp3" url="https://web.klokah.tw/text/sound//32036/508084.mp3"/>
    </S>
    <S id="508133">
        <FORM>pasanu iku mesuppaR tu utani sikawman, nengi tenankebalan na, suppaR temanbusus qaya, tamankizaya seRay temanzipun.</FORM>
        <TRANSL xml:lang="zh">我問他會哪些語言，他的噶瑪蘭語說得很流利，也會說閩語、阿美語和日本話。</TRANSL>
        <AUDIO file="族語短文_Kavalan_508133.mp3" url="https://web.klokah.tw/text/sound//32040/508133.mp3"/>
    </S>
    <S id="508079">
        <FORM>mezaki tu Raya ay qizunan paRama ya leppaw na tama, masulun imi qazitinsia matiw ta paRaman.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Kavalan_508079.mp3" url="https://web.klokah.tw/text/sound//32036/508079.mp3"/>
    </S>
    <S id="508022">
        <FORM>aiku seRay tama, tina, Runanay ay qaqa, tazungan ay qaqa matapun qemizuan.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Kavalan_508022.mp3" url="https://web.klokah.tw/text/sound//32032/508022.mp3"/>
    </S>
    <S id="527857">
        <FORM>siangatu ti temaqsi, semuRem ti patudan ta tudan, semanu ti ya pancang,“ qiRi ka! subat ka!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Kavalan_527857.mp3" url="https://web.klokah.tw/text/sound//33912/527857.mp3"/>
    </S>
    <S id="508026">
        <FORM>hibangan niz imi temanan sa damu.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Kavalan_508026.mp3" url="https://web.klokah.tw/text/sound//32032/508026.mp3"/>
    </S>
    <S id="508129">
        <FORM>kiya pama yau imi ta pateRungan qemizuan, temaqsi nani, matalin ti sa sulin, yau ti ta tukayan qemizuan.</FORM>
        <TRANSL xml:lang="zh">小時候我們家住在新社，上學以後，就搬到了樹林，一直在都市裡居住。</TRANSL>
        <AUDIO file="族語短文_Kavalan_508129.mp3" url="https://web.klokah.tw/text/sound//32040/508129.mp3"/>
    </S>
    <S id="527858">
        <FORM>Rayan niaq sikawma, “patudan nengi aisu”.</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Kavalan_527858.mp3" url="https://web.klokah.tw/text/sound//33912/527858.mp3"/>
    </S>
    <S id="527859">
        <FORM>temaqsi nani, temud patudan timaimi tu sabidangan ay sikawman na kebalan.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Kavalan_527859.mp3" url="https://web.klokah.tw/text/sound//33912/527859.mp3"/>
    </S>
    <S id="527860">
        <FORM>qeminunung imi tu patudan meliyam, satezay ti imi tu zana sabidang ay satezayan.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Kavalan_527860.mp3" url="https://web.klokah.tw/text/sound//33912/527860.mp3"/>
    </S>
    <S id="527910">
        <FORM>ti utay nangan ku.</FORM>
        <TRANSL xml:lang="zh">我的名字是utay。</TRANSL>
        <AUDIO file="族語短文_Kavalan_527910.mp3" url="https://web.klokah.tw/text/sound//33916/527910.mp3"/>
    </S>
    <S id="527911">
        <FORM>ti asing nangan na tama ku.</FORM>
        <TRANSL xml:lang="zh">我爸爸的名字是asing。</TRANSL>
        <AUDIO file="族語短文_Kavalan_527911.mp3" url="https://web.klokah.tw/text/sound//33916/527911.mp3"/>
    </S>
    <S id="527912">
        <FORM>ti ipay nangan na tina ku.</FORM>
        <TRANSL xml:lang="zh">我媽媽的名字是ipay。</TRANSL>
        <AUDIO file="族語短文_Kavalan_527912.mp3" url="https://web.klokah.tw/text/sound//33916/527912.mp3"/>
    </S>
    <S id="527914">
        <FORM>yau paqenanem qaqa ku, ti buya nangan na, Rabetin yau ussiq ti tasaw na.</FORM>
        <TRANSL xml:lang="zh">我有一個哥哥，他叫buya，他今年11歲。</TRANSL>
        <AUDIO file="族語短文_Kavalan_527914.mp3" url="https://web.klokah.tw/text/sound//33916/527914.mp3"/>
    </S>
    <S id="527915">
        <FORM>masulun imi temaqsi ta taqsian.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Kavalan_527915.mp3" url="https://web.klokah.tw/text/sound//33916/527915.mp3"/>
    </S>
    <S id="508135">
        <FORM>ta nipasanuan niaq nani, semanu ya baqian tu muwaza qenasuppaR na waway na semalaw masang.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Kavalan_508135.mp3" url="https://web.klokah.tw/text/sound//32040/508135.mp3"/>
    </S>
    <S id="527862">
        <FORM>pitemawaR iku temaqsi, pitemawaR iku sinanam tu sikawman na kebalan, tankebalan pa iku tu tina paipil.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Kavalan_527862.mp3" url="https://web.klokah.tw/text/sound//33912/527862.mp3"/>
    </S>
    <S id="508132">
        <FORM>uwalu betin ti tasaw na baqian, wanayka taytan ta zau sunis pama.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <AUDIO file="族語短文_Kavalan_508132.mp3" url="https://web.klokah.tw/text/sound//32040/508132.mp3"/>
    </S>
    <S id="527969">
        <FORM>tanan ti imi qaya.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Kavalan_527969.mp3" url="https://web.klokah.tw/text/sound//33920/527969.mp3"/>
    </S>
    <S id="528260">
        <FORM>Raylikuz taqa ti imi paliway timaizipana.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Kavalan_528260.mp3" url="https://web.klokah.tw/text/sound//33940/528260.mp3"/>
    </S>
    <S id="527913">
        <FORM>Rabetin ti tasaw ku.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Kavalan_527913.mp3" url="https://web.klokah.tw/text/sound//33916/527913.mp3"/>
    </S>
    <S id="527970">
        <FORM>temanan ta lazanan nani, temunuR iku tu buletedan.</FORM>
        <TRANSL xml:lang="zh">在回家的路上，我跟星星許願。</TRANSL>
        <AUDIO file="族語短文_Kavalan_527970.mp3" url="https://web.klokah.tw/text/sound//33920/527970.mp3"/>
    </S>
    <S id="528347">
        <FORM>mesuppaR tama ku semangi tu tiwa tikas, sikawma tama ku,“ saqapaRan tu tiquRis zau, paqangi ita temita tu qenazepanan na pasan, sepawan ta tikas ta wakadan.”</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓竹雞的，我們要仔細觀察獵物的腳印，陷阱要放在獵物走的路上。</TRANSL>
        <AUDIO file="族語短文_Kavalan_528347.mp3" url="https://web.klokah.tw/text/sound//33944/528347.mp3"/>
    </S>
    <S id="527918">
        <FORM>melizaq iku menanam tu tasu ay kaput, nengi imi matapun satezay seRay menanguy.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Kavalan_527918.mp3" url="https://web.klokah.tw/text/sound//33916/527918.mp3"/>
    </S>
    <S id="528018">
        <FORM>yau ta kinilan na leppaw niaq taqsian ku, pitemawaR iku semaqay matiw, semaqay temanan qaya.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Kavalan_528018.mp3" url="https://web.klokah.tw/text/sound//33924/528018.mp3"/>
    </S>
    <S id="527916">
        <FORM>aiku seRay qaqa ku nizu melizaq satezay.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Kavalan_527916.mp3" url="https://web.klokah.tw/text/sound//33916/527916.mp3"/>
    </S>
    <S id="527967">
        <FORM>semanu ti ti tina,“ pasi qayau pa ti banged.”</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Kavalan_527967.mp3" url="https://web.klokah.tw/text/sound//33920/527967.mp3"/>
    </S>
    <S id="528019">
        <FORM>mai tabay taqsian niaq, mai mazemun pataqsian, simqananam meniz.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Kavalan_528019.mp3" url="https://web.klokah.tw/text/sound//33924/528019.mp3"/>
    </S>
    <S id="527968">
        <FORM>qaRabi ti, mai tu lanem ta deddanan, mezukat ti buletedan.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Kavalan_527968.mp3" url="https://web.klokah.tw/text/sound//33920/527968.mp3"/>
    </S>
    <S id="527966">
        <FORM>mipil iku tu tina ku,“ manna RatebaRi ti ya deddan?”</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <AUDIO file="族語短文_Kavalan_527966.mp3" url="https://web.klokah.tw/text/sound//33920/527966.mp3"/>
    </S>
    <S id="528023">
        <FORM>yau ay semupas tu dengat, yau ay seminap.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Kavalan_528023.mp3" url="https://web.klokah.tw/text/sound//33924/528023.mp3"/>
    </S>
    <S id="528022">
        <FORM>pitemawaR imi seminap, paqangian niaq paqedasaq tudan niaq.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Kavalan_528022.mp3" url="https://web.klokah.tw/text/sound//33924/528022.mp3"/>
    </S>
    <S id="527965">
        <FORM>qemadanan, RatebaRi ti ya deddan.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Kavalan_527965.mp3" url="https://web.klokah.tw/text/sound//33920/527965.mp3"/>
    </S>
    <S id="527971">
        <FORM>“naRin patuqazan ya banged, ngid pama iku lusit sa tati semaqsaqay.”</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Kavalan_527971.mp3" url="https://web.klokah.tw/text/sound//33920/527971.mp3"/>
    </S>
    <S id="528020">
        <FORM>matapun imi sunsunis meniz ta unduban, mawRat tu mali, sidadak qaya.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Kavalan_528020.mp3" url="https://web.klokah.tw/text/sound//33924/528020.mp3"/>
    </S>
    <S id="528021">
        <FORM>masulun timaimi mawRawRat patudan niaq, azu saleppawan aimi.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Kavalan_528021.mp3" url="https://web.klokah.tw/text/sound//33924/528021.mp3"/>
    </S>
    <S id="527963">
        <FORM>puli ya deddan, semin qenamammaq na, saRu ya bali.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Kavalan_527963.mp3" url="https://web.klokah.tw/text/sound//33920/527963.mp3"/>
    </S>
    <S id="528024">
        <FORM>seminap imi qaya tu tuqtuqusan na taqsian, sinapun tu kelawkawayan, pitemawaR dasaq ya taqsian niaq.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Kavalan_528024.mp3" url="https://web.klokah.tw/text/sound//33924/528024.mp3"/>
    </S>
    <S id="528068">
        <FORM>tennes ti imi mai simqatazay, sizenges iku timaizipana.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Kavalan_528068.mp3" url="https://web.klokah.tw/text/sound//33928/528068.mp3"/>
    </S>
    <S id="528069">
        <FORM>taytan na iku na baqi, paqanan na tu pelulu, pananuman na tu ucia.</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <AUDIO file="族語短文_Kavalan_528069.mp3" url="https://web.klokah.tw/text/sound//33928/528069.mp3"/>
    </S>
    <S id="528070">
        <FORM>datebus nipaluman na baqi tu pelulu, maken nengi qanan.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Kavalan_528070.mp3" url="https://web.klokah.tw/text/sound//33928/528070.mp3"/>
    </S>
    <S id="528071">
        <FORM>melizaq iku menanum tu ucia ni baqi, nengi nanuman.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Kavalan_528071.mp3" url="https://web.klokah.tw/text/sound//33928/528071.mp3"/>
    </S>
    <S id="528072">
        <FORM>tutu ti nani, masulun iku tu bai ku meRamaz tu satutuan.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Kavalan_528072.mp3" url="https://web.klokah.tw/text/sound//33928/528072.mp3"/>
    </S>
    <S id="528074">
        <FORM>pun ti qeman satutu, matiw imi sa bawbi qaytenned.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Kavalan_528074.mp3" url="https://web.klokah.tw/text/sound//33928/528074.mp3"/>
    </S>
    <S id="528137">
        <FORM>semuRem ti ta tunguyenan, semanu ti patudan,“ ta ngayawan nani adam. ta tuRuzan nani, siqqay. aimu ti temaytayta.”</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Kavalan_528137.mp3" url="https://web.klokah.tw/text/sound//33932/528137.mp3"/>
    </S>
    <S id="528073">
        <FORM>muwaza niRamazan na ni bai tu satutuan, yau baut, yau taquq, yau salu seRay luli.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <AUDIO file="族語短文_Kavalan_528073.mp3" url="https://web.klokah.tw/text/sound//33928/528073.mp3"/>
    </S>
    <S id="528138">
        <FORM>maytis iku tu siqqay, Raqana taqa iku tayta tu siqqay.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Kavalan_528138.mp3" url="https://web.klokah.tw/text/sound//33932/528138.mp3"/>
    </S>
    <S id="528140">
        <FORM>ta tunguyenan yau zu', kebayu seRay luqenaw, mai pama iku tumayta tu nazau ay pasan. meqayta ti nani, maken melizaq iku setangi.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Kavalan_528140.mp3" url="https://web.klokah.tw/text/sound//33932/528140.mp3"/>
    </S>
    <S id="528136">
        <FORM>azasan na imi na patudan matiw sa tunguyen setangi, yau imi paylit ta ngayawan na tanganan meRasa tu paya.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Kavalan_528136.mp3" url="https://web.klokah.tw/text/sound//33932/528136.mp3"/>
    </S>
    <S id="528075">
        <FORM>mala ti ti bai tu muwaza qawpiR, sebata seRay dukiyu bula timaikuan, sapatananan ku.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Kavalan_528075.mp3" url="https://web.klokah.tw/text/sound//33928/528075.mp3"/>
    </S>
    <S id="528076">
        <FORM>qawi ti iku zin ku ta qaniauan, sanuan ku tu qawtuan muman temayta ta qaniauan.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <AUDIO file="族語短文_Kavalan_528076.mp3" url="https://web.klokah.tw/text/sound//33928/528076.mp3"/>
    </S>
    <S id="528139">
        <FORM>meqayta ti iku tu muwaza adam temanbaseR ta paRinan, yau pama kuu ta ngaqatan na paRin maynep.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Kavalan_528139.mp3" url="https://web.klokah.tw/text/sound//33932/528139.mp3"/>
    </S>
    <S id="528185">
        <FORM>setangi qaRabian, tanan pa ti suani ku.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Kavalan_528185.mp3" url="https://web.klokah.tw/text/sound//33936/528185.mp3"/>
    </S>
    <S id="528187">
        <FORM>melaziw ti imi tu tiyam baliw tu tenned, yau muwaza tasu ay tenned ta tiyaman.</FORM>
        <TRANSL xml:lang="zh">我們經過了菜攤，店裡有好多新鮮的青菜。</TRANSL>
        <AUDIO file="族語短文_Kavalan_528187.mp3" url="https://web.klokah.tw/text/sound//33936/528187.mp3"/>
    </S>
    <S id="528188">
        <FORM>meRasa ti imi tu ingsay, beRasuk seRay tebaRi ay saytaw.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Kavalan_528188.mp3" url="https://web.klokah.tw/text/sound//33936/528188.mp3"/>
    </S>
    <S id="528142">
        <FORM>antemawaR qasulun pa iku tu tama, tina ku mawtu.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Kavalan_528142.mp3" url="https://web.klokah.tw/text/sound//33932/528142.mp3"/>
    </S>
    <S id="528198">
        <FORM>semanu ti ti bai,“ muwaza niRamazan ku, tingaR ika mazemun mawtu qeman.”</FORM>
        <TRANSL xml:lang="zh">奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Kavalan_528198.mp3" url="https://web.klokah.tw/text/sound//33936/528198.mp3"/>
    </S>
    <S id="528186">
        <FORM>matiw iku seRay bai ku sa sitiung meRasa tu taquq, pasaya meRamaz tu nengi qanan ay saRabian paqan tu suani ku.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Kavalan_528186.mp3" url="https://web.klokah.tw/text/sound//33936/528186.mp3"/>
    </S>
    <S id="528197">
        <FORM>yau ti dingwa na suani ku, pammeng sukaw pahibang ta hitayan, antemawaR ti lipayan qawka qanengi tanan.</FORM>
        <TRANSL xml:lang="zh">弟弟打電話回來說，軍隊突然不能放假了，要下一個禮拜日才回來。</TRANSL>
        <AUDIO file="族語短文_Kavalan_528197.mp3" url="https://web.klokah.tw/text/sound//33936/528197.mp3"/>
    </S>
    <S id="528141">
        <FORM>yau muwaza nipaninguan ku, sapataytan ku tu tama seRay tina ku.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Kavalan_528141.mp3" url="https://web.klokah.tw/text/sound//33932/528141.mp3"/>
    </S>
    <S id="528199">
        <FORM>tingaRan niaq ti qenasuani, mawtu masulun qeman saRabi.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Kavalan_528199.mp3" url="https://web.klokah.tw/text/sound//33936/528199.mp3"/>
    </S>
    <S id="528191">
        <FORM>melaziw ti imi tu tiyam baliw tu 'si, semanu ya tawki, “niana ngidan su Rasa? setangi ay taquq nizu Raya, misi, ussiq taquq utulu Rasibu asa na.”</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Kavalan_528191.mp3" url="https://web.klokah.tw/text/sound//33936/528191.mp3"/>
    </S>
    <S id="528192">
        <FORM>“siRis dames.” zin na bai ku, ipilan na tawki qanengi saizan tu kiya ni?</FORM>
        <TRANSL xml:lang="zh">奶奶覺得太貴了，問老闆可不可以便宜一點?</TRANSL>
        <AUDIO file="族語短文_Kavalan_528192.mp3" url="https://web.klokah.tw/text/sound//33936/528192.mp3"/>
    </S>
    <S id="528256">
        <FORM>yau paqenanem kaput ku ti utay. pataz kalingun mazas tu Ribang.</FORM>
        <TRANSL xml:lang="zh">我有一個同學叫utay，他常常忘記帶東西。</TRANSL>
        <AUDIO file="族語短文_Kavalan_528256.mp3" url="https://web.klokah.tw/text/sound//33940/528256.mp3"/>
    </S>
    <S id="528259">
        <FORM>wanayka sukaw waway na, pataz meliway tu Ribang nani, mai patadikud.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Kavalan_528259.mp3" url="https://web.klokah.tw/text/sound//33940/528259.mp3"/>
    </S>
    <S id="528189">
        <FORM>ta kinilan ay, baliw tu suykuo ay tawki semanu, “datebus unglay seRay lupas ku, Rasa ka tu qakiya!”</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Kavalan_528189.mp3" url="https://web.klokah.tw/text/sound//33936/528189.mp3"/>
    </S>
    <S id="528194">
        <FORM>semanu ti ya ta kinilan ay tawki,“ qawtu ka Rasa tu baut ku, Raya, saiz baut ku.”</FORM>
        <TRANSL xml:lang="zh">隔壁的老闆說，來買我的魚，我的魚又大又便宜。</TRANSL>
        <AUDIO file="族語短文_Kavalan_528194.mp3" url="https://web.klokah.tw/text/sound//33936/528194.mp3"/>
    </S>
    <S id="528195">
        <FORM>Raylikuz meRasa ti imi tu taquq, meRasa ti tu baut qaya. temanan ti ta leppawan, meRamaz ti tu satakanan tamun.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Kavalan_528195.mp3" url="https://web.klokah.tw/text/sound//33936/528195.mp3"/>
    </S>
    <S id="528190">
        <FORM>meRasa ti imi tu unglay seRay lupas.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Kavalan_528190.mp3" url="https://web.klokah.tw/text/sound//33936/528190.mp3"/>
    </S>
    <S id="528258">
        <FORM>qakelisa, siqazusa, siqatulu, qawman paliway aimi meniz timaizipana.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Kavalan_528258.mp3" url="https://web.klokah.tw/text/sound//33940/528258.mp3"/>
    </S>
    <S id="528193">
        <FORM>wanayka,“ mesaiz ti, Rayngu ti qasaizan.” zin na tawki semanu.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Kavalan_528193.mp3" url="https://web.klokah.tw/text/sound//33936/528193.mp3"/>
    </S>
    <S id="528196">
        <FORM>tennes ti melana, tedem ti deddan.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Kavalan_528196.mp3" url="https://web.klokah.tw/text/sound//33936/528196.mp3"/>
    </S>
    <S id="528262">
        <FORM>ta lazanan, ngid siabaRat ti utay, wanayka mekalingun ti mazas tu sakedisan.</FORM>
        <TRANSL xml:lang="zh">路途中，utay想上廁所，但他忘記帶衛生紙。</TRANSL>
        <AUDIO file="族語短文_Kavalan_528262.mp3" url="https://web.klokah.tw/text/sound//33940/528262.mp3"/>
    </S>
    <S id="527861">
        <FORM>muwaza ti nisinanam niaq tu sikawman na kebalan.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Kavalan_527861.mp3" url="https://web.klokah.tw/text/sound//33912/527861.mp3"/>
    </S>
    <S id="528348">
        <FORM>ngid iku qalazuk masulun tu Raqit matiw semalaw, pitemawaR iku sinanam semangi tu tikas. mai tennes, qanengi pa ti maken mala tu pasan tikas ku.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Kavalan_528348.mp3" url="https://web.klokah.tw/text/sound//33944/528348.mp3"/>
    </S>
    <S id="528257">
        <FORM>temaqsi ti nani, meliway aizipna ta kaputan tu bilu, sasupasan uu sasudadan.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Kavalan_528257.mp3" url="https://web.klokah.tw/text/sound//33940/528257.mp3"/>
    </S>
    <S id="528339">
        <FORM>pasalawan tama ku ta damuan.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Kavalan_528339.mp3" url="https://web.klokah.tw/text/sound//33944/528339.mp3"/>
    </S>
    <S id="528341">
        <FORM>teRi ti nani, mazas ti tu nisalawan temanan.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Kavalan_528341.mp3" url="https://web.klokah.tw/text/sound//33944/528341.mp3"/>
    </S>
    <S id="528343">
        <FORM>sinapunan na ti na qaniyau nisalawan ta suReman na damu, bula tu Raqit.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <AUDIO file="族語短文_Kavalan_528343.mp3" url="https://web.klokah.tw/text/sound//33944/528343.mp3"/>
    </S>
    <S id="528266">
        <FORM>temawaR na, semuRap ti ti utay maseq ta taqsian, patadikudan na ti niliwayan na tu Ribang ta kaputan na.</FORM>
        <TRANSL xml:lang="zh">隔天上學，utay很早就到學校了，utay把跟同學借的東西都還給同學們。</TRANSL>
        <AUDIO file="族語短文_Kavalan_528266.mp3" url="https://web.klokah.tw/text/sound//33940/528266.mp3"/>
    </S>
    <S id="528264">
        <FORM>muRing ti ti utay, qumnut ti semanu timaimian,“ manna taqa imu paliway tu sakedisan timaikuan!”</FORM>
        <TRANSL xml:lang="zh">utay急的哭了出來。他生氣的說，為什麼大家都不借我衛生紙!</TRANSL>
        <AUDIO file="族語短文_Kavalan_528264.mp3" url="https://web.klokah.tw/text/sound//33940/528264.mp3"/>
    </S>
    <S id="528267">
        <FORM>semubat ti ti utay tu kaput na semanu,“ qusazui si, suppaR ti iku mazas tu Ribang ku.” muwanay tu kaput na paliway timaizipana tu Ribang.</FORM>
        <TRANSL xml:lang="zh">utay向同學們道歉，並說他以後一定會自己帶東西，也謝謝同學們之前願意借他東西。</TRANSL>
        <AUDIO file="族語短文_Kavalan_528267.mp3" url="https://web.klokah.tw/text/sound//33940/528267.mp3"/>
    </S>
    <S id="528342">
        <FORM>yau zuma babuy na naung, yau zuma lawal, yau zuma tiquRis.</FORM>
        <TRANSL xml:lang="zh">有時候是山豬、有時候是飛鼠，偶爾也會有竹雞。</TRANSL>
        <AUDIO file="族語短文_Kavalan_528342.mp3" url="https://web.klokah.tw/text/sound//33944/528342.mp3"/>
    </S>
    <S id="528349">
        <FORM>meqayta ti tama nani, sikawma timaiku,“ qusazui nani, qasatuRin ay pasalawan aisu.”</FORM>
        <TRANSL xml:lang="zh">爸爸看到後對我說我以後一定會是很厲害的獵人。</TRANSL>
        <AUDIO file="族語短文_Kavalan_528349.mp3" url="https://web.klokah.tw/text/sound//33944/528349.mp3"/>
    </S>
    <S id="528345">
        <FORM>“Raya ti iku nani, qawka mazas timaikuan matiw.” zin na ni tama.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Kavalan_528345.mp3" url="https://web.klokah.tw/text/sound//33944/528345.mp3"/>
    </S>
    <S id="528265">
        <FORM>semanu ti kaput timaizipana,“ nayau pataz isu mai mazas tu Ribang, maduna mai patadikud tu niliwayan su!”</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Kavalan_528265.mp3" url="https://web.klokah.tw/text/sound//33940/528265.mp3"/>
    </S>
    <S id="528340">
        <FORM>sunis pama iku nani, Rabi ti, mazas tu saRiq seRay pissa melusit ya tama seRay baqi.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <AUDIO file="族語短文_Kavalan_528340.mp3" url="https://web.klokah.tw/text/sound//33944/528340.mp3"/>
    </S>
    <S id="528261">
        <FORM>yau ussiq deddan, masulun imi semaqsaqay.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Kavalan_528261.mp3" url="https://web.klokah.tw/text/sound//33940/528261.mp3"/>
    </S>
    <S id="528352">
        <FORM>semanu tama ku,“ muwanay ita tu baqbaqi, baibai ta, bula timaitan tu muwaza nialan ta.”</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Kavalan_528352.mp3" url="https://web.klokah.tw/text/sound//33944/528352.mp3"/>
    </S>
    <S id="528263">
        <FORM>ngid liway tu sakedisan, sumkil imi meniz timaizipana semanu,“ mai iku mazas qaya.”</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <AUDIO file="族語短文_Kavalan_528263.mp3" url="https://web.klokah.tw/text/sound//33940/528263.mp3"/>
    </S>
    <S id="527917">
        <FORM>melizaq iku menanguy, azu yau hibang, matiw imi saleppawan menanguy.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Kavalan_527917.mp3" url="https://web.klokah.tw/text/sound//33916/527917.mp3"/>
    </S>
    <S id="527964">
        <FORM>yau imi ta puRuRan qeman tu minpaw, Raysezang, semin qenamammaq na.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Kavalan_527964.mp3" url="https://web.klokah.tw/text/sound//33920/527964.mp3"/>
    </S>
    <S id="528344">
        <FORM>pataz iku meRusiR tu tama, ngid qasulun matiw semalaw.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Kavalan_528344.mp3" url="https://web.klokah.tw/text/sound//33944/528344.mp3"/>
    </S>
    <S id="528346">
        <FORM>suppaR patikas qemapaR tu pasan Runanay na damu, semangi qaniyau tu tiwa tikas seRay pemattu ay tikas.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <AUDIO file="族語短文_Kavalan_528346.mp3" url="https://web.klokah.tw/text/sound//33944/528346.mp3"/>
    </S>
    <S id="528350">
        <FORM>setangi, Raya ti iku, kemaway iku tu pani ku, masulun tu tama matiw semalaw.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Kavalan_528350.mp3" url="https://web.klokah.tw/text/sound//33944/528350.mp3"/>
    </S>
    <S id="528351">
        <FORM>temanan ti ta damuan nani, sinapun tu Raqit tu nisalawan niaq.</FORM>
        <TRANSL xml:lang="zh">回村時將獵到的獵物和族人們分享。</TRANSL>
        <AUDIO file="族語短文_Kavalan_528351.mp3" url="https://web.klokah.tw/text/sound//33944/528351.mp3"/>
    </S>
</TEXT>
