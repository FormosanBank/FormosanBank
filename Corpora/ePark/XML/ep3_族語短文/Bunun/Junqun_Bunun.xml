<TEXT id="eP3_族語短文_Junqun_Bunun" xml:lang="bnn" source="ePark3 族語短文 Junqun_Bunun" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="544213">
        <FORM>mazima saikin siin inaak tu tuhasnanaz kahuzas.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Junqun_Bunun_544213.mp3" url="https://web.klokah.tw/text/sound//34961/544213.mp3"/>
    </S>
    <S id="544263">
        <FORM>muskun a saikin mas tama cina siin tuhasnanaz tuhaspingaz minhumis.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Junqun_Bunun_544263.mp3" url="https://web.klokah.tw/text/sound//34965/544263.mp3"/>
    </S>
    <S id="544264">
        <FORM>malauskav a inaak tama, saia hai kisacu.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Junqun_Bunun_544264.mp3" url="https://web.klokah.tw/text/sound//34965/544264.mp3"/>
    </S>
    <S id="544265">
        <FORM>matukulaaz a inaak cina, saia hai ising.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Junqun_Bunun_544265.mp3" url="https://web.klokah.tw/text/sound//34965/544265.mp3"/>
    </S>
    <S id="544266">
        <FORM>palisBununun a kaimin mas inaak tu tama mais ilumah.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Junqun_Bunun_544266.mp3" url="https://web.klokah.tw/text/sound//34965/544266.mp3"/>
    </S>
    <S id="544267">
        <FORM>ku'asang a kaimin mais lunghulabal.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Junqun_Bunun_544267.mp3" url="https://web.klokah.tw/text/sound//34965/544267.mp3"/>
    </S>
    <S id="544317">
        <FORM>taskun a saikin aip mas inaak tu cina kudiip mapahainan.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Junqun_Bunun_544317.mp3" url="https://web.klokah.tw/text/sound//34969/544317.mp3"/>
    </S>
    <S id="544211">
        <FORM>aizaan a saikin mas tasa tu tuhasnanaz, tupaun a saia tu Tahai, aip hai pun11 tu hamisan.</FORM>
        <TRANSL xml:lang="zh">我有一個哥哥，他叫Tahai，他今年11歲。</TRANSL>
        <AUDIO file="族語短文_Junqun_Bunun_544211.mp3" url="https://web.klokah.tw/text/sound//34961/544211.mp3"/>
    </S>
    <S id="544210">
        <FORM>punmas'an tu haminsan a saikin.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Junqun_Bunun_544210.mp3" url="https://web.klokah.tw/text/sound//34961/544210.mp3"/>
    </S>
    <S id="544321">
        <FORM>masingav saikin mas cina tu: mavia tu sambaiv a dihaninan i?</FORM>
        <TRANSL xml:lang="zh">我問媽媽，為甚麼天空是紅彩色的。</TRANSL>
        <AUDIO file="族語短文_Junqun_Bunun_544321.mp3" url="https://web.klokah.tw/text/sound//34969/544321.mp3"/>
    </S>
    <S id="544261">
        <FORM>kat'a'ima a kaimin.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Junqun_Bunun_544261.mp3" url="https://web.klokah.tw/text/sound//34965/544261.mp3"/>
    </S>
    <S id="594732">
        <FORM>kaupahanian a saikin mapasnava mas malisBunun.</FORM>
        <TRANSL xml:lang="zh">我天天學族語。</TRANSL>
        <AUDIO file="族語短文_Junqun_Bunun_594732.mp3" url="https://web.klokah.tw/text/sound//34957/594732.mp3"/>
    </S>
    <S id="594733">
        <FORM>napata'azaunku a inaak cina.</FORM>
        <TRANSL xml:lang="zh">我要講給媽媽聽。</TRANSL>
        <AUDIO file="族語短文_Junqun_Bunun_594733.mp3" url="https://web.klokah.tw/text/sound//34957/594733.mp3"/>
    </S>
    <S id="544429">
        <FORM>masa minaunin mas pinittaunghuvali hai, kusian kaimin pissanglavan kasanglav.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Junqun_Bunun_544429.mp3" url="https://web.klokah.tw/text/sound//34977/544429.mp3"/>
    </S>
    <S id="544212">
        <FORM>muskun kaimin isian tasa tu pasnanavaan isnavaan.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Junqun_Bunun_544212.mp3" url="https://web.klokah.tw/text/sound//34961/544212.mp3"/>
    </S>
    <S id="544324">
        <FORM>nakulumahin a kaimin.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Junqun_Bunun_544324.mp3" url="https://web.klokah.tw/text/sound//34969/544324.mp3"/>
    </S>
    <S id="544492">
        <FORM>masa taunangadahin sian patcician hai, tupa a masnanava tu: maltanangausan hai hahazam, maltan'ikua hai i'ivut, kananaka amin sadusadu.</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Junqun_Bunun_544492.mp3" url="https://web.klokah.tw/text/sound//34981/544492.mp3"/>
    </S>
    <S id="544428">
        <FORM>ma'anat a cinahudas mas vaivivaivi tu kakaunun, aiza mai'iskaan, aiza maitulkuk, aiza baat, aiza'ang maimumuan</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <AUDIO file="族語短文_Junqun_Bunun_544428.mp3" url="https://web.klokah.tw/text/sound//34977/544428.mp3"/>
    </S>
    <S id="544494">
        <FORM>usaduanik mas supah tu hazam, isian a naia mas lukiscia kusbabai, usaduanangik mas ithuu tu isian haitungavlukis masabah.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Junqun_Bunun_544494.mp3" url="https://web.klokah.tw/text/sound//34981/544494.mp3"/>
    </S>
    <S id="544496">
        <FORM>macisupah a saikin mas haningu tu na'ispasaduku mas tamacina.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Junqun_Bunun_544496.mp3" url="https://web.klokah.tw/text/sound//34981/544496.mp3"/>
    </S>
    <S id="544541">
        <FORM>masa taunasian Taitu, uting a pantamaun mas lailai anpasdu mas zami.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Junqun_Bunun_544541.mp3" url="https://web.klokah.tw/text/sound//34985/544541.mp3"/>
    </S>
    <S id="544542">
        <FORM>aupa mal'aisku a patlailaian mas itupantamaun tu lumah, paha ma'aipi mais tunlailai taunadiip.</FORM>
        <TRANSL xml:lang="zh">車站離叔叔家沒有很遠，開車一下子就到了。</TRANSL>
        <AUDIO file="族語短文_Junqun_Bunun_544542.mp3" url="https://web.klokah.tw/text/sound//34985/544542.mp3"/>
    </S>
    <S id="544156">
        <FORM>masa isnavaanin hai, isnavaan a kaimin mas malisBunun tu issisipul.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Junqun_Bunun_544156.mp3" url="https://web.klokah.tw/text/sound//34957/544156.mp3"/>
    </S>
    <S id="544208">
        <FORM>inaak tu tama ngaan hai Biung.</FORM>
        <TRANSL xml:lang="zh">我爸爸的名字是Biung。</TRANSL>
        <AUDIO file="族語短文_Junqun_Bunun_544208.mp3" url="https://web.klokah.tw/text/sound//34961/544208.mp3"/>
    </S>
    <S id="544215">
        <FORM>mazima saikin mapasahaal mas bahlu tu kaviaz, mahtu kaimin muskun kahuzas siin sunghaul.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Junqun_Bunun_544215.mp3" url="https://web.klokah.tw/text/sound//34961/544215.mp3"/>
    </S>
    <S id="544155">
        <FORM>tushit a kaimin tu, “mihumisang masnanava.”</FORM>
        <TRANSL xml:lang="zh">我們大聲的說:「老師好。」</TRANSL>
        <AUDIO file="族語短文_Junqun_Bunun_544155.mp3" url="https://web.klokah.tw/text/sound//34957/544155.mp3"/>
    </S>
    <S id="544545">
        <FORM>masa sanavanin, taskunim kusian hici maun mas pinitsanavan.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Junqun_Bunun_544545.mp3" url="https://web.klokah.tw/text/sound//34985/544545.mp3"/>
    </S>
    <S id="544158">
        <FORM>uhansiapan a saikin mas supah ituBunun tu halinga.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Junqun_Bunun_544158.mp3" url="https://web.klokah.tw/text/sound//34957/544158.mp3"/>
    </S>
    <S id="544608">
        <FORM>masa masingav a kaimin hai, tahu a madaingaza mas supah palihanup tu taiklas.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Junqun_Bunun_544608.mp3" url="https://web.klokah.tw/text/sound//34989/544608.mp3"/>
    </S>
    <S id="544153">
        <FORM>aip tu cinpitu, kusian a saikin pasnanavaan.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Junqun_Bunun_544153.mp3" url="https://web.klokah.tw/text/sound//34957/544153.mp3"/>
    </S>
    <S id="544157">
        <FORM>tususulut a kaimin mas masnanavacia masipul, at kahuzas a kaimin mas huzassipul.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Junqun_Bunun_544157.mp3" url="https://web.klokah.tw/text/sound//34957/544157.mp3"/>
    </S>
    <S id="544676">
        <FORM>malala a mandainglan tatansun mas kanakaununa tu, “madavus a inaak bunglai siin halupan. mahtu mabaliv tu kauman ha!”</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Junqun_Bunun_544676.mp3" url="https://web.klokah.tw/text/sound//34993/544676.mp3"/>
    </S>
    <S id="544674">
        <FORM>anhaibim sian tatansunsanglav, supah a babahlu sanglav.</FORM>
        <TRANSL xml:lang="zh">我們經過了菜攤，菜攤有好多新鮮的青菜。</TRANSL>
        <AUDIO file="族語短文_Junqun_Bunun_544674.mp3" url="https://web.klokah.tw/text/sound//34993/544674.mp3"/>
    </S>
    <S id="544675">
        <FORM>mabalivim mas takunkun, utanbauna siin tauplasdanghas.</FORM>
        <TRANSL xml:lang="zh">我們買了空心菜、山藥和胡蘿蔔。</TRANSL>
        <AUDIO file="族語短文_Junqun_Bunun_544675.mp3" url="https://web.klokah.tw/text/sound//34993/544675.mp3"/>
    </S>
    <S id="544209">
        <FORM>inaak tu cina ngaan hai Savi.</FORM>
        <TRANSL xml:lang="zh">我媽媽的名字是Savi。</TRANSL>
        <AUDIO file="族語短文_Junqun_Bunun_544209.mp3" url="https://web.klokah.tw/text/sound//34961/544209.mp3"/>
    </S>
    <S id="544259">
        <FORM>saikin hai ituBunun tu uvaaz.</FORM>
        <TRANSL xml:lang="zh">我是布農族的小孩。</TRANSL>
        <AUDIO file="族語短文_Junqun_Bunun_544259.mp3" url="https://web.klokah.tw/text/sound//34965/544259.mp3"/>
    </S>
    <S id="544747">
        <FORM>kinuzin, nii'in amin asa mapasimul mas saicia.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Junqun_Bunun_544747.mp3" url="https://web.klokah.tw/text/sound//34997/544747.mp3"/>
    </S>
    <S id="544750">
        <FORM>nasimul a saia sian aluszangan mas ahilkuskus, haitu tupa amin tu: nii'ik amin minadas.</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <AUDIO file="族語短文_Junqun_Bunun_544750.mp3" url="https://web.klokah.tw/text/sound//34997/544750.mp3"/>
    </S>
    <S id="544827">
        <FORM>masa uvaazangik, kunata a tama siin pantamaun mais sanavan, maadas mas singhaili siin busul.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <AUDIO file="族語短文_Junqun_Bunun_544827.mp3" url="https://web.klokah.tw/text/sound//35001/544827.mp3"/>
    </S>
    <S id="544262">
        <FORM>aizaan inaak tastulumah tu tatau uvaaz.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Junqun_Bunun_544262.mp3" url="https://web.klokah.tw/text/sound//34965/544262.mp3"/>
    </S>
    <S id="544207">
        <FORM>inaak ngaan hai Alang.</FORM>
        <TRANSL xml:lang="zh">我的名字是Alang。</TRANSL>
        <AUDIO file="族語短文_Junqun_Bunun_544207.mp3" url="https://web.klokah.tw/text/sound//34961/544207.mp3"/>
    </S>
    <S id="544268">
        <FORM>taskun a saikin mas masituhas madamu takula.</FORM>
        <TRANSL xml:lang="zh">我和兄姊會一起抓青蛙。</TRANSL>
        <AUDIO file="族語短文_Junqun_Bunun_544268.mp3" url="https://web.klokah.tw/text/sound//34965/544268.mp3"/>
    </S>
    <S id="544269">
        <FORM>madaidaz a saikin mas inaak tu tastulumah.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Junqun_Bunun_544269.mp3" url="https://web.klokah.tw/text/sound//34965/544269.mp3"/>
    </S>
    <S id="544318">
        <FORM>masanglav a dihanin mais hanian, nitu maklang, nitu mabahis, makazavkazav a iv'iv.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Junqun_Bunun_544318.mp3" url="https://web.klokah.tw/text/sound//34969/544318.mp3"/>
    </S>
    <S id="544319">
        <FORM>isian a kaimin masu'ismuut maun mas paang, mais sanvaliun hai masmuav tu mananghat.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Junqun_Bunun_544319.mp3" url="https://web.klokah.tw/text/sound//34969/544319.mp3"/>
    </S>
    <S id="544320">
        <FORM>masa hanianin, cindanghas a dihanin.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Junqun_Bunun_544320.mp3" url="https://web.klokah.tw/text/sound//34969/544320.mp3"/>
    </S>
    <S id="544323">
        <FORM>uka a luum masa sanavan, at sandimaldimal a bintuhan.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Junqun_Bunun_544323.mp3" url="https://web.klokah.tw/text/sound//34969/544323.mp3"/>
    </S>
    <S id="544837">
        <FORM>aip, taldainginik, cis'ama'ik mas inaak tu busulkavi siin hatnga, malavi mas tama kudiip hanup.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Junqun_Bunun_544837.mp3" url="https://web.klokah.tw/text/sound//35001/544837.mp3"/>
    </S>
    <S id="544427">
        <FORM>masa taunghuvali'in, muskunik mas cinahudas ma'anat mas pinittaunghuvali.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Junqun_Bunun_544427.mp3" url="https://web.klokah.tw/text/sound//34977/544427.mp3"/>
    </S>
    <S id="544431">
        <FORM>nasampalavaazin a kaimin at mapatupa tu, namuhnang tantungu maisinin.</FORM>
        <TRANSL xml:lang="zh">我跟他們道別，說下次再去看他們。</TRANSL>
        <AUDIO file="族語短文_Junqun_Bunun_544431.mp3" url="https://web.klokah.tw/text/sound//34977/544431.mp3"/>
    </S>
    <S id="544376">
        <FORM>minsaan amin a masnanava mais muskun mas zamin pishasibang, maszang a pasnanavaan mas tastulumah.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Junqun_Bunun_544376.mp3" url="https://web.klokah.tw/text/sound//34973/544376.mp3"/>
    </S>
    <S id="544325">
        <FORM>masa isian daan, masi'aupa saikin mas bintuhan masumsum.</FORM>
        <TRANSL xml:lang="zh">在回家的路上，我跟星星許願。</TRANSL>
        <AUDIO file="族語短文_Junqun_Bunun_544325.mp3" url="https://web.klokah.tw/text/sound//34969/544325.mp3"/>
    </S>
    <S id="544322">
        <FORM>antalam a cina tu, “adu nabalivusanin.”</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Junqun_Bunun_544322.mp3" url="https://web.klokah.tw/text/sound//34969/544322.mp3"/>
    </S>
    <S id="544377">
        <FORM>kaupahanian a kaimin ma'asik, mapisaningsing mas pasnanavaan.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Junqun_Bunun_544377.mp3" url="https://web.klokah.tw/text/sound//34973/544377.mp3"/>
    </S>
    <S id="544373">
        <FORM>mansisila a inaak pasnanavaan mas inaak tu lumah, kaupahanian a saikin kanbantas kusian pasnanavaan, at kanbantas amin kulumah.</FORM>
        <TRANSL xml:lang="zh">我的學校在我們家旁邊，我天天走路去學校和回家。</TRANSL>
        <AUDIO file="族語短文_Junqun_Bunun_544373.mp3" url="https://web.klokah.tw/text/sound//34973/544373.mp3"/>
    </S>
    <S id="544491">
        <FORM>aip, adasunim mas masnanava kusian patcician, cindailaz a kaimin sian ilav tu namabaliv mas kipu.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Junqun_Bunun_544491.mp3" url="https://web.klokah.tw/text/sound//34981/544491.mp3"/>
    </S>
    <S id="544379">
        <FORM>ma'asikang kaimin mas iskakaupa tu sikvin, maciskun amin kuzakuza, paha kaupahanian a inaam pasnanavaan masaningsing.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Junqun_Bunun_544379.mp3" url="https://web.klokah.tw/text/sound//34973/544379.mp3"/>
    </S>
    <S id="544378">
        <FORM>aiza bunun mahaishais mas siul, aiza ma'asik mas buav.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Junqun_Bunun_544378.mp3" url="https://web.klokah.tw/text/sound//34973/544378.mp3"/>
    </S>
    <S id="544375">
        <FORM>mazima amin a pantu muskun isian daisah, pismali siin mahalinga.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Junqun_Bunun_544375.mp3" url="https://web.klokah.tw/text/sound//34973/544375.mp3"/>
    </S>
    <S id="544422">
        <FORM>kusian a saikin asang, masa takna tantungu sian inaak tu tamahudas.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Junqun_Bunun_544422.mp3" url="https://web.klokah.tw/text/sound//34977/544422.mp3"/>
    </S>
    <S id="544423">
        <FORM>malbuntuin a kaimin nitu mapasadu, paha mililiskin a saikin mas saicia.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Junqun_Bunun_544423.mp3" url="https://web.klokah.tw/text/sound//34977/544423.mp3"/>
    </S>
    <S id="544424">
        <FORM>masa usaduan a tamahudas mas zaku hai, mapakaunku mas suika, mapahuudku mas ucia.</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <AUDIO file="族語短文_Junqun_Bunun_544424.mp3" url="https://web.klokah.tw/text/sound//34977/544424.mp3"/>
    </S>
    <S id="544326">
        <FORM>mahtuang a balivusa nitu minsuma, aupa na'asa'ang saikin muhna kudiip mapahainan.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Junqun_Bunun_544326.mp3" url="https://web.klokah.tw/text/sound//34969/544326.mp3"/>
    </S>
    <S id="544425">
        <FORM>madavus a itutamahudas sinsuaza suika, tuza tu masial kaunun.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Junqun_Bunun_544425.mp3" url="https://web.klokah.tw/text/sound//34977/544425.mp3"/>
    </S>
    <S id="544430">
        <FORM>siza a cinahudas mas supah tu utan, tai, cilkung, isaiv mas zaku tu na'ispa'adas kulumah.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Junqun_Bunun_544430.mp3" url="https://web.klokah.tw/text/sound//34977/544430.mp3"/>
    </S>
    <S id="544426">
        <FORM>mazima'ik amin mas itutamahudas tu ucia, masial amin huudan.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Junqun_Bunun_544426.mp3" url="https://web.klokah.tw/text/sound//34977/544426.mp3"/>
    </S>
    <S id="544493">
        <FORM>aupa mapisingik mas ivut, paha nii a saikin sadu mas i'ivut.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Junqun_Bunun_544493.mp3" url="https://web.klokah.tw/text/sound//34981/544493.mp3"/>
    </S>
    <S id="544495">
        <FORM>aiza a sisipzuh, luba siin uknav isian patciciancia, nii'ang saikin sinadu mas naitaan tu cici manaskal i mahtu hanian usaduan.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Junqun_Bunun_544495.mp3" url="https://web.klokah.tw/text/sound//34981/544495.mp3"/>
    </S>
    <S id="544154">
        <FORM>na'isnavaanin, kusianin a masnanava sian pasnanavaan, at tushit a lavian tu, “minduldula! pissauk!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Junqun_Bunun_544154.mp3" url="https://web.klokah.tw/text/sound//34957/544154.mp3"/>
    </S>
    <S id="544159">
        <FORM>kaupahanian a saikin kusian mas pasnanavaan.</FORM>
        <TRANSL xml:lang="zh">我天天上學。</TRANSL>
        <AUDIO file="族語短文_Junqun_Bunun_544159.mp3" url="https://web.klokah.tw/text/sound//34957/544159.mp3"/>
    </S>
    <S id="544543">
        <FORM>aiza a madaing tatangkaunan mal'aisku mas itupantamaun tu lumah, taskun kaimin tuntampu kusian tatangkaunancia.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Junqun_Bunun_544543.mp3" url="https://web.klokah.tw/text/sound//34985/544543.mp3"/>
    </S>
    <S id="544544">
        <FORM>isian tatangkaunancia, adasun kaimin mas pantamaun mapakaun mas sidi siin tunluba.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <AUDIO file="族語短文_Junqun_Bunun_544544.mp3" url="https://web.klokah.tw/text/sound//34985/544544.mp3"/>
    </S>
    <S id="544603">
        <FORM>isnavaanin sian daikaku, mapasnava'ik mas pali'Incumin tu ispaspasnava, uhaiapan mas ituTai'uan Incumin vaivivaivi tu sinpalihumis.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Junqun_Bunun_544603.mp3" url="https://web.klokah.tw/text/sound//34989/544603.mp3"/>
    </S>
    <S id="544539">
        <FORM>aip tu islunghuan, taskunik mas tuhaspingaz kusian Taitu tantungu sian pantamaun.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Junqun_Bunun_544539.mp3" url="https://web.klokah.tw/text/sound//34985/544539.mp3"/>
    </S>
    <S id="544540">
        <FORM>maisnasianim Taihuku tunkasulin kusian Taitu.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Junqun_Bunun_544540.mp3" url="https://web.klokah.tw/text/sound//34985/544540.mp3"/>
    </S>
    <S id="544497">
        <FORM>mais maisinin hai, nataskunik mas tamacina kusaincin.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Junqun_Bunun_544497.mp3" url="https://web.klokah.tw/text/sound//34981/544497.mp3"/>
    </S>
    <S id="544547">
        <FORM>masa namacisludin hai, ishaiapan tu tanghaiun a utubai, paha kazinim tunbasu.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <AUDIO file="族語短文_Junqun_Bunun_544547.mp3" url="https://web.klokah.tw/text/sound//34985/544547.mp3"/>
    </S>
    <S id="544546">
        <FORM>supahdaingaz a lailai isian hici, paha uting a kaimin mas utubai kudiip.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Junqun_Bunun_544546.mp3" url="https://web.klokah.tw/text/sound//34985/544546.mp3"/>
    </S>
    <S id="544548">
        <FORM>musuhisin a kaimin kusian Taihuku, nitu haiap tu adu'ingkaduanin a itupantamaun utubai.</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有。</TRANSL>
        <AUDIO file="族語短文_Junqun_Bunun_544548.mp3" url="https://web.klokah.tw/text/sound//34985/544548.mp3"/>
    </S>
    <S id="544607">
        <FORM>tudiipinik haiap tu maipasnava hangsia a saia mas malisLipun masa uvaazang, musasu Ta'ialu a isaicia pingaz musasu cis'uni kuzakuza at mapasahaal mas supah tu NGaingai, paha haiap supah tu halinga.</FORM>
        <TRANSL xml:lang="zh">我問他才知道，原來他小時候就學日本話，太太是泰雅族人，而他工作上認識許多客家人，所以他會說這麼多語言。</TRANSL>
        <AUDIO file="族語短文_Junqun_Bunun_544607.mp3" url="https://web.klokah.tw/text/sound//34989/544607.mp3"/>
    </S>
    <S id="544602">
        <FORM>taikisianik sian Nansalu masa uvaazang haitu isnavaanin sian kuminkaku hai tausian Taihuku, katsianin hici minghumis.</FORM>
        <TRANSL xml:lang="zh">小時候我們家住在南沙魯，上學以後，就搬到了台北，一直在都市裡生活。</TRANSL>
        <AUDIO file="族語短文_Junqun_Bunun_544602.mp3" url="https://web.klokah.tw/text/sound//34989/544602.mp3"/>
    </S>
    <S id="544605">
        <FORM>pun80in tu hamisan a madaingaza, haitu maszangang mas tailutbu mais saduan.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <AUDIO file="族語短文_Junqun_Bunun_544605.mp3" url="https://web.klokah.tw/text/sound//34989/544605.mp3"/>
    </S>
    <S id="544604">
        <FORM>paha, aip tu lunghulabal hai, taskunik mas tuhasnanaz kusian mai'asang masingav mas madadaingaz, cis'uni tu na'asa uhaiapan mas itu'anak'anak tu sinpalihumis.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Junqun_Bunun_544604.mp3" url="https://web.klokah.tw/text/sound//34989/544604.mp3"/>
    </S>
    <S id="544606">
        <FORM>masingavangik saicia tu mamaaz a halinga hansiapunsu? madauzung a isaicia malisBunun, mahansiap amin malisTa'ialu, malisNGaingai siin malisLipun.</FORM>
        <TRANSL xml:lang="zh">我問他會哪些語言，他的布農族語說得很流利，也會說泰雅語、客家話和日本話。</TRANSL>
        <AUDIO file="族語短文_Junqun_Bunun_544606.mp3" url="https://web.klokah.tw/text/sound//34989/544606.mp3"/>
    </S>
    <S id="544609">
        <FORM>haalim nitu maplaz tu ithaal, haitu maku'uni kaimin mas takutaa macihaningu, namahtu aipcinin itmantukun.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Junqun_Bunun_544609.mp3" url="https://web.klokah.tw/text/sound//34989/544609.mp3"/>
    </S>
    <S id="544260">
        <FORM>taikisian kaimin Nansalu.</FORM>
        <TRANSL xml:lang="zh">我們家住在南沙魯。</TRANSL>
        <AUDIO file="族語短文_Junqun_Bunun_544260.mp3" url="https://web.klokah.tw/text/sound//34965/544260.mp3"/>
    </S>
    <S id="544610">
        <FORM>masa uvaazangik hai, nitu haiap mas itu'anak'anak tu sinpalihumis, paha maz'avmaz'av mais tupa tu Incumin saikin</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Junqun_Bunun_544610.mp3" url="https://web.klokah.tw/text/sound//34989/544610.mp3"/>
    </S>
    <S id="544611">
        <FORM>mais supahin haiapun hai, makanadidiip usaduan tu min'uni mas Bunun hai makitvaivi, mahtu iskuniv.</FORM>
        <TRANSL xml:lang="zh">瞭解愈多以後，愈覺得自己身為布農族人，是很獨特的，也很值得驕傲。</TRANSL>
        <AUDIO file="族語短文_Junqun_Bunun_544611.mp3" url="https://web.klokah.tw/text/sound//34989/544611.mp3"/>
    </S>
    <S id="544673">
        <FORM>taskunik mas cinahudas kusian babalivan mabaliv mas tulkuk, na'anatun mais sanavanin i na'ispakaun mas naubananaz.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Junqun_Bunun_544673.mp3" url="https://web.klokah.tw/text/sound//34993/544673.mp3"/>
    </S>
    <S id="544680">
        <FORM>haitu antalam a laupaan tu: iasuidaingazin hai, nii'in tu mahtu pisvanahun.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Junqun_Bunun_544680.mp3" url="https://web.klokah.tw/text/sound//34993/544680.mp3"/>
    </S>
    <S id="544679">
        <FORM>sa'aklis a cinahudas at masingav tu adumahtu iasui'unang tu kauman.</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Junqun_Bunun_544679.mp3" url="https://web.klokah.tw/text/sound//34993/544679.mp3"/>
    </S>
    <S id="544677">
        <FORM>mabalivim mas bunglai siin halup.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Junqun_Bunun_544677.mp3" url="https://web.klokah.tw/text/sound//34993/544677.mp3"/>
    </S>
    <S id="544678">
        <FORM>anhaibim sian tatansun mas maicici, tupa a laupaan tu: namaaz balivunsu? masmuhdaingaz a aip tulkuk, kaaz tasa ka 300 tu sui.</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Junqun_Bunun_544678.mp3" url="https://web.klokah.tw/text/sound//34993/544678.mp3"/>
    </S>
    <S id="544672">
        <FORM>nakulumah a naubananaz mais mansanavanin.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Junqun_Bunun_544672.mp3" url="https://web.klokah.tw/text/sound//34993/544672.mp3"/>
    </S>
    <S id="544681">
        <FORM>malala a mansisila laupaan tu, “mabaliva inaak tu iskaan, madaing at iasui a inaak iskaan.”</FORM>
        <TRANSL xml:lang="zh">隔壁的老闆說，來買我的魚，我的魚又大又便宜。</TRANSL>
        <AUDIO file="族語短文_Junqun_Bunun_544681.mp3" url="https://web.klokah.tw/text/sound//34993/544681.mp3"/>
    </S>
    <S id="544682">
        <FORM>kinuzin, mabalivim mas tulkuk siin iskaan, kulumah ma'anat mas tastupangkaka tu pandian.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Junqun_Bunun_544682.mp3" url="https://web.klokah.tw/text/sound//34993/544682.mp3"/>
    </S>
    <S id="544685">
        <FORM>tupa a cinahudas tu, “supah a sin'anatan at tan'alia mas bunun tu minsumaa kuskun.”</FORM>
        <TRANSL xml:lang="zh">因為奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Junqun_Bunun_544685.mp3" url="https://web.klokah.tw/text/sound//34993/544685.mp3"/>
    </S>
    <S id="544683">
        <FORM>malbuntuin mastatala, dungzavin isdumdum.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Junqun_Bunun_544683.mp3" url="https://web.klokah.tw/text/sound//34993/544683.mp3"/>
    </S>
    <S id="544684">
        <FORM>patunding'ua a naubananaz tu: tusha a kuaping tu nitu mahtu islunghu, nasinlunghuin tu niciu mahtu kulumah.</FORM>
        <TRANSL xml:lang="zh">弟弟打電話回來說，軍隊突然不能放假了，要下一個禮拜日才回來。</TRANSL>
        <AUDIO file="族語短文_Junqun_Bunun_544684.mp3" url="https://web.klokah.tw/text/sound//34993/544684.mp3"/>
    </S>
    <S id="544743">
        <FORM>aizaanik tasa aluszangan tupaun tu Dahu, mazima lalaktan.</FORM>
        <TRANSL xml:lang="zh">我有一個同學叫Dahu，他常常忘記帶東西。</TRANSL>
        <AUDIO file="族語短文_Junqun_Bunun_544743.mp3" url="https://web.klokah.tw/text/sound//34997/544743.mp3"/>
    </S>
    <S id="544744">
        <FORM>mais isnavaan hai, simul sian aluszangan mas ispapatas, ishahaishais siin ahil.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Junqun_Bunun_544744.mp3" url="https://web.klokah.tw/text/sound//34997/544744.mp3"/>
    </S>
    <S id="544748">
        <FORM>aiza tu hanian, kudiipim mapahainan.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Junqun_Bunun_544748.mp3" url="https://web.klokah.tw/text/sound//34997/544748.mp3"/>
    </S>
    <S id="544686">
        <FORM>tan'ali'im mas tas'aan siin tunali, kuskun mas vaivivaivi tu pinitsanavan.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Junqun_Bunun_544686.mp3" url="https://web.klokah.tw/text/sound//34993/544686.mp3"/>
    </S>
    <S id="544746">
        <FORM>haitu, dangian a saia mas makuang tu kainaaman, mais sinimul hai nitu masuhis.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Junqun_Bunun_544746.mp3" url="https://web.klokah.tw/text/sound//34997/544746.mp3"/>
    </S>
    <S id="544745">
        <FORM>mus'an, mupus'an, muciun, mapasimulang amin aluszangan mas saicia.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Junqun_Bunun_544745.mp3" url="https://web.klokah.tw/text/sound//34997/544745.mp3"/>
    </S>
    <S id="544751">
        <FORM>kaivakaiva a Dahua at tangis, malsupnuh tupa tu, “mavia kamu tu nitu mapasimulku mas ahilkuskus i!”</FORM>
        <TRANSL xml:lang="zh">Dahu急的哭了出來。他生氣的說，為什麼大家都不借我衛生紙!</TRANSL>
        <AUDIO file="族語短文_Junqun_Bunun_544751.mp3" url="https://web.klokah.tw/text/sound//34997/544751.mp3"/>
    </S>
    <S id="544749">
        <FORM>isianang daan, cin'asa a Dahua muunata, haitu nitu minadas mas ahilkuskus.</FORM>
        <TRANSL xml:lang="zh">路途中，Dahu想上廁所，但他忘記帶衛生紙。</TRANSL>
        <AUDIO file="族語短文_Junqun_Bunun_544749.mp3" url="https://web.klokah.tw/text/sound//34997/544749.mp3"/>
    </S>
    <S id="544753">
        <FORM>masa kutunin tu isnavaan, macinsanus a Dahua kusian pasnanavaan, sizaun mas dahucia a sinsisimul masuhis sian aluszangan.</FORM>
        <TRANSL xml:lang="zh">隔天上學，Dahu很早就到學校了，Dahu把跟同學借的東西都還給同學們。</TRANSL>
        <AUDIO file="族語短文_Junqun_Bunun_544753.mp3" url="https://web.klokah.tw/text/sound//34997/544753.mp3"/>
    </S>
    <S id="544214">
        <FORM>mazima saikin sunghaul, mais islunghu hai, muskun a kaimin tastulumah kudiip sunghaul.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Junqun_Bunun_544214.mp3" url="https://web.klokah.tw/text/sound//34961/544214.mp3"/>
    </S>
    <S id="544828">
        <FORM>mais istus'a'in hai, maadas a naia mas hinanup tu cici minsuma.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Junqun_Bunun_544828.mp3" url="https://web.klokah.tw/text/sound//35001/544828.mp3"/>
    </S>
    <S id="544829">
        <FORM>minsaan mais vanis, minsaan mais aval, duanduan aiza cikulas.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <AUDIO file="族語短文_Junqun_Bunun_544829.mp3" url="https://web.klokah.tw/text/sound//35001/544829.mp3"/>
    </S>
    <S id="544830">
        <FORM>pavazun naicia a cici, is'siahtu sian taisis'aan.</FORM>
        <TRANSL xml:lang="zh">他們會將獵物分好，分享給族人。</TRANSL>
        <AUDIO file="族語短文_Junqun_Bunun_544830.mp3" url="https://web.klokah.tw/text/sound//35001/544830.mp3"/>
    </S>
    <S id="544834">
        <FORM>mahansiap a inaak tama ka'uni mas ahuduun tupa a tama tu, is'a'ahu a sain mas cikulas, asa kata tu samantuk mas itucici tu kaindapanan, asa a ispalasung tu pusianun nalahaiban mas naicia.</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。</TRANSL>
        <AUDIO file="族語短文_Junqun_Bunun_544834.mp3" url="https://web.klokah.tw/text/sound//35001/544834.mp3"/>
    </S>
    <S id="544826">
        <FORM>inaak tama hai hahanup.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Junqun_Bunun_544826.mp3" url="https://web.klokah.tw/text/sound//35001/544826.mp3"/>
    </S>
    <S id="544832">
        <FORM>tupa a tama tu, na'adasunik. mais taldaingin.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Junqun_Bunun_544832.mp3" url="https://web.klokah.tw/text/sound//35001/544832.mp3"/>
    </S>
    <S id="544831">
        <FORM>kaupakaupa'ik uningai mas tama tu namalavi mas tama kudiip hanup.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Junqun_Bunun_544831.mp3" url="https://web.klokah.tw/text/sound//35001/544831.mp3"/>
    </S>
    <S id="544752">
        <FORM>tahuan a saia mas aluszangan tu: atanau i niias kanak'anak maadas, musasu mais pasimulanas hai, nitu namasuhis.”</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Junqun_Bunun_544752.mp3" url="https://web.klokah.tw/text/sound//34997/544752.mp3"/>
    </S>
    <S id="544754">
        <FORM>masi'aupa a Dahu sian aluszangan pisssuhdung, at tupa tu: nakanak'anakik maisinin maadas mas iskukusia, uninang mas aluszangan i maipasisimulku mas haimangsut.</FORM>
        <TRANSL xml:lang="zh">Dahu向同學們道歉，並說他以後一定會自己帶東西，也謝謝同學們之前願意借他東西。</TRANSL>
        <AUDIO file="族語短文_Junqun_Bunun_544754.mp3" url="https://web.klokah.tw/text/sound//34997/544754.mp3"/>
    </S>
    <S id="544833">
        <FORM>mahansiap amin a taikisian asang mabananaz maku'ahu madamu mas cici, mahansiap a naia ka'uni mas ahuduun siin hatup.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <AUDIO file="族語短文_Junqun_Bunun_544833.mp3" url="https://web.klokah.tw/text/sound//35001/544833.mp3"/>
    </S>
    <S id="544838">
        <FORM>masa taunasianin asang hai, is'siahtu zami a hinanupan sian taisis'aan.</FORM>
        <TRANSL xml:lang="zh">回村時將獵到的獵物和族人們分享。</TRANSL>
        <AUDIO file="族語短文_Junqun_Bunun_544838.mp3" url="https://web.klokah.tw/text/sound//35001/544838.mp3"/>
    </S>
    <S id="544839">
        <FORM>tupa a tama tu, asata tu matumashing mas Dihanin tu sintauhumis, masaiv mita mas supah tu hinanupan.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Junqun_Bunun_544839.mp3" url="https://web.klokah.tw/text/sound//35001/544839.mp3"/>
    </S>
    <S id="544835">
        <FORM>cis'uni tu na'asa ma'aipi taskun mas madadaingaz hanup, paha kaupahanian a saikin tatanam malka'ahu, zaav a inaak sinpal'ahu cisduan mas cici.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Junqun_Bunun_544835.mp3" url="https://web.klokah.tw/text/sound//35001/544835.mp3"/>
    </S>
    <S id="544836">
        <FORM>masa ishaiapan a tama hai, tupaku tu, namin'unias mas talhanupan.</FORM>
        <TRANSL xml:lang="zh">爸爸看到後對我說我以後一定會是很厲害的獵人。</TRANSL>
        <AUDIO file="族語短文_Junqun_Bunun_544836.mp3" url="https://web.klokah.tw/text/sound//35001/544836.mp3"/>
    </S>
    <S id="544374">
        <FORM>nii a inaam pasnanavaan madaing, kakauman a pantu, paha mapasahaal amin kaimin.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Junqun_Bunun_544374.mp3" url="https://web.klokah.tw/text/sound//34973/544374.mp3"/>
    </S>
</TEXT>
