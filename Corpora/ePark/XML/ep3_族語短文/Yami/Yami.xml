<TEXT id="eP3_族語短文_Yami" xml:lang="tao" source="ePark3 族語短文 Yami" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="558442">
        <FORM>ya asa o kaka ko a mehakay, ngaran na am si Manineng, ya asa so ikaroa na ngarnan no kakawakawan na.</FORM>
        <TRANSL xml:lang="zh">我有一個哥哥，他叫Manineng，他今年11歲。</TRANSL>
        <AUDIO file="族語短文_Yami_558442.mp3" url="https://web.klokah.tw/text/sound//35873/558442.mp3"/>
    </S>
    <S id="558388">
        <FORM>namen to macilolo do sinsi a mivilang, namen nianood paa o anood no vilavilang.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Yami_558388.mp3" url="https://web.klokah.tw/text/sound//35869/558388.mp3"/>
    </S>
    <S id="558389">
        <FORM>ya aro o ko katengengan rana ciriciring no Tao.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Yami_558389.mp3" url="https://web.klokah.tw/text/sound//35869/558389.mp3"/>
    </S>
    <S id="558490">
        <FORM>yaken am anak no tao do pongso.</FORM>
        <TRANSL xml:lang="zh">我是達悟族的小孩。</TRANSL>
        <AUDIO file="族語短文_Yami_558490.mp3" url="https://web.klokah.tw/text/sound//35877/558490.mp3"/>
    </S>
    <S id="558498">
        <FORM>namen makarakarala do pongso no ya maid o araraw no namen ipiweywalam.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Yami_558498.mp3" url="https://web.klokah.tw/text/sound//35877/558498.mp3"/>
    </S>
    <S id="558500">
        <FORM>Ko isaray yamen a asa ka vaay.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Yami_558500.mp3" url="https://web.klokah.tw/text/sound//35877/558500.mp3"/>
    </S>
    <S id="558548">
        <FORM>no ka madagdag ya am namen niamlivon si ina.</FORM>
        <TRANSL xml:lang="zh">今天上午我和媽媽去環島。</TRANSL>
        <AUDIO file="族語短文_Yami_558548.mp3" url="https://web.klokah.tw/text/sound//35881/558548.mp3"/>
    </S>
    <S id="558556">
        <FORM>namen mian pa do rarahan am, ko patanangen o nakenakem ko do mata no angit.</FORM>
        <TRANSL xml:lang="zh">在回家的路上，我跟星星許願。</TRANSL>
        <AUDIO file="族語短文_Yami_558556.mp3" url="https://web.klokah.tw/text/sound//35881/558556.mp3"/>
    </S>
    <S id="558553">
        <FORM>maniring si ina am “ala ya amian so pagpag a ya mai.”</FORM>
        <TRANSL xml:lang="zh">媽媽說:「可能是颱風要來了。」</TRANSL>
        <AUDIO file="族語短文_Yami_558553.mp3" url="https://web.klokah.tw/text/sound//35881/558553.mp3"/>
    </S>
    <S id="558554">
        <FORM>ya mahep rana am abo rana o cinalab do angit, ya mitotoaw rana o mata no angit.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Yami_558554.mp3" url="https://web.klokah.tw/text/sound//35881/558554.mp3"/>
    </S>
    <S id="558659">
        <FORM>ya aro o na nipansahadan ni akes a iyakan namen, ya mian so among a ka no manok a ka no piniow a ka no peyret.</FORM>
        <TRANSL xml:lang="zh">奶奶煮了很豐盛的佳餚，有魚、有雞、有南瓜、還有田螺。</TRANSL>
        <AUDIO file="族語短文_Yami_558659.mp3" url="https://web.klokah.tw/text/sound//35889/558659.mp3"/>
    </S>
    <S id="558776">
        <FORM>maep rana am, mehzehza namen a mangay do akakanan a koman.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Yami_558776.mp3" url="https://web.klokah.tw/text/sound//35897/558776.mp3"/>
    </S>
    <S id="558836">
        <FORM>ya sikawao so kakawakawan rana o rarakeh, am no ya citaen am akman so malavayo pa a tao.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
        <AUDIO file="族語短文_Yami_558836.mp3" url="https://web.klokah.tw/text/sound//35901/558836.mp3"/>
    </S>
    <S id="558909">
        <FORM>miavas namen do pananazangan so viniay am, maniring o lawpan ”ikongo o ya mo sazangan? o manok siciaraw ya am, ya arako a ya matava paa, ngina no asa am ya atlo a ranaw.”</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Yami_558909.mp3" url="https://web.klokah.tw/text/sound//35905/558909.mp3"/>
    </S>
    <S id="706159">
        <FORM>am maniring o lawpan am “ya ji aveveh rana o ngina na, marahet kapakas paa so ngina na”.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Yami_706159.mp3" url="https://web.klokah.tw/text/sound//35905/706159.mp3"/>
    </S>
    <S id="558384">
        <FORM>ya na ikapito no toki am ko mangay do gako.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Yami_558384.mp3" url="https://web.klokah.tw/text/sound//35869/558384.mp3"/>
    </S>
    <S id="558385">
        <FORM>ya mapakzikzing am, ya somdep do pivatvatekan o sinsi namen, maniring o nipamnekan namen a panirsiringen am “tomanek! amlogod.”</FORM>
        <TRANSL xml:lang="zh">上課鐘響，老師走進教室，班長說:「起立!敬禮!」</TRANSL>
        <AUDIO file="族語短文_Yami_558385.mp3" url="https://web.klokah.tw/text/sound//35869/558385.mp3"/>
    </S>
    <S id="558386">
        <FORM>“kamina kong” koan namen a ya mazizigton.</FORM>
        <TRANSL xml:lang="zh">我們很有精神的說:「老師好。」</TRANSL>
        <AUDIO file="族語短文_Yami_558386.mp3" url="https://web.klokah.tw/text/sound//35869/558386.mp3"/>
    </S>
    <S id="558387">
        <FORM>macinanao namen am, nanaoen na yamen no sinsi do ipivilavilang no Tao.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Yami_558387.mp3" url="https://web.klokah.tw/text/sound//35869/558387.mp3"/>
    </S>
    <S id="706165">
        <FORM>toda ipisa a ipidoa a ipitlo am, vooden namen pa jia.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Yami_706165.mp3" url="https://web.klokah.tw/text/sound//35909/706165.mp3"/>
    </S>
    <S id="558440">
        <FORM>ngaran ni ina am sinan Manineng.</FORM>
        <TRANSL xml:lang="zh">我媽媽的名字是sinan Manineng。</TRANSL>
        <AUDIO file="族語短文_Yami_558440.mp3" url="https://web.klokah.tw/text/sound//35873/558440.mp3"/>
    </S>
    <S id="558443">
        <FORM>ya namen miyangay so pivatvatekan a gako.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Yami_558443.mp3" url="https://web.klokah.tw/text/sound//35873/558443.mp3"/>
    </S>
    <S id="558444">
        <FORM>yaken a ka ni kaka mehakay am, namen teymakey a mianoanood.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Yami_558444.mp3" url="https://web.klokah.tw/text/sound//35873/558444.mp3"/>
    </S>
    <S id="558441">
        <FORM>ya asa ngarnan o kakawakawan ko siciawan ya.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Yami_558441.mp3" url="https://web.klokah.tw/text/sound//35873/558441.mp3"/>
    </S>
    <S id="558445">
        <FORM>ko makey a miawawat, no ya miwalam am, namen mangay miawawat a asa ka vahay.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Yami_558445.mp3" url="https://web.klokah.tw/text/sound//35873/558445.mp3"/>
    </S>
    <S id="705919">
        <FORM>ko makey a maciboang do vayo a kagagan, ta apia a kapieza namen a mangay mianoanood a ka no miawawat.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Yami_705919.mp3" url="https://web.klokah.tw/text/sound//35873/705919.mp3"/>
    </S>
    <S id="558439">
        <FORM>ngaran ni ama am siaman Manineng.</FORM>
        <TRANSL xml:lang="zh">我爸爸的名字是siaman Manineng。</TRANSL>
        <AUDIO file="族語短文_Yami_558439.mp3" url="https://web.klokah.tw/text/sound//35873/558439.mp3"/>
    </S>
    <S id="559059">
        <FORM>no avak no ahep am, ioli da o niaaapa da do vahay namen.</FORM>
        <TRANSL xml:lang="zh">三更半夜時，他們就會帶著獵到的魚獵回來。</TRANSL>
        <AUDIO file="族語短文_Yami_559059.mp3" url="https://web.klokah.tw/text/sound//35913/559059.mp3"/>
    </S>
    <S id="558491">
        <FORM>namen mivaay do Takaw.</FORM>
        <TRANSL xml:lang="zh">我們家住在高雄。</TRANSL>
        <AUDIO file="族語短文_Yami_558491.mp3" url="https://web.klokah.tw/text/sound//35877/558491.mp3"/>
    </S>
    <S id="558492">
        <FORM>namen lalima a ka tao do vaay namen.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Yami_558492.mp3" url="https://web.klokah.tw/text/sound//35877/558492.mp3"/>
    </S>
    <S id="558493">
        <FORM>namen talo a maketeketeh do vaay namen.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Yami_558493.mp3" url="https://web.klokah.tw/text/sound//35877/558493.mp3"/>
    </S>
    <S id="558494">
        <FORM>yaken a ka ni ama a ka ni ina a ka nira kaka a ya matovong do vaay namen.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Yami_558494.mp3" url="https://web.klokah.tw/text/sound//35877/558494.mp3"/>
    </S>
    <S id="558495">
        <FORM>ya makarang si ama, si ama am mikalsong.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Yami_558495.mp3" url="https://web.klokah.tw/text/sound//35877/558495.mp3"/>
    </S>
    <S id="558496">
        <FORM>Ya magolang si ina, si ina am koysang.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Yami_558496.mp3" url="https://web.klokah.tw/text/sound//35877/558496.mp3"/>
    </S>
    <S id="558497">
        <FORM>No ya mian si ama do vaay namen am, na sirisiringen yamen no ciring no tao do pongso.</FORM>
        <TRANSL xml:lang="zh">爸爸在家會和我們說族語。</TRANSL>
        <AUDIO file="族語短文_Yami_558497.mp3" url="https://web.klokah.tw/text/sound//35877/558497.mp3"/>
    </S>
    <S id="558499">
        <FORM>Yaken a ka nira kaka am namen mateneng a manozatoza.</FORM>
        <TRANSL xml:lang="zh">我和兄姊會一起抓青蛙。</TRANSL>
        <AUDIO file="族語短文_Yami_558499.mp3" url="https://web.klokah.tw/text/sound//35877/558499.mp3"/>
    </S>
    <S id="705920">
        <FORM>ya mowgaraw o angit no ya maraw, o kakawan am ya ji arekmeh a ya ji annget, a ya masazowsaw.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Yami_705920.mp3" url="https://web.klokah.tw/text/sound//35881/705920.mp3"/>
    </S>
    <S id="558772">
        <FORM>makaranes namen do Taitong am, mialeleh si maran a tomazapia jiamen do sinanap.</FORM>
        <TRANSL xml:lang="zh">到了台東，叔叔開車來機場接我們。</TRANSL>
        <AUDIO file="族語短文_Yami_558772.mp3" url="https://web.klokah.tw/text/sound//35897/558772.mp3"/>
    </S>
    <S id="558773">
        <FORM>o vahay ni maran am abo do karai na do sinanap, so nikakeykai na makaranes.</FORM>
        <TRANSL xml:lang="zh">飛機場離叔叔家沒有很遠，開車一下子就到了。</TRANSL>
        <AUDIO file="族語短文_Yami_558773.mp3" url="https://web.klokah.tw/text/sound//35897/558773.mp3"/>
    </S>
    <S id="558774">
        <FORM>do katangked no vahay ni maran am mian so rako a pamangamanganan so baka, ori nikalololo namen a mialeleh a mangay do dang.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Yami_558774.mp3" url="https://web.klokah.tw/text/sound//35897/558774.mp3"/>
    </S>
    <S id="558726">
        <FORM>karoan no omalalam am mian so panganpen a ka no baka a ka no kokoman so tao, ji ko pa nimakacita so akman so sang a omalalam, ko macita rana siciaraw ya am ko na masaray.</FORM>
        <TRANSL xml:lang="zh">動物園裡有白鼻心、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Yami_558726.mp3" url="https://web.klokah.tw/text/sound//35893/558726.mp3"/>
    </S>
    <S id="558725">
        <FORM>aro o nimacita ko a miasasalap, somalasalap sira do toos, macita ko pa a o totoo a mitkeh do tonga no kayo.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Yami_558725.mp3" url="https://web.klokah.tw/text/sound//35893/558725.mp3"/>
    </S>
    <S id="558723">
        <FORM>namen somdep rana do panitanitan so omalalam am, maniring o sinsi am “ya mian do kananman tamo eya am miasasalap, do teyrala rana ori am volavolay, to tanio ngonongi o kapilingalingay takamo.”</FORM>
        <TRANSL xml:lang="zh">進入動物園後，老師說:「前面是鳥類，靠裡面是蛇類，大家自己參觀。」</TRANSL>
        <AUDIO file="族語短文_Yami_558723.mp3" url="https://web.klokah.tw/text/sound//35893/558723.mp3"/>
    </S>
    <S id="558605">
        <FORM>ya alikey o gako namen, ya abo do na ka aro no ya mivatvatek a kakanakan, so namen ipakasingkad do kadoan jiamen.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Yami_558605.mp3" url="https://web.klokah.tw/text/sound//35885/558605.mp3"/>
    </S>
    <S id="558552">
        <FORM>ko pacicin si ina am, “ya na ikabazangbang no angit ang?”</FORM>
        <TRANSL xml:lang="zh">我問媽媽:「為甚麼天空是紅色的。」</TRANSL>
        <AUDIO file="族語短文_Yami_558552.mp3" url="https://web.klokah.tw/text/sound//35881/558552.mp3"/>
    </S>
    <S id="558727">
        <FORM>ya aro o ko nisiva a siasing, ta ko ipacita jira ama a ka ni ina.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Yami_558727.mp3" url="https://web.klokah.tw/text/sound//35893/558727.mp3"/>
    </S>
    <S id="558608">
        <FORM>namen mangday so araraw do gako a ya mivias, ta namen pingsanan o saad no namen pacinanaoan a vahay.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Yami_558608.mp3" url="https://web.klokah.tw/text/sound//35885/558608.mp3"/>
    </S>
    <S id="558606">
        <FORM>namen maloalovot do rako a inaorod no gako namen a ya mibozo a ya mawalawalam.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Yami_558606.mp3" url="https://web.klokah.tw/text/sound//35885/558606.mp3"/>
    </S>
    <S id="558557">
        <FORM>inaoy no ji ngai o kakawan, ta ko akzeben pa a kalivon.</FORM>
        <TRANSL xml:lang="zh">希望颱風不要來，我還想再環島。</TRANSL>
        <AUDIO file="族語短文_Yami_558557.mp3" url="https://web.klokah.tw/text/sound//35881/558557.mp3"/>
    </S>
    <S id="558653">
        <FORM>nokakyab am, nimangay ko a ataoen si akay do Jimowrod.</FORM>
        <TRANSL xml:lang="zh">昨天，我去紅頭部落探望爺爺。</TRANSL>
        <AUDIO file="族語短文_Yami_558653.mp3" url="https://web.klokah.tw/text/sound//35889/558653.mp3"/>
    </S>
    <S id="558658">
        <FORM>ya miigen o araw am, ko sidongen si akes a ya manotong.</FORM>
        <TRANSL xml:lang="zh">中午的時候，我幫奶奶一起煮飯。</TRANSL>
        <AUDIO file="族語短文_Yami_558658.mp3" url="https://web.klokah.tw/text/sound//35889/558658.mp3"/>
    </S>
    <S id="558555">
        <FORM>ya namen mangay rana do vahay namen.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Yami_558555.mp3" url="https://web.klokah.tw/text/sound//35881/558555.mp3"/>
    </S>
    <S id="558770">
        <FORM>no kapiwalam ya am, nimangay namen si kaka a mavakes do Taitong a omatao si maran.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Yami_558770.mp3" url="https://web.klokah.tw/text/sound//35897/558770.mp3"/>
    </S>
    <S id="558662">
        <FORM>ko taitaiden rana sira akay am, ko maniring am “sira akay kong, akes kong, cia'a ta sipisa am mai ko a omatao jinio an.”</FORM>
        <TRANSL xml:lang="zh">我跟他們道別時，我說：「阿公阿嬤，沒關係，我下次會再來看您們。」</TRANSL>
        <AUDIO file="族語短文_Yami_558662.mp3" url="https://web.klokah.tw/text/sound//35889/558662.mp3"/>
    </S>
    <S id="558610">
        <FORM>mangay do sirisiri no gako namen a ya namen avyasan, namen tominanakman o maciavazavazay namen a ya pivazain, so na kawadwad no gako namen a mangday so araraw.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Yami_558610.mp3" url="https://web.klokah.tw/text/sound//35885/558610.mp3"/>
    </S>
    <S id="558655">
        <FORM>na ka pakacita jiaken ni akay am, na pakanen yaken so somon, na ka pinom jiaken so asoy no anioy.</FORM>
        <TRANSL xml:lang="zh">爺爺一看到我，就請我吃西瓜，請我喝椰子汁。</TRANSL>
        <AUDIO file="族語短文_Yami_558655.mp3" url="https://web.klokah.tw/text/sound//35889/558655.mp3"/>
    </S>
    <S id="558657">
        <FORM>ko ikakey o asoy no anioy, ta ya manao a inomen.</FORM>
        <TRANSL xml:lang="zh">我也喜歡椰子汁，也很好喝。</TRANSL>
        <AUDIO file="族語短文_Yami_558657.mp3" url="https://web.klokah.tw/text/sound//35889/558657.mp3"/>
    </S>
    <S id="558771">
        <FORM>nimapo namen do pongso a omavang do sikoki a mangay do Taitong.</FORM>
        <TRANSL xml:lang="zh">我們從蘭嶼搭飛機去臺東。</TRANSL>
        <AUDIO file="族語短文_Yami_558771.mp3" url="https://web.klokah.tw/text/sound//35897/558771.mp3"/>
    </S>
    <S id="558607">
        <FORM>sia mai a macialalam jiamen o sinsi, namen akmey a asa ka vahay a ya mian do gako.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Yami_558607.mp3" url="https://web.klokah.tw/text/sound//35885/558607.mp3"/>
    </S>
    <S id="558724">
        <FORM>ko mamogaw no volay ang, so ji ko nimangai do dang a manita.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Yami_558724.mp3" url="https://web.klokah.tw/text/sound//35893/558724.mp3"/>
    </S>
    <S id="558728">
        <FORM>sipisa am macizeza ko jira ama a ka ni ina a mai do jia.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Yami_558728.mp3" url="https://web.klokah.tw/text/sound//35893/558728.mp3"/>
    </S>
    <S id="558656">
        <FORM>ya maganinam o na nimoa ni akay a somon, ya teyapia kanen.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Yami_558656.mp3" url="https://web.klokah.tw/text/sound//35889/558656.mp3"/>
    </S>
    <S id="558775">
        <FORM>mian namen do pamangamanganan so baka am, pehzaen na yamen ni maran a mapamangan so kagling a ka avang namen do likod no baka.</FORM>
        <TRANSL xml:lang="zh">在牧場，叔叔帶我們餵羊和騎在馬背上。</TRANSL>
        <AUDIO file="族語短文_Yami_558775.mp3" url="https://web.klokah.tw/text/sound//35897/558775.mp3"/>
    </S>
    <S id="558551">
        <FORM>ya makoyab am, ya mipabazangbang rana o angit.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Yami_558551.mp3" url="https://web.klokah.tw/text/sound//35881/558551.mp3"/>
    </S>
    <S id="558777">
        <FORM>aro o aleleh do avak no ili Jitaitong, so nipiotobay namen a mangay do dang.</FORM>
        <TRANSL xml:lang="zh">台東市區車子很多，所以我們騎摩托車去那裡。</TRANSL>
        <AUDIO file="族語短文_Yami_558777.mp3" url="https://web.klokah.tw/text/sound//35897/558777.mp3"/>
    </S>
    <S id="558660">
        <FORM>namen teyka koman am, namen mangay mangotod so voong no balangbang.</FORM>
        <TRANSL xml:lang="zh">吃完餐後，我們去摘過溝菜野菜。</TRANSL>
        <AUDIO file="族語短文_Yami_558660.mp3" url="https://web.klokah.tw/text/sound//35889/558660.mp3"/>
    </S>
    <S id="558604">
        <FORM>ya mian do katangked no vahay namen o gako ko, ko mangday so araraw a ya malam a mangey do gako, no ya misiasiay am ko malam a moli do vahay namen.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Yami_558604.mp3" url="https://web.klokah.tw/text/sound//35885/558604.mp3"/>
    </S>
    <S id="558661">
        <FORM>ya aro o wakay a ka no soli a ka no vizaoz a da nivaon jiaken nira akay.</FORM>
        <TRANSL xml:lang="zh">爺爺和奶奶拿了很多地瓜、芋頭和香瓜送給我帶回家。</TRANSL>
        <AUDIO file="族語短文_Yami_558661.mp3" url="https://web.klokah.tw/text/sound//35889/558661.mp3"/>
    </S>
    <S id="558654">
        <FORM>ko mownay rana ji nimacita si akay, ko ikapaw iya.</FORM>
        <TRANSL xml:lang="zh">我很久沒有見到爺爺了，我很想念他。</TRANSL>
        <AUDIO file="族語短文_Yami_558654.mp3" url="https://web.klokah.tw/text/sound//35889/558654.mp3"/>
    </S>
    <S id="558722">
        <FORM>nokapepnezak am, na yangay yamen no sinsi do panitanitan so omalalam, namen mian do asdesdepan am ya namen minazabi a manazang so kipo.</FORM>
        <TRANSL xml:lang="zh">今天早上，老師帶我們去動物園，我們在門口排隊買票。</TRANSL>
        <AUDIO file="族語短文_Yami_558722.mp3" url="https://web.klokah.tw/text/sound//35893/558722.mp3"/>
    </S>
    <S id="558778">
        <FORM>meylis namen rana do dang am, aspangan namen o otobay a nitakaw da rana, so to namen rana ngavangi do avavangan no tao a aleleh.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <AUDIO file="族語短文_Yami_558778.mp3" url="https://web.klokah.tw/text/sound//35897/558778.mp3"/>
    </S>
    <S id="558834">
        <FORM>mivatvatek ko rana do kakarangan a gako am, vilangan ko o monganay do kasasaodan no vazavazay no Yancoming a vakong, ori nipakatenngan ko rana do meyciamadadayan a iweywawalam no Yancoming do Taiwan.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Yami_558834.mp3" url="https://web.klokah.tw/text/sound//35901/558834.mp3"/>
    </S>
    <S id="558837">
        <FORM>apiaen na yaken ni akay a mapacici sia am, ipanci na o mabnek na ciriciring no peyciamahatawan. teymasonong o ipanci na ciriciring no tao, mangay do ciriciring no Ipong a ka no Amis a ka no ciriciring no dehdeh o katenngan na a ipanci.</FORM>
        <TRANSL xml:lang="zh">徵得阿公同意訪問，他回答會說的語言別。他的達悟語說得很流利，連日本話和簡單的阿美語及漢語也會說。</TRANSL>
        <AUDIO file="族語短文_Yami_558837.mp3" url="https://web.klokah.tw/text/sound//35901/558837.mp3"/>
    </S>
    <S id="558839">
        <FORM>no kapacici namen jira am, aro o malavat da monganay do makeyneynaapan a tao nokakoa a nitaid da a adan a teneteneng da.</FORM>
        <TRANSL xml:lang="zh">我們訪談的時候，老人家談論了許多關於漁獵的傳統知識。</TRANSL>
        <AUDIO file="族語短文_Yami_558839.mp3" url="https://web.klokah.tw/text/sound//35901/558839.mp3"/>
    </S>
    <S id="558838">
        <FORM>nipacici ko o rarakeh ori ipakateneng ko jia no kalialikey na pa am ninanao da no ciriciring no Ipong. no kalavayo na am nimasaneb a mangay do Taitong a manlangi do mogis no Amis, ori nipaciboang na. o ciriciring rana no dehdeh am, na nimahap do aro a kagagan na dehdeh, ori na ikaro no na katenengan a ipanci a ciriciring ang.</FORM>
        <TRANSL xml:lang="zh">我問他才知道，原來他小時候上過日本教育；他年輕時，常去台東幫阿美族割稻打工，順便學阿美語；現在會說漢語是因為他有很多漢族朋友，所以他會說這麼多語言。</TRANSL>
        <AUDIO file="族語短文_Yami_558838.mp3" url="https://web.klokah.tw/text/sound//35901/558838.mp3"/>
    </S>
    <S id="558840">
        <FORM>tana namen ji a mimin a masilo no ciciloan a amizingen o da ipanci am, ciaha ta namen nipatoong do patowtowngan so ciriciring rana, apia no amizingen am to iwanga.</FORM>
        <TRANSL xml:lang="zh">雖然我們沒有辦法完全聽懂他們說的話，還好我們有用錄音機錄音，可以再仔細聆聽。</TRANSL>
        <AUDIO file="族語短文_Yami_558840.mp3" url="https://web.klokah.tw/text/sound//35901/558840.mp3"/>
    </S>
    <S id="558841">
        <FORM>no kalialikey ko pa am ji ko pa atenngi o meyciamadadayan a masaod no iweywawala namen, ori o ikasnek ko a ipanci da a Yancoming.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Yami_558841.mp3" url="https://web.klokah.tw/text/sound//35901/558841.mp3"/>
    </S>
    <S id="558842">
        <FORM>ya to miparo o ya ko nimamizing am, ya ko rana katenngan o monganay do iweywawalam namen do pongso, ya mapeyzokab a ya ko pacikazwayan.</FORM>
        <TRANSL xml:lang="zh">瞭解愈多以後，愈覺得自己身為達悟族人，是很獨特的，也很值得驕傲。</TRANSL>
        <AUDIO file="族語短文_Yami_558842.mp3" url="https://web.klokah.tw/text/sound//35901/558842.mp3"/>
    </S>
    <S id="706155">
        <FORM>simakoyab ya am, ya mai rana si wari a mehakay.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Yami_706155.mp3" url="https://web.klokah.tw/text/sound//35905/706155.mp3"/>
    </S>
    <S id="706157">
        <FORM>miavas namen do pananazangan so yasay am, aro do dang o vayo pa nikotod da yasay.</FORM>
        <TRANSL xml:lang="zh">我們經過了菜攤，那裡有好多新鮮的青菜。</TRANSL>
        <AUDIO file="族語短文_Yami_706157.mp3" url="https://web.klokah.tw/text/sound//35905/706157.mp3"/>
    </S>
    <S id="706156">
        <FORM>namen mangay si akes do pananazangan so manok, ta dengdengen namen a yakan ni wari a mehakay.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Yami_706156.mp3" url="https://web.klokah.tw/text/sound//35905/706156.mp3"/>
    </S>
    <S id="706158">
        <FORM>maniring do katangked na o pananazang so asi no kayokayo am “ya maganinam o pinapo a ka no kolitan ya, manazang kamo an!”</FORM>
        <TRANSL xml:lang="zh">旁邊水果攤的老闆說:「我的鳳梨和芒果很甜。買一些吧!」</TRANSL>
        <AUDIO file="族語短文_Yami_706158.mp3" url="https://web.klokah.tw/text/sound//35905/706158.mp3"/>
    </S>
    <S id="558906">
        <FORM>kapanazang namen rana so insay a ka no ovi a ka no omaom.</FORM>
        <TRANSL xml:lang="zh">我們買了空心菜、山藥和山蘇。</TRANSL>
        <AUDIO file="族語短文_Yami_558906.mp3" url="https://web.klokah.tw/text/sound//35905/558906.mp3"/>
    </S>
    <S id="558908">
        <FORM>miratateng am manazang namen so pinapo a ka no kolitan.</FORM>
        <TRANSL xml:lang="zh">後來我們買了鳳梨和芒果。</TRANSL>
        <AUDIO file="族語短文_Yami_558908.mp3" url="https://web.klokah.tw/text/sound//35905/558908.mp3"/>
    </S>
    <S id="558910">
        <FORM>singaten ni akes kapacici na so lawpan, a apia kapaveveh so ngina na.</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Yami_558910.mp3" url="https://web.klokah.tw/text/sound//35905/558910.mp3"/>
    </S>
    <S id="706160">
        <FORM>mian do katangked na asa ka lawpan am “manazang kamo so among ko an, ta ya ararako a ya maveveh paa so ngina.”</FORM>
        <TRANSL xml:lang="zh">隔壁的老闆說，來買我的魚，我的魚又大又便宜。</TRANSL>
        <AUDIO file="族語短文_Yami_706160.mp3" url="https://web.klokah.tw/text/sound//35905/706160.mp3"/>
    </S>
    <S id="558913">
        <FORM>miratateng am manazang namen rana so manok a ka no among, mian do vahay namen am makapia namen a nimansahad do asa ka akakanan a iyakan.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Yami_558913.mp3" url="https://web.klokah.tw/text/sound//35905/558913.mp3"/>
    </S>
    <S id="706161">
        <FORM>nimownay namen a to nanala si wari, todaji ahep rana.</FORM>
        <TRANSL xml:lang="zh">我們等了好久，天就快黑了。</TRANSL>
        <AUDIO file="族語短文_Yami_706161.mp3" url="https://web.klokah.tw/text/sound//35905/706161.mp3"/>
    </S>
    <S id="706162">
        <FORM>mizingwa si wari jiamen am ”ya tongian so makdeng a vazay do itaysang jia, so namen ji miwalami rana, si pisa ka piwalam am ori ko ipiwalam.”</FORM>
        <TRANSL xml:lang="zh">弟弟打電話回來說：「軍隊突然有重要的事不能放假了，下一個禮拜日是我的假日。」</TRANSL>
        <AUDIO file="族語短文_Yami_706162.mp3" url="https://web.klokah.tw/text/sound//35905/706162.mp3"/>
    </S>
    <S id="706163">
        <FORM>maniring si akes am “aro a ya nidengdeng ito a, angay panci sira maran mo a maci'angang jiaten.”</FORM>
        <TRANSL xml:lang="zh">奶奶說已經煮了這麼多，叫舅舅他們一起來吃吧!</TRANSL>
        <AUDIO file="族語短文_Yami_706163.mp3" url="https://web.klokah.tw/text/sound//35905/706163.mp3"/>
    </S>
    <S id="706164">
        <FORM>ka panci namen paa nira zipos namen, mai a maci'angang jiamen.</FORM>
        <TRANSL xml:lang="zh">我們還邀請了其他親朋好友，一起來享用豐盛的晚餐。</TRANSL>
        <AUDIO file="族語短文_Yami_706164.mp3" url="https://web.klokah.tw/text/sound//35905/706164.mp3"/>
    </S>
    <S id="558974">
        <FORM>amian kehakay ko a mingaran si Kacivaw, iya rana am mawawaden.</FORM>
        <TRANSL xml:lang="zh">我有一個同學叫Kacivaw，他常常忘記帶東西。</TRANSL>
        <AUDIO file="族語短文_Yami_558974.mp3" url="https://web.klokah.tw/text/sound//35909/558974.mp3"/>
    </S>
    <S id="558975">
        <FORM>no mivatvatek namen am, mamood do kararay namen so ipivatvatek a ka no ipangongopas nojia pivatvatkan a vakong.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Yami_558975.mp3" url="https://web.klokah.tw/text/sound//35909/558975.mp3"/>
    </S>
    <S id="558977">
        <FORM>am mian so marahet a iyangay na, o nivood na am ji na paolia rana.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Yami_558977.mp3" url="https://web.klokah.tw/text/sound//35909/558977.mp3"/>
    </S>
    <S id="558390">
        <FORM>ko mangday so araraw a mangay do gako, ko mangday so araraw a macinanao do ciriciring no Tao, ta ipamizing ko jira ama a ka ni ina.</FORM>
        <TRANSL xml:lang="zh">我天天上學，我天天學族語，我要講給爸爸媽媽聽。</TRANSL>
        <AUDIO file="族語短文_Yami_558390.mp3" url="https://web.klokah.tw/text/sound//35869/558390.mp3"/>
    </S>
    <S id="558978">
        <FORM>am, amian so karahetan na, ta o nivood na am ji na rana paolia.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Yami_558978.mp3" url="https://web.klokah.tw/text/sound//35909/558978.mp3"/>
    </S>
    <S id="558979">
        <FORM>ipisa do araraw, malovot namen a mangay miyowyow.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Yami_558979.mp3" url="https://web.klokah.tw/text/sound//35909/558979.mp3"/>
    </S>
    <S id="558980">
        <FORM>mian pa do avak no rarahan am, kadasan si Kacivaw ori a am ji nimapalolo so ipilinalinas na mehma vakong.</FORM>
        <TRANSL xml:lang="zh">路途中，si Kacivaw想上廁所，但他忘記帶衛生紙。</TRANSL>
        <AUDIO file="族語短文_Yami_558980.mp3" url="https://web.klokah.tw/text/sound//35909/558980.mp3"/>
    </S>
    <S id="558981">
        <FORM>mamood do kararay namen so ipilinalinas na am, patovisan da am “ko ji nimapalilio.”</FORM>
        <TRANSL xml:lang="zh">他跟同學借衛生紙，可是大家都回他說：「我也沒有帶耶。」</TRANSL>
        <AUDIO file="族語短文_Yami_558981.mp3" url="https://web.klokah.tw/text/sound//35909/558981.mp3"/>
    </S>
    <S id="706166">
        <FORM>to rana lavi si Kacivaw a mioyaoya manci no “nio rana ji voodji nia jiaken so ipilinalinas?”</FORM>
        <TRANSL xml:lang="zh">si Kacivaw急的哭了出來。他生氣的說：「為什麼大家都不借我衛生紙？」</TRANSL>
        <AUDIO file="族語短文_Yami_706166.mp3" url="https://web.klokah.tw/text/sound//35909/706166.mp3"/>
    </S>
    <S id="706167">
        <FORM>tovisan da no kararay namen am “mo kangay ori a ya ji mapalolo, no ya vooden jimo am, mo na ji paolia!”</FORM>
        <TRANSL xml:lang="zh">同學告訴他：「因為你都不自己帶，而且借給你的東西，你都不會還!」</TRANSL>
        <AUDIO file="族語短文_Yami_706167.mp3" url="https://web.klokah.tw/text/sound//35909/706167.mp3"/>
    </S>
    <S id="706168">
        <FORM>ikadoa na araw am, nimadagdag si Kacivaw a makaranes do gako, ka paoli na rana so niveyvood na do kararay namen.</FORM>
        <TRANSL xml:lang="zh">隔天上學，si Kacivaw很早就到學校了，si Kacivaw把跟同學借的東西都還給同學們。</TRANSL>
        <AUDIO file="族語短文_Yami_706168.mp3" url="https://web.klokah.tw/text/sound//35909/706168.mp3"/>
    </S>
    <S id="706169">
        <FORM>koan ni Kacivaw am “ji kamo makasnek ang, ciaha ta manaken ko rana o kapalolo ko so aaapen ko. ayoy o niveyvood nio jiaken a meyciamadadayan, ayoy.”</FORM>
        <TRANSL xml:lang="zh">si Kacivaw向同學們說：「我向大家道歉，以後我一定會記得帶東西，謝謝同學們之前願意借我東西，謝謝︕」</TRANSL>
        <AUDIO file="族語短文_Yami_706169.mp3" url="https://web.klokah.tw/text/sound//35909/706169.mp3"/>
    </S>
    <S id="558438">
        <FORM>ngaran ko am si Mamzat.</FORM>
        <TRANSL xml:lang="zh">我的名字是Mamzat。</TRANSL>
        <AUDIO file="族語短文_Yami_558438.mp3" url="https://web.klokah.tw/text/sound//35873/558438.mp3"/>
    </S>
    <S id="559057">
        <FORM>ya makeyneynaaapan si maran do ili namen.</FORM>
        <TRANSL xml:lang="zh">我的叔叔是部落的獵人。</TRANSL>
        <AUDIO file="族語短文_Yami_559057.mp3" url="https://web.klokah.tw/text/sound//35913/559057.mp3"/>
    </S>
    <S id="559058">
        <FORM>no kalialikey ko pa am, no makoyab am mayai do vahay namen si maran a somivah si ama, apen da o paltog a ka no zingki a miyowyaw.</FORM>
        <TRANSL xml:lang="zh">我小的時候，叔叔常會在晚上來家裡約爸爸，他們帶著魚槍和手電筒出門。</TRANSL>
        <AUDIO file="族語短文_Yami_559058.mp3" url="https://web.klokah.tw/text/sound//35913/559058.mp3"/>
    </S>
    <S id="559061">
        <FORM>no maraw am mida ipanci sira zipos namen a mai do vahay namen a maci'angang.</FORM>
        <TRANSL xml:lang="zh">白天他們會請親戚朋友來家裡，分享給族人一起吃。</TRANSL>
        <AUDIO file="族語短文_Yami_559061.mp3" url="https://web.klokah.tw/text/sound//35913/559061.mp3"/>
    </S>
    <S id="559060">
        <FORM>nomakatakaw am vaoyo o nipaltogan da, nomakatakaw am pai nojia koyta o nisowan da, no to da sapa am anos.</FORM>
        <TRANSL xml:lang="zh">有時候他們射到的是鮪魚、有時候是捉到龍蝦和章魚，偶爾也會有魷魚。</TRANSL>
        <AUDIO file="族語短文_Yami_559060.mp3" url="https://web.klokah.tw/text/sound//35913/559060.mp3"/>
    </S>
    <S id="559062">
        <FORM>no macita ko si maran a mai do vahay namen am, pasaozen ko si ama a mapehza jiaken a mangday mipaltog.</FORM>
        <TRANSL xml:lang="zh">我每次看到叔叔來家裡都會吵著爸爸，帶著我一起去射魚。</TRANSL>
        <AUDIO file="族語短文_Yami_559062.mp3" url="https://web.klokah.tw/text/sound//35913/559062.mp3"/>
    </S>
    <S id="559063">
        <FORM>no maniring si ama am “ji topanomanoma o ciring ta makaniow.” no makaveyvow ko rana am ori ipaciboang ko.</FORM>
        <TRANSL xml:lang="zh">爸爸說：「話不可先說出口，這是禁忌。」等我長大了就可以學習。</TRANSL>
        <AUDIO file="族語短文_Yami_559063.mp3" url="https://web.klokah.tw/text/sound//35913/559063.mp3"/>
    </S>
    <S id="706170">
        <FORM>ya mateneng si ama a mamaring so paltog do awa, si maran a wari ni ama am, ya manineng a mipaltog do kalilian, ori da kasanib a meyeyheza mangahahap.</FORM>
        <TRANSL xml:lang="zh">我的爸爸很會製作漁槍，我的叔叔也就是爸爸的弟弟射魚很準，所以他們才會常結伴去捕魚。</TRANSL>
        <AUDIO file="族語短文_Yami_706170.mp3" url="https://web.klokah.tw/text/sound//35913/706170.mp3"/>
    </S>
    <S id="559064">
        <FORM>sira memehakay do ili namen am, maloalovot sira mitawaz do awa ipiyakan so vayo a among no asa kaili.</FORM>
        <TRANSL xml:lang="zh">部落的男人也會一起出海網魚，讓整個部落都有魚吃。</TRANSL>
        <AUDIO file="族語短文_Yami_559064.mp3" url="https://web.klokah.tw/text/sound//35913/559064.mp3"/>
    </S>
    <S id="706172">
        <FORM>macita na ni ama am payaiten na yaken, no mavyay o tao am ipamaring ko imo so paltog mo an.</FORM>
        <TRANSL xml:lang="zh">爸爸看到後鼓勵我，等我以後長大了一定會幫我做魚槍。</TRANSL>
        <AUDIO file="族語短文_Yami_706172.mp3" url="https://web.klokah.tw/text/sound//35913/706172.mp3"/>
    </S>
    <S id="706173">
        <FORM>ya ko rana makaveyvow am, ya mian rana so paltog ko a maciheza jira ama a ka ni maran a mangay mipaltog.</FORM>
        <TRANSL xml:lang="zh">現在我長大了，我有魚槍了，也有機會跟著爸爸和叔叔一起去射魚。</TRANSL>
        <AUDIO file="族語短文_Yami_706173.mp3" url="https://web.klokah.tw/text/sound//35913/706173.mp3"/>
    </S>
    <S id="559069">
        <FORM>no mang-id namen rana a nimakamong am, magaga si ina a ka nira akay.</FORM>
        <TRANSL xml:lang="zh">我們獵魚上岸後回到家裡，媽媽和爺爺他們都很高興。</TRANSL>
        <AUDIO file="族語短文_Yami_559069.mp3" url="https://web.klokah.tw/text/sound//35913/559069.mp3"/>
    </S>
    <S id="706171">
        <FORM>to ko akzeba ka pakaveyvow ko rana a maciangay jira mipaltog, ori ikasanib ko a omtahataha a tomezgek do kalilian, ji nimeyyahahay a kapakanet na rana no ineynawa ko a somwat so kono do kalilian.</FORM>
        <TRANSL xml:lang="zh">為了可以趕快和大人一起去射魚，我常常練習游泳潛水，很快地我的肺活量已可在海裡礁岩挖硨磲貝了。</TRANSL>
        <AUDIO file="族語短文_Yami_706171.mp3" url="https://web.klokah.tw/text/sound//35913/706171.mp3"/>
    </S>
    <S id="559070">
        <FORM>sira akay a ka ni akes am ipanlanlag da yaken, isaray do tao do to a niomzat jiamen do kalilian a manta ni yamen so sinaaapan.</FORM>
        <TRANSL xml:lang="zh">爺爺奶奶也會給我祝福，並且感謝天神保佑我們海裡射魚，賜給我們有很多的魚獵。</TRANSL>
        <AUDIO file="族語短文_Yami_559070.mp3" url="https://web.klokah.tw/text/sound//35913/559070.mp3"/>
    </S>
    <S id="558609">
        <FORM>tatasa ka tao am ya omlinas do pazezevengan, karoan jiamen am ya mivias.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Yami_558609.mp3" url="https://web.klokah.tw/text/sound//35885/558609.mp3"/>
    </S>
    <S id="705921">
        <FORM>namen mian do Jipanatosan am, namen kanen o mavaw namen, o zezak am ya tomiray do kataotao namen a ya ikehteng.</FORM>
        <TRANSL xml:lang="zh">我們在雙獅岩吃著點心，陽光灑在身上，非常溫暖。</TRANSL>
        <AUDIO file="族語短文_Yami_705921.mp3" url="https://web.klokah.tw/text/sound//35881/705921.mp3"/>
    </S>
    <S id="558779">
        <FORM>siciaikoa ya am namen rana nimakarala, manngo paro o otobay ni maran a ya na rana nimakala an?</FORM>
        <TRANSL xml:lang="zh">現在我們回到蘭嶼了，不知道叔叔的摩托車找到了沒有？</TRANSL>
        <AUDIO file="族語短文_Yami_558779.mp3" url="https://web.klokah.tw/text/sound//35897/558779.mp3"/>
    </S>
    <S id="558833">
        <FORM>no kalialikey ko pa am mivahay namen do Jivalino, mivatvaket ko rana am mangay namen do ilaod, ori to namen ngiyani do rako a mahataw.</FORM>
        <TRANSL xml:lang="zh">小時候我們家住在野銀部落，上學以後，就搬到了台灣本島，一直在都市裡生活。</TRANSL>
        <AUDIO file="族語短文_Yami_558833.mp3" url="https://web.klokah.tw/text/sound//35901/558833.mp3"/>
    </S>
    <S id="558835">
        <FORM>ori, no ka teyteyka ya do nipiwalam namen am, yaken a ka ni kaka mehakay am nimakarala namen a omatao so apapnan namen a rararakeh, naknakmen namen kapakamizing so iweywawalam namen a Tao nokakoa.</FORM>
        <TRANSL xml:lang="zh">因此，今年暑假時，我和哥哥回到蘭嶼拜訪部落年老的親戚，想要聽聽自己族群從前的文化。</TRANSL>
        <AUDIO file="族語短文_Yami_558835.mp3" url="https://web.klokah.tw/text/sound//35901/558835.mp3"/>
    </S>
</TEXT>
