<TEXT id="eP3_族語短文_Saisiyat" xml:lang="xsy" source="ePark3 族語短文 Saisiyat" audio="diarized" copyright="CC-BY-NC-SA" citation="Indigenous Languages Research and Development Foundation. (2020). 族語E樂園. https://web.klokah.tw/" BibTeX_citation="@misc{ePark, author = {Indigenous Languages Research and Development Foundation}, title = {族語E樂園}, year = {2020}, url = {https://web.klokah.tw/} }">
    <S id="537466">
        <FORM>ma'an raro:o' hi 'ataw.</FORM>
        <TRANSL xml:lang="zh">我的名字是’ataw。</TRANSL>
        <AUDIO file="族語短文_Saisiyat_537466.mp3" url="https://web.klokah.tw/text/sound//34529/537466.mp3"/>
    </S>
    <S id="537471">
        <FORM>yami ray 'ima hingha' kakiSka:atan kiSka:at.</FORM>
        <TRANSL xml:lang="zh">我們在同一間學校讀書。</TRANSL>
        <AUDIO file="族語短文_Saisiyat_537471.mp3" url="https://web.klokah.tw/text/sound//34529/537471.mp3"/>
    </S>
    <S id="537413">
        <FORM>kiSka:at ila kamatortoroe' kaS'abo' ray kakiSka:atan kamatilhael Sa' “'in'itol! te'en!”</FORM>
        <TRANSL xml:lang="zh">上課了，老師走進教室，班長說:「起立!敬禮!」</TRANSL>
        <AUDIO file="族語短文_Saisiyat_537413.mp3" url="https://web.klokah.tw/text/sound//34525/537413.mp3"/>
    </S>
    <S id="537467">
        <FORM>ni yaba' ma'an raro:o' hi kalih.</FORM>
        <TRANSL xml:lang="zh">我爸爸的名字是kalih。</TRANSL>
        <AUDIO file="族語短文_Saisiyat_537467.mp3" url="https://web.klokah.tw/text/sound//34529/537467.mp3"/>
    </S>
    <S id="537469">
        <FORM>ya:o 'isahini lampez tinal'oemaeh.</FORM>
        <TRANSL xml:lang="zh">我今年10歲。</TRANSL>
        <AUDIO file="族語短文_Saisiyat_537469.mp3" url="https://web.klokah.tw/text/sound//34529/537469.mp3"/>
    </S>
    <S id="537417">
        <FORM>yako tatoroe' 'akoy ka kinra:aman kapayaka:i'.</FORM>
        <TRANSL xml:lang="zh">我學會好多族語。</TRANSL>
        <AUDIO file="族語短文_Saisiyat_537417.mp3" url="https://web.klokah.tw/text/sound//34525/537417.mp3"/>
    </S>
    <S id="537415">
        <FORM>ray 'am kiSka:at, kamatortoroe' tomotoroe' 'iniya'om nom Sempe: kapayaka:i'.</FORM>
        <TRANSL xml:lang="zh">上課的時候，老師教我們數字的族語。</TRANSL>
        <AUDIO file="族語短文_Saisiyat_537415.mp3" url="https://web.klokah.tw/text/sound//34525/537415.mp3"/>
    </S>
    <S id="537474">
        <FORM>ya:o minowa' Sekla' ka 'ima SaSo' kapa'onhaelan yami kayzaeh ma'onhael ma:tol ki lalangoy.</FORM>
        <TRANSL xml:lang="zh">我喜歡認識新朋友，我們可以一起唱歌和游泳。</TRANSL>
        <AUDIO file="族語短文_Saisiyat_537474.mp3" url="https://web.klokah.tw/text/sound//34529/537474.mp3"/>
    </S>
    <S id="537418">
        <FORM>ya:o sa'sa'ih ka hahila: rima' kiSka:at, ya:o sa'sa'ih ka hahila: tatoroe' ka kapayaka:i' ya:o 'am manabih pakbaezae' hi 'oya'.</FORM>
        <TRANSL xml:lang="zh">我天天上學，我天天學族語，我要講給媽媽聽。</TRANSL>
        <AUDIO file="族語短文_Saisiyat_537418.mp3" url="https://web.klokah.tw/text/sound//34525/537418.mp3"/>
    </S>
    <S id="537470">
        <FORM>ya:o hayza' 'aehae' minatini' kamamanra:an siya Sin ta:inin, siya 'isahini lampez o 'aehae' tinal'oemaeh.</FORM>
        <TRANSL xml:lang="zh">我有一個哥哥，他叫ta:in，他今年11歲。</TRANSL>
        <AUDIO file="族語短文_Saisiyat_537470.mp3" url="https://web.klokah.tw/text/sound//34529/537470.mp3"/>
    </S>
    <S id="537473">
        <FORM>ya:o minowa' lalangoy, ray minaSangay, yami 'aehae' taew'an ma'onhael rima' lalangoy.</FORM>
        <TRANSL xml:lang="zh">我喜歡游泳，放假的時候，我們全家會一起去游泳。</TRANSL>
        <AUDIO file="族語短文_Saisiyat_537473.mp3" url="https://web.klokah.tw/text/sound//34529/537473.mp3"/>
    </S>
    <S id="537416">
        <FORM>yami tani kamatortoroe' kiSka:at, yami ma:tol ila nom Sempe: kapa:tol.</FORM>
        <TRANSL xml:lang="zh">我們跟著老師唸，我們唱了數字歌。</TRANSL>
        <AUDIO file="族語短文_Saisiyat_537416.mp3" url="https://web.klokah.tw/text/sound//34525/537416.mp3"/>
    </S>
    <S id="537468">
        <FORM>ni 'oya' ma'an raro:o' hi maya'.</FORM>
        <TRANSL xml:lang="zh">我媽媽的名字是maya’。</TRANSL>
        <AUDIO file="族語短文_Saisiyat_537468.mp3" url="https://web.klokah.tw/text/sound//34529/537468.mp3"/>
    </S>
    <S id="537414">
        <FORM>niya'om pinayaka:i' sobae:oh Sa' “kamatortoroe' kayzaeh!”</FORM>
        <TRANSL xml:lang="zh">我們大聲的說:「老師好！」</TRANSL>
        <AUDIO file="族語短文_Saisiyat_537414.mp3" url="https://web.klokah.tw/text/sound//34525/537414.mp3"/>
    </S>
    <S id="537412">
        <FORM>yako kaysa'an hinSayboSi: o 'aehae' potngor ray kakiSka:atan.</FORM>
        <TRANSL xml:lang="zh">我今天七點到學校。</TRANSL>
        <AUDIO file="族語短文_Saisiyat_537412.mp3" url="https://web.klokah.tw/text/sound//34525/537412.mp3"/>
    </S>
    <S id="537472">
        <FORM>yako ki minatini' kamamannra:an minowa' ma:tol.</FORM>
        <TRANSL xml:lang="zh">我和哥哥都喜歡唱歌。</TRANSL>
        <AUDIO file="族語短文_Saisiyat_537472.mp3" url="https://web.klokah.tw/text/sound//34529/537472.mp3"/>
    </S>
    <S id="537518">
        <FORM>ya:o 'in noka SaySiyat a korkoring.</FORM>
        <TRANSL xml:lang="zh">我是賽夏族的小孩。</TRANSL>
        <AUDIO file="族語短文_Saisiyat_537518.mp3" url="https://web.klokah.tw/text/sound//34533/537518.mp3"/>
    </S>
    <S id="537519">
        <FORM>niya'om taew'an ray walo'.</FORM>
        <TRANSL xml:lang="zh">我們家住在東河。</TRANSL>
        <AUDIO file="族語短文_Saisiyat_537519.mp3" url="https://web.klokah.tw/text/sound//34533/537519.mp3"/>
    </S>
    <S id="537520">
        <FORM>niya'om taew'an hayza' haseb mae'iyaeh.</FORM>
        <TRANSL xml:lang="zh">我們家共有五個人。</TRANSL>
        <AUDIO file="族語短文_Saisiyat_537520.mp3" url="https://web.klokah.tw/text/sound//34533/537520.mp3"/>
    </S>
    <S id="537521">
        <FORM>niya'om taew'an hayza' to:o' 'aehael.</FORM>
        <TRANSL xml:lang="zh">我們家有三個兄弟姊妹。</TRANSL>
        <AUDIO file="族語短文_Saisiyat_537521.mp3" url="https://web.klokah.tw/text/sound//34533/537521.mp3"/>
    </S>
    <S id="537522">
        <FORM>ya:o ki yaba', 'oya' minatini' kamamanra:an ki minatini' minkoringan ma'onhael rowaSek.</FORM>
        <TRANSL xml:lang="zh">我跟爸爸、媽媽、哥哥和姊姊住在一起。</TRANSL>
        <AUDIO file="族語短文_Saisiyat_537522.mp3" url="https://web.klokah.tw/text/sound//34533/537522.mp3"/>
    </S>
    <S id="537527">
        <FORM>yako kila minatini ma'onhael rima' romakep ka takem.</FORM>
        <TRANSL xml:lang="zh">我和兄姊會一起抓青蛙。</TRANSL>
        <AUDIO file="族語短文_Saisiyat_537527.mp3" url="https://web.klokah.tw/text/sound//34533/537527.mp3"/>
    </S>
    <S id="537576">
        <FORM>kaysa'an ya:o ki 'oya' 'am rima' manmanra:an.</FORM>
        <TRANSL xml:lang="zh">今天我和媽媽出去玩。</TRANSL>
        <AUDIO file="族語短文_Saisiyat_537576.mp3" url="https://web.klokah.tw/text/sound//34537/537576.mp3"/>
    </S>
    <S id="537524">
        <FORM>ma'an 'oya' bali', 'oya' ma'an sinsang.</FORM>
        <TRANSL xml:lang="zh">我的媽媽很瘦，我的媽媽是醫生。</TRANSL>
        <AUDIO file="族語短文_Saisiyat_537524.mp3" url="https://web.klokah.tw/text/sound//34533/537524.mp3"/>
    </S>
    <S id="537526">
        <FORM>yami ray haba:an 'ima 'inaro' kaSangayan hahila: lobih ray 'asang.</FORM>
        <TRANSL xml:lang="zh">我們暑假都會回部落。</TRANSL>
        <AUDIO file="族語短文_Saisiyat_537526.mp3" url="https://web.klokah.tw/text/sound//34533/537526.mp3"/>
    </S>
    <S id="537523">
        <FORM>ma'an yaba' 'ibabaw, yaba' ma'an kinSat.</FORM>
        <TRANSL xml:lang="zh">我的爸爸很高，我的爸爸是警察。</TRANSL>
        <AUDIO file="族語短文_Saisiyat_537523.mp3" url="https://web.klokah.tw/text/sound//34533/537523.mp3"/>
    </S>
    <S id="537525">
        <FORM>yaba' ray taew'an ki yami malnoSaySiyat.</FORM>
        <TRANSL xml:lang="zh">爸爸在家和我們說族語。</TRANSL>
        <AUDIO file="族語短文_Saisiyat_537525.mp3" url="https://web.klokah.tw/text/sound//34533/537525.mp3"/>
    </S>
    <S id="537528">
        <FORM>yako minowa' yami 'aehae' taew'an mae'iyaeh.</FORM>
        <TRANSL xml:lang="zh">我很喜歡我們家的人。</TRANSL>
        <AUDIO file="族語短文_Saisiyat_537528.mp3" url="https://web.klokah.tw/text/sound//34533/537528.mp3"/>
    </S>
    <S id="537577">
        <FORM>'ima Sera: kawaS kinhis'alan, kawaS 'okik kaskes ma' 'okik rikrika:, ba:i' kin'iya'zaw.</FORM>
        <TRANSL xml:lang="zh">白天的天空很藍，天氣不冷也不熱，風很涼爽。</TRANSL>
        <AUDIO file="族語短文_Saisiyat_537577.mp3" url="https://web.klokah.tw/text/sound//34537/537577.mp3"/>
    </S>
    <S id="537578">
        <FORM>yami ray hinhinbetelan maSa:eng somi'ael ka pang, basang hila:en noka hahila:, koza' kinha:olhoel.</FORM>
        <TRANSL xml:lang="zh">我們在草地上吃著麵包，陽光灑在身上，非常溫暖。</TRANSL>
        <AUDIO file="族語短文_Saisiyat_537578.mp3" url="https://web.klokah.tw/text/sound//34537/537578.mp3"/>
    </S>
    <S id="537579">
        <FORM>hila:an kawaS 'iniyangangilaeh ila.</FORM>
        <TRANSL xml:lang="zh">下午，天空變紅了。</TRANSL>
        <AUDIO file="族語短文_Saisiyat_537579.mp3" url="https://web.klokah.tw/text/sound//34537/537579.mp3"/>
    </S>
    <S id="537581">
        <FORM>'oya' manabih, nakhara bayoS 'am mowa:i' ila.</FORM>
        <TRANSL xml:lang="zh">媽媽說，可能是颱風要來了。</TRANSL>
        <AUDIO file="族語短文_Saisiyat_537581.mp3" url="https://web.klokah.tw/text/sound//34537/537581.mp3"/>
    </S>
    <S id="537582">
        <FORM>hae:wan ray kawaS 'oka' ka homom, bintoe'an kas'oehaez ila.</FORM>
        <TRANSL xml:lang="zh">晚上天上沒有雲，星星出來了。</TRANSL>
        <AUDIO file="族語短文_Saisiyat_537582.mp3" url="https://web.klokah.tw/text/sound//34537/537582.mp3"/>
    </S>
    <S id="537583">
        <FORM>yami ma' 'am lobih ila.</FORM>
        <TRANSL xml:lang="zh">我們也要回家了。</TRANSL>
        <AUDIO file="族語短文_Saisiyat_537583.mp3" url="https://web.klokah.tw/text/sound//34537/537583.mp3"/>
    </S>
    <S id="537585">
        <FORM>pakSiwa' bayoS 'izi' wa:i', ya:o 'iyakinakaSlatar manmanra:an.</FORM>
        <TRANSL xml:lang="zh">希望颱風不要來，我還想再出去玩。</TRANSL>
        <AUDIO file="族語短文_Saisiyat_537585.mp3" url="https://web.klokah.tw/text/sound//34537/537585.mp3"/>
    </S>
    <S id="537632">
        <FORM>ma'an kakiSka:atan ray 'in niya'om a taew'an langi:, ya:o sa'sa'ih ka hahila: manra:an rima' ray kakiSka:atan, ma' manra:an lobih ray taew'an.</FORM>
        <TRANSL xml:lang="zh">我的學校在我們家旁邊，我天天走路去學校，也走路回家。</TRANSL>
        <AUDIO file="族語短文_Saisiyat_537632.mp3" url="https://web.klokah.tw/text/sound//34541/537632.mp3"/>
    </S>
    <S id="537580">
        <FORM>ya:o somingozaw hi 'oya', 'ampowa' kawaS ngangilaehan.</FORM>
        <TRANSL xml:lang="zh">我問媽媽，為甚麼天空是紅色的。</TRANSL>
        <AUDIO file="族語短文_Saisiyat_537580.mp3" url="https://web.klokah.tw/text/sound//34537/537580.mp3"/>
    </S>
    <S id="537584">
        <FORM>ray karara:an, ya:o paho'alo' ka bintoe'an.</FORM>
        <TRANSL xml:lang="zh">在回家的路上，我跟星星許願。</TRANSL>
        <AUDIO file="族語短文_Saisiyat_537584.mp3" url="https://web.klokah.tw/text/sound//34537/537584.mp3"/>
    </S>
    <S id="537633">
        <FORM>niya'om kakiSka:atan 'okik sobae:oeh, 'okik 'akoey ka kamakiSka:at, SaSekla' hahi:il.</FORM>
        <TRANSL xml:lang="zh">我們學校不大，沒有很多學生，大家互相認識。</TRANSL>
        <AUDIO file="族語短文_Saisiyat_537633.mp3" url="https://web.klokah.tw/text/sound//34541/537633.mp3"/>
    </S>
    <S id="537635">
        <FORM>lakamatortoroe' ma' mae'onhael ki yami makakSiyae', kakiSka:atan nak 'aehae' taew'an.</FORM>
        <TRANSL xml:lang="zh">老師們也會和我們一起玩，學校是個大家庭。</TRANSL>
        <AUDIO file="族語短文_Saisiyat_537635.mp3" url="https://web.klokah.tw/text/sound//34541/537635.mp3"/>
    </S>
    <S id="537636">
        <FORM>sa'sa'ih ka hahila: somaepoh, 'ita' 'am 'okay pakhara:i' katatoroe'an.</FORM>
        <TRANSL xml:lang="zh">我們每天都要打掃，大家要把教室打掃乾淨。</TRANSL>
        <AUDIO file="族語短文_Saisiyat_537636.mp3" url="https://web.klokah.tw/text/sound//34541/537636.mp3"/>
    </S>
    <S id="537684">
        <FORM>ni baki' pinamowa' ka ba:ay 'anhil, sa'owaz kayzaeh a tomal si'aelen.</FORM>
        <TRANSL xml:lang="zh">爺爺種的西瓜很甜，真的很好吃。</TRANSL>
        <AUDIO file="族語短文_Saisiyat_537684.mp3" url="https://web.klokah.tw/text/sound//34545/537684.mp3"/>
    </S>
    <S id="537634">
        <FORM>Saeboeh korkoring raroton ray kap"ae"ae:iwan, ma'onhael makakSiyae' ki 'a'iyalatar.</FORM>
        <TRANSL xml:lang="zh">所有小朋友會聚在操場，一起玩球、一起聊天。</TRANSL>
        <AUDIO file="族語短文_Saisiyat_537634.mp3" url="https://web.klokah.tw/text/sound//34541/537634.mp3"/>
    </S>
    <S id="537637">
        <FORM>hayza' mae'iyaeh tomi:iS ka hinohaez, hayza' mae'iyaeh somaepoh ka rape:.</FORM>
        <TRANSL xml:lang="zh">有些人去擦窗戶，有些人去掃地。</TRANSL>
        <AUDIO file="族語短文_Saisiyat_537637.mp3" url="https://web.klokah.tw/text/sound//34541/537637.mp3"/>
    </S>
    <S id="537685">
        <FORM>yako ma' minowa' ni baki' ka kashaw, kayzaeh rae'oe:on.</FORM>
        <TRANSL xml:lang="zh">我也喜歡爺爺的茶，也很好喝。</TRANSL>
        <AUDIO file="族語短文_Saisiyat_537685.mp3" url="https://web.klokah.tw/text/sound//34545/537685.mp3"/>
    </S>
    <S id="537638">
        <FORM>yami ma' ra:am somaepoeh ray kakiSka:atan kalihokan, 'ita' 'a'apel kapatawawen, kakiSka:atan sa'sa'ih ka hahila: ma' 'am 'okik hara:i'.</FORM>
        <TRANSL xml:lang="zh">我們還會打掃學校的各個角落，大家分工合作，學校每天都很乾淨。</TRANSL>
        <AUDIO file="族語短文_Saisiyat_537638.mp3" url="https://web.klokah.tw/text/sound//34541/537638.mp3"/>
    </S>
    <S id="537682">
        <FORM>yami honaehnge: ila 'okik kakita', yako maSriyae' hi siya.</FORM>
        <TRANSL xml:lang="zh">我們很久沒有見面了，我很想念他。</TRANSL>
        <AUDIO file="族語短文_Saisiyat_537682.mp3" url="https://web.klokah.tw/text/sound//34545/537682.mp3"/>
    </S>
    <S id="537686">
        <FORM>ray 'ima hila:an, yako ki koko' ma'onhael tikinsi'ael.</FORM>
        <TRANSL xml:lang="zh">中午的時候，我和奶奶一起煮午餐。</TRANSL>
        <AUDIO file="族語短文_Saisiyat_537686.mp3" url="https://web.klokah.tw/text/sound//34545/537686.mp3"/>
    </S>
    <S id="537681">
        <FORM>kahiya', yako rima' ray 'asang payrarongaw hi baki'.</FORM>
        <TRANSL xml:lang="zh">昨天，我去部落拜訪爺爺。</TRANSL>
        <AUDIO file="族語短文_Saisiyat_537681.mp3" url="https://web.klokah.tw/text/sound//34545/537681.mp3"/>
    </S>
    <S id="537683">
        <FORM>baki' komita' 'iyakin, pasi'ael ka ba:ay o parae'oe: ka kashaw 'iyakin.</FORM>
        <TRANSL xml:lang="zh">爺爺一看到我，就請我吃西瓜，請我喝茶。</TRANSL>
        <AUDIO file="族語短文_Saisiyat_537683.mp3" url="https://web.klokah.tw/text/sound//34545/537683.mp3"/>
    </S>
    <S id="537688">
        <FORM>komsi'ael sizaeh, yami rima' ray tatimae'an titatimae'.</FORM>
        <TRANSL xml:lang="zh">吃完午餐後，我們去菜園摘菜。</TRANSL>
        <AUDIO file="族語短文_Saisiyat_537688.mp3" url="https://web.klokah.tw/text/sound//34545/537688.mp3"/>
    </S>
    <S id="537687">
        <FORM>ni koko tinalek 'akoey a ta:an, hayza' ka 'aelaw, hayza' ka tata:a', hayza' ka lilom, hayza' ka mona:.</FORM>
        <TRANSL xml:lang="zh">奶奶煮了很豐盛的午餐，有魚、有雞、有南瓜、還有蝸牛。</TRANSL>
        <AUDIO file="族語短文_Saisiyat_537687.mp3" url="https://web.klokah.tw/text/sound//34545/537687.mp3"/>
    </S>
    <S id="537689">
        <FORM>koko' mari' 'akoey ka 'aewpir, rokol ki 'oe'ong, Sipa'alibih 'iyakin ray taew'an.</FORM>
        <TRANSL xml:lang="zh">奶奶拿了很多地瓜、芋頭和蕗蕎給我，要我帶回家。</TRANSL>
        <AUDIO file="族語短文_Saisiyat_537689.mp3" url="https://web.klokah.tw/text/sound//34545/537689.mp3"/>
    </S>
    <S id="537690">
        <FORM>yako ki lasiya papil'awan ila, So: honasamez ila 'am mowa:i' naehan komita' hi lasiya.</FORM>
        <TRANSL xml:lang="zh">我跟他們道別，說下次有空再去看他們。</TRANSL>
        <AUDIO file="族語短文_Saisiyat_537690.mp3" url="https://web.klokah.tw/text/sound//34545/537690.mp3"/>
    </S>
    <S id="537750">
        <FORM>kaysa'an kamatortoroe' maraS 'iniya'om, rima' ray kita'an ka Sinpanan yami ray kakaS'abo'an 'aehae' 'aehae' wawa:ih bae:iw nom kaS'abo' ka pinaSkira:a'.</FORM>
        <TRANSL xml:lang="zh">今天老師帶我們去動物園，我們在門口排隊買票。</TRANSL>
        <AUDIO file="族語短文_Saisiyat_537750.mp3" url="https://web.klokah.tw/text/sound//34549/537750.mp3"/>
    </S>
    <S id="537752">
        <FORM>yako tikot ka Siba:i', isa:a kayni' komita' ka Siba:i'.</FORM>
        <TRANSL xml:lang="zh">我會怕蛇，所以我不看蛇類。</TRANSL>
        <AUDIO file="族語短文_Saisiyat_537752.mp3" url="https://web.klokah.tw/text/sound//34549/537752.mp3"/>
    </S>
    <S id="537754">
        <FORM>ray kakita'an ka Sinpanan hayza' ka ba:ong, hanowan ki heklaw, ma'an kakhayza'an "inokay Saehoro: i" hini Sipanan, kaysa'an kita'en ila hahi:il kinSiyae' a tomal.</FORM>
        <TRANSL xml:lang="zh">動物園裡有大象、馬和老虎，我從前沒有看過這些動物，今天看到了真的很開心。</TRANSL>
        <AUDIO file="族語短文_Saisiyat_537754.mp3" url="https://web.klokah.tw/text/sound//34549/537754.mp3"/>
    </S>
    <S id="537753">
        <FORM>yako komita' 'akoy ka kabkabaeha:, lasiya ray kaehoy babaw homayhayap, hayza' naehan Saehoro: ka kal'oe' ray kaehoy horo' 'izo' minae'rem.</FORM>
        <TRANSL xml:lang="zh">我看到了很多鳥，他們在樹上飛來飛去，還有看到貓頭鷹在樹洞裡睡覺。</TRANSL>
        <AUDIO file="族語短文_Saisiyat_537753.mp3" url="https://web.klokah.tw/text/sound//34549/537753.mp3"/>
    </S>
    <S id="537756">
        <FORM>mayhal 'am ki yaba' 'oya' ma'onhael 'am mowa:i' naehan rini.</FORM>
        <TRANSL xml:lang="zh">下次要跟爸爸媽媽一起來。</TRANSL>
        <AUDIO file="族語短文_Saisiyat_537756.mp3" url="https://web.klokah.tw/text/sound//34549/537756.mp3"/>
    </S>
    <S id="537798">
        <FORM>ray hini minaSangay hahila: yako ki minatini' minkoringan rima' taytong payrarongaw hi mama'.</FORM>
        <TRANSL xml:lang="zh">這個假日，我和姊姊去台東拜訪叔叔。</TRANSL>
        <AUDIO file="族語短文_Saisiyat_537798.mp3" url="https://web.klokah.tw/text/sound//34553/537798.mp3"/>
    </S>
    <S id="537751">
        <FORM>kaS'abo' ray kakita'an ka Sinpanan, kamatortoroe' manabih Sa', “ray kati'aela' ka kita'an ka kabkabaeha:, hikor kakita'an ka Siba:i', 'ita' 'iSkanonak kita' ila”.</FORM>
        <TRANSL xml:lang="zh">進入動物園後，老師說:「前面是鳥類，後面是蛇類，大家自己參觀。」</TRANSL>
        <AUDIO file="族語短文_Saisiyat_537751.mp3" url="https://web.klokah.tw/text/sound//34549/537751.mp3"/>
    </S>
    <S id="537755">
        <FORM>ma'an 'inalingo', 'akoy, kapakita' hi 'oya' ki yaba'.</FORM>
        <TRANSL xml:lang="zh">我拍了很多照片，給爸爸媽媽看。</TRANSL>
        <AUDIO file="族語短文_Saisiyat_537755.mp3" url="https://web.klokah.tw/text/sound//34549/537755.mp3"/>
    </S>
    <S id="537801">
        <FORM>ka'ayna:an kapapama'an 'al'alihan kala mama' ray taew'an, papama' honha:i' ma' potngor.</FORM>
        <TRANSL xml:lang="zh">車站離叔叔家沒有很，開車一下子就到了。</TRANSL>
        <AUDIO file="族語短文_Saisiyat_537801.mp3" url="https://web.klokah.tw/text/sound//34553/537801.mp3"/>
    </S>
    <S id="537802">
        <FORM>ni mama' taew'an langi: hayza' 'aehae' 'ima mowahil kaSpanan ka Sinpanan, yami' papama' ka ritinSiya' rima' ray kaSpanan ka Sinpanan.</FORM>
        <TRANSL xml:lang="zh">叔叔家附近有個很大的牧場，我們一起騎腳踏車到牧場。</TRANSL>
        <AUDIO file="族語短文_Saisiyat_537802.mp3" url="https://web.klokah.tw/text/sound//34553/537802.mp3"/>
    </S>
    <S id="537799">
        <FORM>yami 'in'alay taypae' papama' ka kalihaepoyan rima' taytong.</FORM>
        <TRANSL xml:lang="zh">我們從台北搭火車去臺東。</TRANSL>
        <AUDIO file="族語短文_Saisiyat_537799.mp3" url="https://web.klokah.tw/text/sound//34553/537799.mp3"/>
    </S>
    <S id="537804">
        <FORM>roehaenan, yami mae'onhael rima' ray titiyaman komSa:o'.</FORM>
        <TRANSL xml:lang="zh">晚上，我們一起去市區吃飯。</TRANSL>
        <AUDIO file="族語短文_Saisiyat_537804.mp3" url="https://web.klokah.tw/text/sound//34553/537804.mp3"/>
    </S>
    <S id="537803">
        <FORM>ray kaSpanan ka Sinpanan, yami tomabo: ka Siri' papama' ka hanowan.</FORM>
        <TRANSL xml:lang="zh">在牧場，叔叔帶我們餵羊和騎馬。</TRANSL>
        <AUDIO file="族語短文_Saisiyat_537803.mp3" url="https://web.klokah.tw/text/sound//34553/537803.mp3"/>
    </S>
    <S id="537800">
        <FORM>potngor ray taytong, mama' seme:ez kapapama'an mowa:i' ray ka'ayna:an kapapama'an sasbong 'iniya'om.</FORM>
        <TRANSL xml:lang="zh">到了台東，叔叔開車來車站接我們。</TRANSL>
        <AUDIO file="族語短文_Saisiyat_537800.mp3" url="https://web.klokah.tw/text/sound//34553/537800.mp3"/>
    </S>
    <S id="537805">
        <FORM>rima' ray titiyaman 'asang 'akoy ka kapapama'an, 'isa:a yami papama' ka 'otobay rima' risaza.</FORM>
        <TRANSL xml:lang="zh">市區車子很多，所以我們騎摩托車去那裡。</TRANSL>
        <AUDIO file="族語短文_Saisiyat_537805.mp3" url="https://web.klokah.tw/text/sound//34553/537805.mp3"/>
    </S>
    <S id="537806">
        <FORM>'am lobih ila, kita'en 'otobay Sikarma' ila, 'isa:a yami' papama' ka baSe' lobih.</FORM>
        <TRANSL xml:lang="zh">要離開的時候，發現摩托車被偷了，我們只好搭公車離開。</TRANSL>
        <AUDIO file="族語短文_Saisiyat_537806.mp3" url="https://web.klokah.tw/text/sound//34553/537806.mp3"/>
    </S>
    <S id="537861">
        <FORM>ray 'ima 'ol'olae'an niya'om taew'an ray walo', kiSka:at ila, ba:aw ila ray to'ing, 'isa:a ray raehoran ila nanaw rowa:Sek.</FORM>
        <TRANSL xml:lang="zh">小時候我們家住在東河，上學以後，就搬到了桃園，一直在都市裡生活。</TRANSL>
        <AUDIO file="族語短文_Saisiyat_537861.mp3" url="https://web.klokah.tw/text/sound//34557/537861.mp3"/>
    </S>
    <S id="537863">
        <FORM>'isa:a, 'isahini tinal'omaeh ray 'ima 'inaro' ka kaSangayan, yako ki minatini' kamamanra:an lobih ray 'asang somingozaw ka tatini', 'am Sekla' ka 'in nonak a kaspengan.</FORM>
        <TRANSL xml:lang="zh">因此，今年暑假時，我和哥哥回到部落訪問老人家，想要瞭解自己族群的文化。</TRANSL>
        <AUDIO file="族語短文_Saisiyat_537863.mp3" url="https://web.klokah.tw/text/sound//34557/537863.mp3"/>
    </S>
    <S id="537807">
        <FORM>'isa:a hini yami lobih ila ray taypae', 'okik ra:am ni mama' 'otobay tihoro:on ila ay.</FORM>
        <TRANSL xml:lang="zh">現在我們回到台北了，不知道叔叔的摩托車找到了沒有。</TRANSL>
        <AUDIO file="族語短文_Saisiyat_537807.mp3" url="https://web.klokah.tw/text/sound//34553/537807.mp3"/>
    </S>
    <S id="537865">
        <FORM>ya:o somingzaw hi siya ra:am piza' kapayaka:i', siya malnoSySiyat ra:am a tomal, ma' ra:am 'oyaeh malnoSaypapa:aS, malnomoto: ki malnoripon.</FORM>
        <TRANSL xml:lang="zh">我問他會哪些語言，他的賽夏語說得很流利，也會說泰雅語、客家話和日本話。</TRANSL>
        <AUDIO file="族語短文_Saisiyat_537865.mp3" url="https://web.klokah.tw/text/sound//34557/537865.mp3"/>
    </S>
    <S id="537862">
        <FORM>kiSka:at ila ray kam'ibabaw kakiSka:atan, yako pawhi:il ila 'aehae' kakiSka:aten noka SinSinraeho' kaspengan. Sekla' ila ray taywan SinSinraeho' hayza' 'akoy ka 'ima 'okik hingha' ka kaspengan.</FORM>
        <TRANSL xml:lang="zh">上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。</TRANSL>
        <AUDIO file="族語短文_Saisiyat_537862.mp3" url="https://web.klokah.tw/text/sound//34557/537862.mp3"/>
    </S>
    <S id="537866">
        <FORM>yako somingozaw hi siya 'isa:a ra:am ila, siya 'ima 'ol'olae'an kiSka:at ka 'alnoripon, minkoringan nisiya Saypapa:aS, siya ray kapatawawan Sekla' 'akoy ka moto:, 'isa:a siya ra:am 'akoy ka kapayaka:i'.</FORM>
        <TRANSL xml:lang="zh">我問他才知道，他小時候就學日本話，太太是泰雅族人，而他工作上認識許多客家人，所以他會說這麼多語言。</TRANSL>
        <AUDIO file="族語短文_Saisiyat_537866.mp3" url="https://web.klokah.tw/text/sound//34557/537866.mp3"/>
    </S>
    <S id="537868">
        <FORM>'ana yami haSa' baezae', niya'om noka laleke: 'alingo'on, 'isa:a kayzaeh hayza' naehan kabaezae'en.</FORM>
        <TRANSL xml:lang="zh">雖然我們沒有辦法完全聽懂，但是我們有用手機錄影，可以再仔細聆聽。</TRANSL>
        <AUDIO file="族語短文_Saisiyat_537868.mp3" url="https://web.klokah.tw/text/sound//34557/537868.mp3"/>
    </S>
    <S id="537867">
        <FORM>yami 'ima somingozaw, tatini' manabih 'akoy nisiya kinra:aman nom 'omalep ka howaw.</FORM>
        <TRANSL xml:lang="zh">我們訪談的時候，老人家談論了許多關於狩獵的傳統知識。</TRANSL>
        <AUDIO file="族語短文_Saisiyat_537867.mp3" url="https://web.klokah.tw/text/sound//34557/537867.mp3"/>
    </S>
    <S id="537870">
        <FORM>Sekla' kin'akoy, nonak Sapang SaySiyat, sa'owaz maynonak a tomal, ma' kayzaeh patopa: ma'an Sapang ka Sinrahoe'.</FORM>
        <TRANSL xml:lang="zh">瞭解愈多以後，愈覺得自己身為賽夏族人，是很獨特的，也很值得驕傲。</TRANSL>
        <AUDIO file="族語短文_Saisiyat_537870.mp3" url="https://web.klokah.tw/text/sound//34557/537870.mp3"/>
    </S>
    <S id="537869">
        <FORM>'ima 'ol'olae'an 'okik Sekla' ka 'in nonak a kaspengan, komita' nonak ma' SaySiyat kaSikar a tomal.</FORM>
        <TRANSL xml:lang="zh">小時候我不瞭解自己族群的文化，對於自己是原住民有點不好意思。</TRANSL>
        <AUDIO file="族語短文_Saisiyat_537869.mp3" url="https://web.klokah.tw/text/sound//34557/537869.mp3"/>
    </S>
    <S id="537931">
        <FORM>'isa'an rohaenan, minayti' kamanra:an 'am lobih ray taew'an.</FORM>
        <TRANSL xml:lang="zh">今天傍晚，弟弟就要回家了。</TRANSL>
        <AUDIO file="族語短文_Saisiyat_537931.mp3" url="https://web.klokah.tw/text/sound//34561/537931.mp3"/>
    </S>
    <S id="537932">
        <FORM>yako ki koko rima' ray ka titibae:iwan ka tatima' bae:iw ka tata:a'.</FORM>
        <TRANSL xml:lang="zh">我和奶奶去市場買雞，準備煮好吃的晚餐給弟弟。</TRANSL>
        <AUDIO file="族語短文_Saisiyat_537932.mp3" url="https://web.klokah.tw/text/sound//34561/537932.mp3"/>
    </S>
    <S id="537933">
        <FORM>yami maray ka titibae:iwan ka tatimae', tinitibae:iw 'akoy baba:aw minari' ka por'oe'.</FORM>
        <TRANSL xml:lang="zh">我們經過了菜攤，菜攤有好多新鮮的青菜。</TRANSL>
        <AUDIO file="族語短文_Saisiyat_537933.mp3" url="https://web.klokah.tw/text/sound//34561/537933.mp3"/>
    </S>
    <S id="537934">
        <FORM>yami bae:iw ka por'oe', Sako: ki sitaew.</FORM>
        <TRANSL xml:lang="zh">我們買了青菜、山藥和胡蘿蔔。</TRANSL>
        <AUDIO file="族語短文_Saisiyat_537934.mp3" url="https://web.klokah.tw/text/sound//34561/537934.mp3"/>
    </S>
    <S id="537935">
        <FORM>ray langi: kamatitibae:iw ka boway tahoki' Sa', “ma'an panrang ki 'a:immapizos 'anhih, o bae:iw sowiti' ay!”</FORM>
        <TRANSL xml:lang="zh">旁邊水果攤的老闆說:「我的鳳梨和桃子很甜。買一些吧!」</TRANSL>
        <AUDIO file="族語短文_Saisiyat_537935.mp3" url="https://web.klokah.tw/text/sound//34561/537935.mp3"/>
    </S>
    <S id="537936">
        <FORM>yami bae:iw ila ka panrang ki 'a:imapizos.</FORM>
        <TRANSL xml:lang="zh">我們買了鳳梨和桃子。</TRANSL>
        <AUDIO file="族語短文_Saisiyat_537936.mp3" url="https://web.klokah.tw/text/sound//34561/537936.mp3"/>
    </S>
    <S id="537937">
        <FORM>yami maray kamatitibae:iw ka 'ayam, tahoki' Sa', “So'o 'am bae:iw ka kano? kaysa'an tata:a' sopaloy o kerpe:, 'aehae' to:o' kaeboehoel rayhil.”</FORM>
        <TRANSL xml:lang="zh">我們經過了肉攤，老闆說:「你要買什麼?今天的雞又大又肥，一隻300元。」</TRANSL>
        <AUDIO file="族語短文_Saisiyat_537937.mp3" url="https://web.klokah.tw/text/sound//34561/537937.mp3"/>
    </S>
    <S id="537938">
        <FORM>koko komoSa' wa'isan tomal, somingozaw hi tahoki' kayzaeh ay waelae' sowiti' ka rayhil.</FORM>
        <TRANSL xml:lang="zh">奶奶覺得太貴了，問老闆可不可以便宜一點。</TRANSL>
        <AUDIO file="族語短文_Saisiyat_537938.mp3" url="https://web.klokah.tw/text/sound//34561/537938.mp3"/>
    </S>
    <S id="537939">
        <FORM>tahoki' Sa' hororay a tomal, 'amkay waelae' ila.</FORM>
        <TRANSL xml:lang="zh">但老闆說已經很便宜，不能再減了。</TRANSL>
        <AUDIO file="族語短文_Saisiyat_537939.mp3" url="https://web.klokah.tw/text/sound//34561/537939.mp3"/>
    </S>
    <S id="537940">
        <FORM>ray kabih tahoki' Sa', wa'ila bae:iw ma'an ka 'aelaw, ma'an 'aelaw rarahoe' o hororay.</FORM>
        <TRANSL xml:lang="zh">隔壁的老闆說，來買我的魚，我的魚又大又便宜。</TRANSL>
        <AUDIO file="族語短文_Saisiyat_537940.mp3" url="https://web.klokah.tw/text/sound//34561/537940.mp3"/>
    </S>
    <S id="537941">
        <FORM>bi:il ila yami bae:iw ila ka tata:a' ma' bae:iw ka 'aelaw 'alibihin ray taew'an taleken, tinalek 'aehae' talka: ka tatimae'.</FORM>
        <TRANSL xml:lang="zh">最後我們買了雞也買了魚，回家煮了一桌子的菜。</TRANSL>
        <AUDIO file="族語短文_Saisiyat_537941.mp3" url="https://web.klokah.tw/text/sound//34561/537941.mp3"/>
    </S>
    <S id="537942">
        <FORM>minayna:a' kinhonaehnge:, kawaS ma' 'iyasiwi' ila.</FORM>
        <TRANSL xml:lang="zh">等了好久，天已經黑了。</TRANSL>
        <AUDIO file="族語短文_Saisiyat_537942.mp3" url="https://web.klokah.tw/text/sound//34561/537942.mp3"/>
    </S>
    <S id="537943">
        <FORM>minayti' kamamanra:an pawa:i' ka laleke: manabih Sa', hitay hayza' ka howaw kayni SiSangay, 'am 'aehae' naehan ka Sinangayan ray kaSangayan hahila: 'am lobih ila.</FORM>
        <TRANSL xml:lang="zh">弟弟打電話回來說，軍隊突然不能放假了，要下一個禮拜日才回來。</TRANSL>
        <AUDIO file="族語短文_Saisiyat_537943.mp3" url="https://web.klokah.tw/text/sound//34561/537943.mp3"/>
    </S>
    <S id="537944">
        <FORM>koko Sa' tinalek kin'akoy, kobae:oeh ka saeboeh wa'ila si'ael!</FORM>
        <TRANSL xml:lang="zh">奶奶說已經煮了這麼多，叫大家一起來吃吧!</TRANSL>
        <AUDIO file="族語短文_Saisiyat_537944.mp3" url="https://web.klokah.tw/text/sound//34561/537944.mp3"/>
    </S>
    <S id="537945">
        <FORM>yami pawa:i' ka 'aeh'aehael, ma'onhael mowa:i' komSa:o' ka 'ima kayzaeh kasi'aelen.</FORM>
        <TRANSL xml:lang="zh">我們邀請了親朋好友，一起來享用豐盛的晚餐。</TRANSL>
        <AUDIO file="族語短文_Saisiyat_537945.mp3" url="https://web.klokah.tw/text/sound//34561/537945.mp3"/>
    </S>
    <S id="538003">
        <FORM>'am kiSka:at ila, siya Somibae:aeh kala kapa'onhan ka kaka:at, tati:iS 'oka' ma' kaka:atan ka kina:at.</FORM>
        <TRANSL xml:lang="zh">上課的時候，他跟同學借鉛筆、橡皮擦或是筆記本。</TRANSL>
        <AUDIO file="族語短文_Saisiyat_538003.mp3" url="https://web.klokah.tw/text/sound//34565/538003.mp3"/>
    </S>
    <S id="538004">
        <FORM>monhael, monpoSal, monto:o' saeboeh ma' paSibae:aeh hi siya.</FORM>
        <TRANSL xml:lang="zh">一次、兩次、三次，大家會借東西給他。</TRANSL>
        <AUDIO file="族語短文_Saisiyat_538004.mp3" url="https://web.klokah.tw/text/sound//34565/538004.mp3"/>
    </S>
    <S id="538002">
        <FORM>ya:o hayza' 'aehae' kapa'ohhaelan Sin kalihin, siya rengreng mangowip maraS ka kakrang'an.</FORM>
        <TRANSL xml:lang="zh">我有一個同學叫kalih，他常常忘記帶東西。</TRANSL>
        <AUDIO file="族語短文_Saisiyat_538002.mp3" url="https://web.klokah.tw/text/sound//34565/538002.mp3"/>
    </S>
    <S id="538005">
        <FORM>'ana nakhini, siya hayza' 'ima 'awhay ka pinatawaw, rengreng Somibae:aeh 'okay pinobih ka kakrangi'an.</FORM>
        <TRANSL xml:lang="zh">但是他有個壞習慣，經常借了東西卻不還。</TRANSL>
        <AUDIO file="族語短文_Saisiyat_538005.mp3" url="https://web.klokah.tw/text/sound//34565/538005.mp3"/>
    </S>
    <S id="538006">
        <FORM>bi:il ila saeboeh mae'iyaeh ma' kayni' ila paSibae:aeh hi siya ka kakrangi'an.</FORM>
        <TRANSL xml:lang="zh">最後大家都不想借他東西了。</TRANSL>
        <AUDIO file="族語短文_Saisiyat_538006.mp3" url="https://web.klokah.tw/text/sound//34565/538006.mp3"/>
    </S>
    <S id="538007">
        <FORM>hayza' 'aehae' hahila:, yami saeboeh rima' manmanra:an.</FORM>
        <TRANSL xml:lang="zh">有一天，我們大家一起去郊遊。</TRANSL>
        <AUDIO file="族語短文_Saisiyat_538007.mp3" url="https://web.klokah.tw/text/sound//34565/538007.mp3"/>
    </S>
    <S id="538008">
        <FORM>ray ra:an, kalih 'iniya 'inoSa' ray kata'owan, siya 'okay 'araS nom tomi:iS ka zinowas.</FORM>
        <TRANSL xml:lang="zh">路途中，kalih想上廁所，但他忘記帶衛生紙。</TRANSL>
        <AUDIO file="族語短文_Saisiyat_538008.mp3" url="https://web.klokah.tw/text/sound//34565/538008.mp3"/>
    </S>
    <S id="538009">
        <FORM>siya Somina' ka kapa'onhaelan, saeboeh ma' tiSkobae:oeh Sa', ya:o ma' 'okay 'araS o.</FORM>
        <TRANSL xml:lang="zh">他跟同學借衛生紙，可是大家都回他說，我也沒有帶耶。</TRANSL>
        <AUDIO file="族語短文_Saisiyat_538009.mp3" url="https://web.klokah.tw/text/sound//34565/538009.mp3"/>
    </S>
    <S id="538012">
        <FORM>mowa:i' 'aehae' hahila: kiSka:at, kalih minremreme' potngor ila ray kakiSka:atan, kalih mari' ka Sinibae:aehan ka kakrangi'an Sipinobih saeboeh ka kapa'onhaelan.</FORM>
        <TRANSL xml:lang="zh">隔天上學，kilih很早就到學校了，kalih把跟同學借的東西都還給同學們。</TRANSL>
        <AUDIO file="族語短文_Saisiyat_538012.mp3" url="https://web.klokah.tw/text/sound//34565/538012.mp3"/>
    </S>
    <S id="538013">
        <FORM>kalih tiSkobih ila ka kapa'onhaelan, mayaka:i' Sa' mowa:i' naehan siya nonak 'am maraS ila ka kakrangi'an, ma' ma'alo' kapa'onhaelan Somiwa' paSibae:aeh hi siya ka kakrang'an.</FORM>
        <TRANSL xml:lang="zh">kalih向同學們道歉，並說他以後一定會自己帶東西，也謝謝同學們之前願意借他東西。</TRANSL>
        <AUDIO file="族語短文_Saisiyat_538013.mp3" url="https://web.klokah.tw/text/sound//34565/538013.mp3"/>
    </S>
    <S id="538086">
        <FORM>yako ray 'ima 'ol'olae'an, yaba' ki mama' ray 'ima rohaenan rima' 'omalep, maraS ka sibal ki wawatos.</FORM>
        <TRANSL xml:lang="zh">我小的時候，爸爸和叔叔會在晚上出門，帶著獵刀和獵槍。</TRANSL>
        <AUDIO file="族語短文_Saisiyat_538086.mp3" url="https://web.klokah.tw/text/sound//34569/538086.mp3"/>
    </S>
    <S id="538085">
        <FORM>yaba' ma'an ray 'asang kama'alep.</FORM>
        <TRANSL xml:lang="zh">我的爸爸是部落的獵人。</TRANSL>
        <AUDIO file="族語短文_Saisiyat_538085.mp3" url="https://web.klokah.tw/text/sound//34569/538085.mp3"/>
    </S>
    <S id="538010">
        <FORM>kalih 'isa:a homangih ila, siya bi'i: komoSa' 'ampowa' moyo saeboeh kayni' paSibae:aeh 'iyakin nom tomi:iS ka zinowas!</FORM>
        <TRANSL xml:lang="zh">kalih急的哭了出來。他生氣的說，為什麼大家都不借我衛生紙!</TRANSL>
        <AUDIO file="族語短文_Saisiyat_538010.mp3" url="https://web.klokah.tw/text/sound//34565/538010.mp3"/>
    </S>
    <S id="538011">
        <FORM>kapa'onhaelan nisiya' mayaka:i' hi siya, ma' So'o nonak 'okay 'araS o, So: paSibaehen ka kakrangi'an So'o ma' haSa' minobih!</FORM>
        <TRANSL xml:lang="zh">同學告訴他，因為你都不自己帶，而且借給你的東西，你都不會還!</TRANSL>
        <AUDIO file="族語短文_Saisiyat_538011.mp3" url="https://web.klokah.tw/text/sound//34565/538011.mp3"/>
    </S>
    <S id="538087">
        <FORM>'ima Sera: ila, lasiya' malibih ka 'inalep kakrangi'an lobih ray taew'an.</FORM>
        <TRANSL xml:lang="zh">天亮時，他們就會帶著獵到的獵物回來。</TRANSL>
        <AUDIO file="族語短文_Saisiyat_538087.mp3" url="https://web.klokah.tw/text/sound//34569/538087.mp3"/>
    </S>
    <S id="538090">
        <FORM>yako rengreng 'omaybel hi yaba', 'am taniSowaw hi yaba' rima' 'omalep.</FORM>
        <TRANSL xml:lang="zh">我每次都會吵著爸爸，要跟著爸爸去打獵。</TRANSL>
        <AUDIO file="族語短文_Saisiyat_538090.mp3" url="https://web.klokah.tw/text/sound//34569/538090.mp3"/>
    </S>
    <S id="538093">
        <FORM>ma'an yaba' ra:am pakkayzaeh ka talnga', yaba' mayaka:i' Sa', hini nom romakep ka kaehka:, 'ita' pakkayzaeh kita' noka ka'alepen ka Sinarakan, baseng 'aSkan ray kapayziza'an nasiya'.</FORM>
        <TRANSL xml:lang="zh">我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。</TRANSL>
        <AUDIO file="族語短文_Saisiyat_538093.mp3" url="https://web.klokah.tw/text/sound//34569/538093.mp3"/>
    </S>
    <S id="538089">
        <FORM>nasiya 'inalep 'alibihin minSa'la' ray 'asang 'a'apelen, SipakSibe:ay ka 'aeh'aehael.</FORM>
        <TRANSL xml:lang="zh">他們會在村口將獵物分好，分享給族人。</TRANSL>
        <AUDIO file="族語短文_Saisiyat_538089.mp3" url="https://web.klokah.tw/text/sound//34569/538089.mp3"/>
    </S>
    <S id="538088">
        <FORM>mak'aehae' ma' waliSan, mak'aehae' ma' hapis, 'oka' ma' kaehka:.</FORM>
        <TRANSL xml:lang="zh">有時候是山豬、有時候是飛鼠，偶爾也會有雉雞。</TRANSL>
        <AUDIO file="族語短文_Saisiyat_538088.mp3" url="https://web.klokah.tw/text/sound//34569/538088.mp3"/>
    </S>
    <S id="538092">
        <FORM>ray 'asang kamanra:an noka baseng romakep ka kakrangi'an, lasiya ma' ra:am Sitalnga' ki linanger maSkan ka binaseng.</FORM>
        <TRANSL xml:lang="zh">部落的男人也會用陷阱抓獵物，他們會製作套索陷阱和石壓式陷阱。</TRANSL>
        <AUDIO file="族語短文_Saisiyat_538092.mp3" url="https://web.klokah.tw/text/sound//34569/538092.mp3"/>
    </S>
    <S id="538094">
        <FORM>'am 'omam'amoeh ma'onhael kil tatini' rima' 'omalep, yako sa'sa'ih ka hahila: lomoehloehay paskayzaeh nom baseng, kin'alikaeh ma'an 'inaSkan ka baseng, pateleng ila ka 'inalep.</FORM>
        <TRANSL xml:lang="zh">為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。</TRANSL>
        <AUDIO file="族語短文_Saisiyat_538094.mp3" url="https://web.klokah.tw/text/sound//34569/538094.mp3"/>
    </S>
    <S id="538091">
        <FORM>yaba' Sa' So: ya:o 'ibabaw ila, siya 'am maraS ila 'iyakin.</FORM>
        <TRANSL xml:lang="zh">爸爸說等我長大了他再帶我一起去。</TRANSL>
        <AUDIO file="族語短文_Saisiyat_538091.mp3" url="https://web.klokah.tw/text/sound//34569/538091.mp3"/>
    </S>
    <S id="538095">
        <FORM>yaba' komita' manabih 'iyakin, mayhael So'o 'am 'ima wa'isan kama'alep.</FORM>
        <TRANSL xml:lang="zh">爸爸看到後對我說我以後一定會是很厲害的獵人。</TRANSL>
        <AUDIO file="族語短文_Saisiyat_538095.mp3" url="https://web.klokah.tw/text/sound//34569/538095.mp3"/>
    </S>
    <S id="538096">
        <FORM>'isahini yako 'ibabaw ila, ya:o pama' ka boehoe: ki siwa:, tani hi yaba' rima' 'omalep.</FORM>
        <TRANSL xml:lang="zh">現在我長大了，我背起我的弓和箭矢，跟著爸爸一起去打獵。</TRANSL>
        <AUDIO file="族語短文_Saisiyat_538096.mp3" url="https://web.klokah.tw/text/sound//34569/538096.mp3"/>
    </S>
    <S id="538097">
        <FORM>lobih ray 'asang 'inalep Si'a'apel ka 'aeh'aehael.</FORM>
        <TRANSL xml:lang="zh">回村時將獵到的獵物和族人們分享。</TRANSL>
        <AUDIO file="族語短文_Saisiyat_538097.mp3" url="https://web.klokah.tw/text/sound//34569/538097.mp3"/>
    </S>
    <S id="538098">
        <FORM>yaba' Sa', ma'alo' a tomal noka tatini' ka hino'alo', mobe:ay 'ini mita' kin'akoey ka 'inalep.</FORM>
        <TRANSL xml:lang="zh">爸爸說，我們要感謝祖靈賜福，讓我們有很多獵物收穫。</TRANSL>
        <AUDIO file="族語短文_Saisiyat_538098.mp3" url="https://web.klokah.tw/text/sound//34569/538098.mp3"/>
    </S>
    <S id="537864">
        <FORM>tatini' monmaykaSpat ila tinal'omaeh, ma' kita'en nak "al"alak naehan.</FORM>
        <TRANSL xml:lang="zh">老人家已經八十歲了，但是看起來還像中年人。</TRANSL>
    </S>
</TEXT>
