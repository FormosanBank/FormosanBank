"harem kana wari pituwa tuki mu medek ku i kungkuwan.","I arrived at school at seven today.","我今天七點到學校。","https://web.klokah.tw/text/sound/35725/556137.mp3"
"puwateha mi lra temakesi zi, musavak na sinsi i takakesiyan, na niyam kemakezeng na sasevangan marengay, “katikeriz! sungal!” kema marengay.","It’s time for class , the teacher walked into the classroom, and the monitor said: “Stand up! Salute!”","上課了，老師走進教室，班長說:「起立!敬禮!」","https://web.klokah.tw/text/sound/35725/556138.mp3"
"kematamuni mi marengay, “’inavayan sinsi.”","We said loudly, “Hi, teacher.”","我們大聲的說:「老師好。」","https://web.klokah.tw/text/sound/35725/556139.mp3"
"temakakesi mi lra, na sinsi pananadam kananta piningaiyan na aiyupan.","In class, the teacher taught us the Pinuyumayan language of numbers.","上課的時候，老師教我們數字的族語。","https://web.klokah.tw/text/sound/35725/556140.mp3"
"miturus mi kana sinsi miyup, semenay mi kana senay na aiyupan.","We followed the teacher to read, we sang the number song.","我們跟著老師唸，我們唱了數字歌。","https://web.klokah.tw/text/sound/35725/556141.mp3"
"sazu aku ninadaman kananta piningaiyan.","I have learned many Pinuyumayan languages.","我學會好多族語。","https://web.klokah.tw/text/sound/35725/556142.mp3"
"kana wariwari ziya mukakuwa ku i kungkuwan, kana wariwari ziya mu menadanadam ku kananta piningaiyan, rarengay ku pakinger kani ina.","I go to school every day, I learn the Pinuyumayan language every day, and I want to tell my mother.","我天天上學，我天天學族語，我要講給媽媽聽。","https://web.klokah.tw/text/sound/35725/556143.mp3"
"i Atēk aku ngadan.","My name is Atēk.","我的名字是Atēk。","https://web.klokah.tw/text/sound/35729/556191.mp3"
"tu ngadan ni malri mu maw i Kaliya.","My dad’s name is Kaliya.","我爸爸的名字是Kaliya。","https://web.klokah.tw/text/sound/35729/556192.mp3"
"tu ngadan ni nani mu maw i Lapi.","My mother’s name is Lapi.","我媽媽的名字是Lapi。","https://web.klokah.tw/text/sound/35729/556193.mp3"
"muketrep lra ku ’ami harem.","I am 10 years old.","我今年10歲。","https://web.klokah.tw/text/sound/35729/556194.mp3"
"ulra i valri na ma’inay a sasa, tu ngadan maw i Uking, i intaw harem mu muketrep misama’ za saya tu ’ami.","I have a brother, his name is Uking, he is 11 years old.","我有一個哥哥，他叫Uking，他今年11歲。","https://web.klokah.tw/text/sound/35729/556195.mp3"
"salrangan mi temakesi kana saya kungkuwan.","We study in the same school.","我們在同一間學校讀書。","https://web.klokah.tw/text/sound/35729/556196.mp3"
"inku za i valri sahar mi semenay.","Both my brother and I like to sing.","我和哥哥都喜歡唱歌。","https://web.klokah.tw/text/sound/35729/556197.mp3"
"sahar ku pakulimalima, nu katalaulepan i kungkuwan mu, salrangan mi saruma’enan mukuwa pakulimaya.","I like swimming. During the holidays, our whole family go swimming together.","我喜歡游泳，放假的時候，我們全家會一起去游泳。","https://web.klokah.tw/text/sound/35729/556198.mp3"
"sahar ku manadam kana vekal na ali’an, aruwa mi salrangan semenay zi mukuwa pakulimaya.","I love meeting new people, we can sing and swim together.","我喜歡認識新朋友，我們可以一起唱歌和游泳。","https://web.klokah.tw/text/sound/35729/556199.mp3"
"a alrak ku za Pinuyumayan.","I am an Pinuyumayan child.","我是卑南族的小孩。","https://web.klokah.tw/text/sound/35733/556243.mp3"
"ulra i Katratripulr niyam ruma’.","Our family lives in Katratripulr.","我們家住在知本。","https://web.klokah.tw/text/sound/35733/556244.mp3"
"lralruwatr mi saruma’enan.","There are five people in our family.","我們家共有五個人。","https://web.klokah.tw/text/sound/35733/556245.mp3"
"kaniyam saruma’enan tatelu mi maruwadiyadi.","There are three brothers and sisters in our family.","我們家有三個兄弟姊妹。","https://web.klokah.tw/text/sound/35733/556246.mp3"
"inku kana malri, i nani, i valri na ma’inay zi i valri na vavayan salrangalrangan mi kazu.","I live with my father, mother, brother and sister.","我跟爸爸、媽媽、哥哥和姊姊住在一起。","https://web.klokah.tw/text/sound/35733/556247.mp3"
"atras i malri, zi kinsas i malri.","My father is tall and he is a policeman.","我的爸爸很高，我的爸爸是警察。","https://web.klokah.tw/text/sound/35733/556248.mp3"
"varivariw i nani, zi ising intaw.","My mother is thin and my mom is a doctor.","我的媽媽很瘦，我的媽媽是醫生。","https://web.klokah.tw/text/sound/35733/556249.mp3"
"nu kazu i ruma’ i ama mu marengay kananta piningaiyan kaniniyam.","My father speaks the Pinuyumayan language with us at home.","爸爸在家會和我們說族語。","https://web.klokah.tw/text/sound/35733/556250.mp3"
"nu katalaulepan i kungkuwan nu derun mu muruma’ mi i zekalr.","We will all go back to the tribe during the summer vacation.","我們暑假都會回部落。","https://web.klokah.tw/text/sound/35733/556251.mp3"
"inku zi nanku maradawan salrangan mi mukuwa kikakiyasa.","My brothers and sisters and I will catch frogs together.","我和兄姊會一起抓青蛙。","https://web.klokah.tw/text/sound/35733/556252.mp3"
"sahar ku kana ku rinuma’enan.","I like our family very much.","我很喜歡我們家的人。","https://web.klokah.tw/text/sound/35733/556253.mp3"
"harem kana wari salrangan ku kani nani mukuwa kivangavanga.","I went out with my mother today.","今天我和媽媽出去玩。","https://web.klokah.tw/text/sound/35737/556301.mp3"
"nu ’uninan na wari mu na rukup mu temangiya, na wari mu ’azi aretid zi ’azi vias, zi valiyan na vali.","The sky is blue during the day, the weather is neither cold nor hot, and the wind is cool.","白天的天空很藍，天氣不冷也不熱，風很涼爽。","https://web.klokah.tw/text/sound/35737/556302.mp3"
"kazu mi kana talunan i itras maekan mi za pang, na senan na kadaw tu kadaway niyam zazek, salaw ta sadeku.","We ate bread on the grass, the sun was shining on us, and it was very warm.","我們在草地上吃著麵包，陽光灑在身上，非常溫暖。","https://web.klokah.tw/text/sound/35737/556303.mp3"
"alusu na kadaw na rukup mu zemuni’ lra.","In the afternoon, the sky turned red.","下午，天空變紅了。","https://web.klokah.tw/text/sound/35737/556304.mp3"
"ku kiumalray i nani, kemazu zi zangzarang na rukup.","I asked my mother why the sky is red.","我問媽媽，為甚麼天空是紅色的。","https://web.klokah.tw/text/sound/35737/556305.mp3"
"marengay i nani mu, alra mu raredek lra a variw.","Mom said, maybe the typhoon is coming.","媽媽說，可能是颱風要來了。","https://web.klokah.tw/text/sound/35737/556306.mp3"
"a ’aremeng mu i rukup iniyan za runev, mupana lra na vitu’en.","There were no clouds in the sky at night, and the stars came out.","晚上天上沒有雲，星星出來了。","https://web.klokah.tw/text/sound/35737/556307.mp3"
"averuk mi lra.","We were going home too.","我們也要回家了。","https://web.klokah.tw/text/sound/35737/556308.mp3"
"a muraruma’ mi i dadalan mu, tremepa ku kana vitu’en marengay zaku anger,","On the way home, I made a wish with the stars,","在回家的路上，我跟星星許願，","https://web.klokah.tw/text/sound/35737/556309.mp3"
"’aziya mupana na variw, zi maranger ku ziya mupatraran mukuwa kivangavanga.","I hope the typhoon doesn't come, I still want to go out to play again.","希望颱風不要來，我還想再出去玩。","https://web.klokah.tw/text/sound/35737/556310.mp3"
"naku kungkuwan ulra kaniyam ruma’i ngidiran, kana wariwari ziya mu makawang ku mukuwa i kungkuwan, zi makawang ku muruma’.","My school is next to our house, I walk to school every day, and I also walk home.","我的學校在我們家旁邊，我天天走路去學校，也走路回家。","https://web.klokah.tw/text/sound/35741/556357.mp3"
"niyam kungkuwan ’azi ma’izang, ’azi kazuwan na temakakesi, marekazalrazalram mi papiya.","Our school is not big, there are not many students, everyone knows each other.","我們學校不大，沒有很多學生，大家互相認識。","https://web.klokah.tw/text/sound/35741/556358.mp3"
"na temakakesi ziya na lralrak muwazuk i lalinayan, salrangan mi malimali, salrangan mi mazayazayar za niyam anger.","All the children will gather in the playground, play ball and chat together.","所有小朋友會聚在操場，一起玩球、一起聊天。","https://web.klokah.tw/text/sound/35741/556359.mp3"
"na sinsi mu salrangan kaniniyam kivangavang, na kungkuwan mu kamawan kana ma’izang na saruma’enan.","The teachers also play with us, the school is one big family.","老師們也會和我們一起玩，學校是個大家庭。","https://web.klokah.tw/text/sound/35741/556360.mp3"
"kana wariwari ziya mu mi idapay, inta papiya ta tulre’ayaw midap takakesiyan i savak.","We have to clean every day, and everyone has to clean the classroom.","我們每天都要打掃，大家要把教室打掃乾淨。","https://web.klokah.tw/text/sound/35741/556361.mp3"
"ulra na zuma maitrul kana lataw, na zuma mu maidap.","Some people clean the windows, some sweep the floor.","有些人去擦窗戶，有些人去掃地。","https://web.klokah.tw/text/sound/35741/556362.mp3"
"mi idapay i kungkuwan i iyan ziya na kapuyupuyungan, inta mu ta lrawa’aw na kiyakarunan zi mukasaya ta kikarun, mena’u ta kungkuwan kana wariwari ziya mu mutelre’ay zi vulay.","We will also clean every corner of the school. Everyone works together, and the school is very clean every day.","我們還會打掃學校的各個角落，大家分工合作，學校每天都很乾淨。","https://web.klokah.tw/text/sound/35741/556363.mp3"
"adaman kana wari, mukuwa ku i zekalr muzazangiya kani mulri na ma’inay.","Yesterday, I went to visit my grandpa in the tribe.","昨天，我去部落拜訪爺爺。","https://web.klokah.tw/text/sound/35745/556406.mp3"
"sawariyan mi lra ’azi marpana’u zi sare’ez ku kanintaw.","We haven’t seen each other for a long time and I miss him a lot.","我們很久沒有見面了，我很想念他。","https://web.klokah.tw/text/sound/35745/556407.mp3"
"i mulri mena’u kaninku mu, tu pakanay ku za taramunah, zi tu pa’away ku za alasepa.","As soon as grandpa saw me, he invited me to eat watermelon and drink tea.","爺爺一看到我，就請我吃西瓜，請我喝茶。","https://web.klokah.tw/text/sound/35745/556408.mp3"
"tu isalem ni mulri na ma’inay na taramunah mu salaw tavu’, tatena’ lra imaran.","The watermelon grown by grandpa is very sweet and really delicious.","爺爺種的西瓜很甜，真的很好吃。","https://web.klokah.tw/text/sound/35745/556409.mp3"
"sahar ku ’emawu kana tu alasepa ni mulri na ma’inay, mawu ’inava nu ’emawu ta.","I also like grandpa’s tea, it’s tasted good too.","我也喜歡爺爺的茶，也很好喝。","https://web.klokah.tw/text/sound/35745/556410.mp3"
"a kara’alriyan azu mu, salrangan ku kani mulri na vavayan demuru za kara’alriyen.","At noon, I cooked lunch with my grandma.","中午的時候，我和奶奶一起煮午餐。","https://web.klokah.tw/text/sound/35745/556411.mp3"
"salaw sazu tu tinusasiyaw niyam kare’a’alriyen ni mulri na vavayan, ulra vulraw, ulra vuyu, ulra siyak zi ulra ziya dindin.","Grandma cooked a big lunch, including fish, chicken, pumpkin, and snails.","奶奶煮了很豐盛的午餐，有魚、有雞、有南瓜、還有蝸牛。","https://web.klokah.tw/text/sound/35745/556412.mp3"
"piya mi kara’alri mu, mukuwa mi i padurina’an kikulanga.","After lunch, we went to the vegetable garden to pick vegetables.","吃完午餐後，我們去菜園摘菜。","https://web.klokah.tw/text/sound/35745/556413.mp3"
"i mulri na vavayan melak za sazu a vurasi, vu’ir zi lukiyo veray kaninku tu paada kaninku muruma’.","Grandma brought me a lot of sweet potatoes, taro and buckwheat, and asked me to take them home.","奶奶拿了很多地瓜、芋頭和蕗蕎給我，要我帶回家。","https://web.klokah.tw/text/sound/35745/556414.mp3"
"averuk ku lra zi marengay ku kanazu, zazuwa ku ziyan mena’uwa kaninmu ku kuwayaw marengay.","I said goodbye to them and said I’d see them next time.","我跟他們道別，說下次再去看他們。","https://web.klokah.tw/text/sound/35745/556415.mp3"
"harem kana wari na sinsi tu adayaw mi mukuwa mena’uwa kana vinavaaw na haramehaman, kazu mi i sulrasulray muturik trematrima’ mi za kippu.","Today the teacher took us to the zoo, and we lined up at the gate to buy tickets.","今天老師帶我們去動物園，我們在門口排隊買票。","https://web.klokah.tw/text/sound/35749/556475.mp3"
"musavak mi kana vinavaaw kana haramehaman mu, marengay na sinsi, “kazi nganguwayan mu maw na ’ayam na marekamelrimelri tu mawan, i likakuzan maw na unan na marekamelrimelri tu mawan, uwa inmu na’una’u.”","After entering the zoo, the teacher said, "There are birds in the front and snakes in the back, so you can visit them yourself."","進入動物園後，老師說:「前面是鳥類，後面是蛇類，大家自己參觀。」","https://web.klokah.tw/text/sound/35749/556476.mp3"
"makauz ku za unan zi ’azi ku awa mena’uwa kana unan na marekamelrimelri.","I'm afraid of snakes, so I don't look at snakes.","我會怕蛇，所以我不看蛇類。","https://web.klokah.tw/text/sound/35749/556477.mp3"
"mena’u ku za sazu za ’ayam, kazu i itras kana kawi muviivii, zi mena’u ku za lre’u alrupe’ kana vangvang i savak kana kawi.","I saw a lot of birds flying around in the trees and saw owls sleeping in tree hollows.","我看到了很多鳥，他們在樹上飛來飛去，還有看到貓頭鷹在樹洞裡睡覺。","https://web.klokah.tw/text/sound/35749/556478.mp3"
"i kaziyu kana vavaawan kana haramehaman ulra zo, eva zi na likulraw, kemay aziyu ziya ’azi ku ziya mena’u kemania na haramehaman, harem kana wari mena’u ku lra mu, salaw ku semangal.","There are elephants, horses and tigers in the zoo. I have never seen these animals before. I was really happy to see them today.","動物園裡有大象、馬和老虎，我從前沒有看過這些動物，今天看到了真的很開心。","https://web.klokah.tw/text/sound/35749/556479.mp3"
"sazu ku sinasing ku pana’uway kana malri za i nani.","I took a lot of pictures and showed them to my parents.","我拍了很多照片，給爸爸媽媽看。","https://web.klokah.tw/text/sound/35749/556480.mp3"
"nu masalr mu salralrangan ku lra kana malri za i nani zuwa.","Next time I will come with my parents.","下次要跟爸爸媽媽一起來。","https://web.klokah.tw/text/sound/35749/556481.mp3"
"kanini na talaulepan mu, salrangan ku kani valri na vavayan mukuwa mi i Valangaw muzazangiya kani ama na maralrak kani malri.","This holiday, my sister and I went to Taitung to visit my uncle.","這個假日，我和姊姊去台東拜訪叔叔。","https://web.klokah.tw/text/sound/35753/556523.mp3"
"kemay Taihok mi muitras mi za kissiya mukuwa i Valangaw.","We took the train from Taipei to Taitung.","我們從台北搭火車去臺東。","https://web.klokah.tw/text/sound/35753/556524.mp3"
"medek mi i Valangaw mu i ama na maralrak kani malri mipalizing zuwa i siyataw melaka kaniyam.","When we arrived in Taitung, my uncle drove to the station to pick us up.","到了台東，叔叔開車來車站接我們。","https://web.klokah.tw/text/sound/35753/556525.mp3"
"tu ruma’ ni ama ’azi adawilr i siyataw, nu midusiya ta nu haremay medek ta.","The station is not far from my uncle's house, and it's just a short drive away.","車站離叔叔家沒有很遠，開車一下子就到了。","https://web.klokah.tw/text/sound/35753/556526.mp3"
"i dalrep kana tu ruma’ ni ama mu ulra purarikanan za hung, salrangan mi midinsiya mukuwa kana purarikanan kana hung.","There is a big ranch near my uncle's house, and we rode bicycles to the ranch together.","叔叔家附近有個很大的牧場，我們一起騎腳踏車到牧場。","https://web.klokah.tw/text/sound/35753/556527.mp3"
"kazu mi kana purarikanan na hung mu, tu adayaw mi i ama pakana kana takulris zi muitras za eva.","In the ranch, my uncle took us to feed the sheep and ride horses.","在牧場，叔叔帶我們餵羊和騎馬。","https://web.klokah.tw/text/sound/35753/556528.mp3"
"a aremeng mu salrangan mi mukuwa i tokay mekana.","In the evening, we went to the city to have dinner together.","晚上，我們一起去市區吃飯。","https://web.klokah.tw/text/sound/35753/556529.mp3"
"i tokay mu sazu a dusiya, zi maw na miotobay mi mukuwa kazu.","There are a lot of cars in the city, so we go there by motorcycle.","市區車子很多，所以我們騎摩托車去那裡。","https://web.klokah.tw/text/sound/35753/556530.mp3"
"uri kiruwaaday mi lra mu, mena’u mi za uniyan naniyam otobay, muitras mi lra kana bas kiruwaday kazu.","When we were about to leave, we found that the motorcycle had been stolen, so we had to leave by bus.","要離開的時候，發現摩托車被偷了，我們只好搭公車離開。","https://web.klokah.tw/text/sound/35753/556531.mp3"
"harem mu muruma’ mi lra i Taihok, meta lra tu atruvungay tu otobay ni ama awa?","Now that we are back in Taipei, I don't know if my uncle's motorcycle has been found.","現在我們回到台北了，不知道叔叔的摩托車找到了沒有？","https://web.klokah.tw/text/sound/35753/556532.mp3"
"makiteng ku ziya mu niyam ruma’ mu kazu i Katratripulr, temakesi ku mu mupasalr mi lra mukuwa i Taihok kazuwa.","When we were young, our family lived in Katratripulr. After I started school, we moved to Taipei and have been living in the city ever since.","小時候我們家住在知本，上學以後，就搬到了台北，一直在都市裡生活。","https://web.klokah.tw/text/sound/35757/556586.mp3"
"temakesi ku lra i tasyuē mu, temakesi ku parasan zatu kakuwayanan na Yēncumin, maw na mazalram ku lra kana Taiwan Yēncumin ulra marekamelrimelri tu kakuwayanan.","After I went to college, I took a course on aboriginal culture and learned that the aboriginal people in Taiwan have various and rich cultures.","上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。","https://web.klokah.tw/text/sound/35757/556587.mp3"
"maw izu na kanini na ’ami na katalaulepan na derun mu, salrangan ku za i valri na ma’inay muruma’ i zekalr kiumaumalr kana dawdawan, maranger ku mazalram kanta mawan nanata kakuwayanan.","So this summer, my brother and I went back to our tribe to visit the elderly, hoping to understand the culture of our own ethnic group.","因此，今年暑假時，我和哥哥回到部落訪問老人家，想要瞭解自己族群的文化。","https://web.klokah.tw/text/sound/35757/556588.mp3"
"ina dawadawan makawalun lra tu ’ami, maw mu nu mena’u ta mu kamawan za makanemen ziya tu ’ami.","The old man is already eighty years old, but he still looks like a middle-aged man.","老人家已經八十歲了，但是看起來還像中年人。","https://web.klokah.tw/text/sound/35757/556589.mp3"
"ku kiumalray intaw za kararuwa u marengay za papidaya za piningaiyan, nu marengay kana ngai na Pinuyumayan mu salaw dalus, sayhu marengay kana tinarpaayrang, ngai na Amis zi maw na ngai na Dipung.","I asked him which languages he knew, and he was fluent in Pinuyumayan, as well as Hokkien, Pangcah and Japanese.","我問他會哪些語言，他的卑南語說得很流利，也會說閩南語、阿美話和日本話。","https://web.klokah.tw/text/sound/35757/556590.mp3"
"kiumalr ku kanintaw mu mazalram ku lra za intaw mu kinamakitengan menadanadam lra kana tinardadipung na ngai, i turuma’antaw mu maw na Amis zi, kanatu kiniyakarunan mu kazuwan na Payrang tu sinadam, maw izu na sayhu marengay za sakuwaniyani a piningaiyan.","I asked him to find out that he learned Japanese when he was a child, his wife is an Pangcah, and he knows many Hokkien at work, so he can speak so many languages.","我問他才知道，原來他小時候就學日本話，太太是阿美族人，而他工作上認識許多閩南人，所以他會說這麼多語言。","https://web.klokah.tw/text/sound/35757/556591.mp3"
"a azu a kiyaumaumalr mi mu, izu na dawdawan mu marengay lra za sazu kanini na watralunan na kinawatranan nata kazaalraman.","During our interview, the old man talked about a lot of traditional knowledge about hunting.","我們訪談的時候，老人家談論了許多關於狩獵的傳統知識。","https://web.klokah.tw/text/sound/35757/556592.mp3"
"kara ’azi mi maruwa mazalram kinger peniya kana tu ngai, maw mu mi sasingaw pasirep kana inadaada na dingwa, karuwa ta ziya pakumawmaw kinger.","Although we could’t fully understand it, we could record it on our cell phones and listen to it more.","雖然我們沒有辦法完全聽懂，但是我們有用手機錄影，可以再仔細聆聽。","https://web.klokah.tw/text/sound/35757/556593.mp3"
"lralrak ku ziya mu ’azi ku mazalram kananta mawan tu kakuwayanan, tremepa ku kaninku maira ku zaku ikayēncumin.","When I was young, I didn’t understand the culture of my ethnic group, and I was a little embarrassed that I was an aborigine.","小時候我不瞭解自己族群的文化，對於自己是原住民有點不好意思。","https://web.klokah.tw/text/sound/35757/556594.mp3"
"kana makasazu lra ku kinazalram mu, maw na mazalram ku lra maw ku na Pinuyumayan, maw na kirekamelri na mawan, aruwa ta puitraitras kaninta na Pinuyumayan.","The more I know, the more I feel that being a Pinuyumayan is unique and something to be proud of.","瞭解愈多以後，愈覺得自己身為卑南族人，是很獨特的，也很值得驕傲。","https://web.klokah.tw/text/sound/35757/556595.mp3"
"nu aremameremeng averuk lra i wadilri na ma’inay.","My younger brother is going home this evening.","今天傍晚，弟弟就要回家了。","https://web.klokah.tw/text/sound/35761/556656.mp3"
"salrangan ku kani mulri na vavayan mukuwa i iciba tremima’a, padulu mi za keraravien kani wadilri na ma’inay.","My grandma and I went to the market to buy chickens and prepared a delicious dinner for my younger brother.","我和奶奶去市場買雞，準備煮好吃的晚餐給弟弟。","https://web.klokah.tw/text/sound/35761/556657.mp3"
"lemavat mi kana menaniwan kana kulang, sazu na ma’ama’at maw ziya kiyakulang.","We passed the vegetable stand, which had a lot of fresh green vegetables.","我們經過了菜攤，菜攤有好多新鮮的青菜。","https://web.klokah.tw/text/sound/35761/556658.mp3"
"tremima’ mi za takungkung, tavurayray zi maw na ninzing.","We bought water spinach, yams and carrots.","我們買了空心菜、山藥和胡蘿蔔。","https://web.klokah.tw/text/sound/35761/556659.mp3"
"izu na i ngidiran na menaniwan kana inaekan na vuwa’ izu na tawki marengay, “tavu’ naku pangudangudalr zi maw naku lupas. alra trima’ za papidaya!”","The owner of the nearby fruit stand said: “My pineapples and peaches are very sweet. Buy some!”","旁邊水果攤的老闆說:「我的鳳梨和桃子很甜。買一些吧!」","https://web.klokah.tw/text/sound/35761/556660.mp3"
"tremima’ mi za pangudangudalr zi lupas.","We bought pineapples and peaches.","我們買了鳳梨和桃子。","https://web.klokah.tw/text/sound/35761/556661.mp3"
"makalrang mi kana maniwan kana ’alum mu, izu na tawki mu marengay, “tratrima’ mu za eman? harem na vuyu ma’izang zi semever, saya mu telu leman paisu.”","We passed the meat stall, and the boss said, “What do you want to buy? Today's chickens are big and fat, and one is 300 NTD.”","我們經過了肉攤，老闆說:「你要買什麼?今天的雞又大又肥，一隻300元。」","https://web.klokah.tw/text/sound/35761/556662.mp3"
"i mulri na vavayan mu pazangal zazu kema, kiumalr kana tawki aruwa u kadadulu kanatu trima’.","Grandma thought it was too expensive and asked the boss if it could be cheaper.","奶奶覺得太貴了，問老闆可不可以便宜一點。","https://web.klokah.tw/text/sound/35761/556663.mp3"
"maw mu na tawki marengay madulu lra inia, ’azi ta lra kararuwa lemehetr.","But the boss said that it is already very cheap and cannot be reduced any further.","但老闆說已經很便宜，不能再減了。","https://web.klokah.tw/text/sound/35761/556664.mp3"
"izu natu ’udar na tawki mu marengay, alamu trima’ kanaku vulraw, naku vulraw ma’izang zi madulu.","The boss next door said, come and buy my fish, my fish is big and cheap.","隔壁的老闆說，來買我的魚，我的魚又大又便宜。","https://web.klokah.tw/text/sound/35761/556665.mp3"
"likuzan lra mu tremima’ mi za vuyu zi tremima’ mi za vulraw, muruma’ mi zi temusasiyaw mi lra za saya to a siyaw.","In the end we bought chicken and fish, and went home to cook a table of food.","最後我們買了雞也買了魚，回家煮了一桌子的菜。","https://web.klokah.tw/text/sound/35761/556666.mp3"
"sawariyan mi mengara tivus ’aremeng lra na wari.","After waiting for a long time, it was already dark.","等了好久，天已經黑了。","https://web.klokah.tw/text/sound/35761/556667.mp3"
"pudingwa muruma’ i wadilri na ma’inay marengay mu, na hitay munamun lra ’azi talaaulep kanini na talaulepan kema zi, nu masalr lra kana katalaulepan mu aruwa ku lra muruma’.","The younger brother called back and said that the army suddenly couldn't take a vacation and would not be back until the next Sunday.","弟弟打電話回來說，軍隊突然不能放假了，要下一個禮拜日才回來。","https://web.klokah.tw/text/sound/35761/556668.mp3"
"i mulri na vavayan marengay temusasiyaw ta za sakuwani sazu zi, ta rengayaw papiya salrangana ta mekan!","Grandma said that she has cooked so much, so let's eat together!","奶奶說已經煮了這麼多，叫大家一起來吃吧!","https://web.klokah.tw/text/sound/35761/556669.mp3"
"mi dawlraw mi wadadiyan zi ali’an, salrangalrangan mi keravi semiyaw kanini na sazu na tinusasiyaw.","We invited friends and family to have a great dinner together.","我們邀請了親朋好友，一起來享用豐盛的晚餐。","https://web.klokah.tw/text/sound/35761/556670.mp3"
"ulra ku lralrang temakesi i Hagi, marayas malalup mada za eman ziya.","I have a classmate named Hagi, he often forgets to bring things.","我有一個同學叫Hagi，他常常忘記帶東西。","https://web.klokah.tw/text/sound/35765/556727.mp3"
"nu temakakesi mi mu, mukuwa kivelasa kana tu lralrang za impic, aivas zi maw na vavalrayan.","During class, he borrowed pencils, erasers or notebooks from his classmates.","上課的時候，他跟同學借鉛筆、橡皮擦或是筆記本。","https://web.klokah.tw/text/sound/35765/556728.mp3"
"nu parasan, nu repuwan, nu patelun mu ta pavelasay ziya.","Once, twice, three times, everyone would lend him something.","一次、兩次、三次，大家會借東西給他。","https://web.klokah.tw/text/sound/35765/556729.mp3"
"maw mu ulra tu kakuwayanan a kuwatreng, marayas kivelas zi ’azi palaawli’.","But he has a bad habit of often borrowing things but not returning them.","但是他有個壞習慣，經常借了東西卻不還。","https://web.klokah.tw/text/sound/35765/556730.mp3"
"likuzan lra mu ata lra muwai pavelas kanintaw.","In the end, no one wanted to borrow anything from him.","最後大家都不想借他東西了。","https://web.klokah.tw/text/sound/35765/556731.mp3"
"ulra saya wari, salrangalrangan mi mukuwa kivangavanga.","One day, we all went on an outing together.","有一天，我們大家一起去郊遊。","https://web.klokah.tw/text/sound/35765/556732.mp3"
"kazu mi ziya i dadalan mu, i Hagi mu maranger mukuwa i tavunan, maw mu malalup mada za ’a’ilu.","On the way, Hagi wanted to go to the bathroom, but he forgot to bring toilet paper.","路途中，Hagi想上廁所，但他忘記帶衛生紙。","https://web.klokah.tw/text/sound/35765/556733.mp3"
"kivulas za ’a’ilu kanatu lralrang, maw mu nantu lralrang papiya mu temuvang kanintaw marengay, ’azi ku mada wa karkuwakuwa.","He borrowed toilet paper from his classmates, but everyone told him that I didn’t bring them either.","他跟同學借衛生紙，可是大家都回他說，我也沒有帶耶。","https://web.klokah.tw/text/sound/35765/556734.mp3"
"i Hagi mu matrangis zatu aleduwan. ’ilremes zi mararengay, mazu inmu papiya ’azi mu muwai pavelas za ’a’ilu kaninku!","Hagi burst into tears. He said angrily, why don’t everyone lend me toilet paper!","Hagi急的哭了出來。他生氣的說，為什麼大家都不借我衛生紙!!","https://web.klokah.tw/text/sound/35765/556735.mp3"
"nantu lralrang marengay kanintaw, maw izu na ’azi u muwai mada zi, nu kivelas u mu ’azi u palaawli’!","The classmate told him, because you didn’t bring it yourself, and you wouldn’t return the things lent to you!","同學告訴他，因為你都不自己帶，而且借給你的東西，你都不會還!","https://web.klokah.tw/text/sound/35765/556736.mp3"
"a ’emanamanan mukuwa mi lra i kungkuwan mu, i Hagi mu semavalr kazu lra i kungkuwan. i Hagi mu nantu kinivelas ziya kanantu lralrang na eman ziya mu tu palawli’aw peniya kanantu lralrang.","The next day at school, Hagi arrived at school early and returned everything he had borrowed from his classmates.","隔天上學，Hagi很早就到學校了，Hagi把跟同學借的東西都還給同學們。","https://web.klokah.tw/text/sound/35765/556737.mp3"
"i Hagi semungal kanantu lralrang zatu pinamelriyan, zi marengay, aada ku lra za eman ziya zi lrayuan kemaya ku kananku lralrang aziyu ziya mu nu kivelas ku mu wai mu pavelas kaninku.","Hagi apologized to the students and said that he would definitely bring his own things in the future, and thanked the classmates for their willingness to lend him things before.","Hagi向同學們道歉，並說他以後一定會自己帶東西，也謝謝同學們之前願意借他東西。","https://web.klokah.tw/text/sound/35765/556738.mp3"
"i kaniyam zekalr i malri mu maw na muwatralun.","My dad is a hunter of the tribe.","我的爸爸是部落的獵人。","https://web.klokah.tw/text/sound/35769/556810.mp3"
"a lralrak ku ziya mu, i malri zi i malri na maralrak mupatratraran nu ’aremeng, miinada za tazaw zi kuwang.","When I was little, my dad and uncle would go out at night with hunting knives and guns.","我小的時候，爸爸和叔叔會在晚上出門，帶著獵刀和獵槍。","https://web.klokah.tw/text/sound/35769/556811.mp3"
"nu ’idenan lra mu, nazu mu miinada kanantu rawa muruma’.","At daybreak, they returned with their prey.","天亮時，他們就會帶著獵到的獵物回來。","https://web.klokah.tw/text/sound/35769/556812.mp3"
"nu eman mu vavuy, nu eman mu nawan zi ulra nu eman mu dapas.","Sometimes it was a boar, sometimes a flying squirrel, and occasionally a pheasant.","有時候是山豬、有時候是飛鼠，偶爾也會有雉雞。","https://web.klokah.tw/text/sound/35769/556813.mp3"
"kazu lra i salikaz mu tu parelrawalrawa’aw nantu rawa, tu pu’atar kana zinekalranan.","They would divide the prey at the entrance of the village and share it with the tribe.","他們會在村口將獵物分好，分享給族人。","https://web.klokah.tw/text/sound/35769/556814.mp3"
"nu watralun i malri mu makiwalray ku, maranger ku kurelrang.","Every time I quarreled with my father, I wanted to go hunting with my father.","我每次都會吵著爸爸，要跟著爸爸去打獵。","https://web.klokah.tw/text/sound/35769/556815.mp3"
"marengay i malri mu, nu ma’izang u lra mu ku adayaw u lra kema i malri.","Dad said that he would take me with me when I grew up.","爸爸說等我長大了他再帶我一起去。","https://web.klokah.tw/text/sound/35769/556816.mp3"
"na ma’inayan i zekalr mukakuwa i tralun pentrira sayhu demaway kana petrir na venetatevet zi maw na penangangese’ na petrir.","The men of the tribe also trap their prey, making lasso traps and rock traps.","部落的男人也會用陷阱抓獵物，他們會製作套索陷阱和石壓式陷阱。","https://web.klokah.tw/text/sound/35769/556817.mp3"
"i malri sayhu demaway kana venetatevet na petrir i ama marengay, inia mu maw na papetrir kana dapas, ta tarena’uway nantu dinapalran na haramehaman, na petrir mu ta puwanay kana wakalr na haramehaman.","My dad is very good at making lasso traps. Dad said that this is used to catch pheasants. We have to carefully observe the footprints of the prey, and the traps should be placed on the path of the prey.","我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。","https://web.klokah.tw/text/sound/35769/556818.mp3"
"zaku marangeran salrangan kana ma’izangan mukuwa mutraluna, kana wariwari ziya mu menadanadam ku demaway za petrir, ’azi sawariyan mu, naku dinaway na petreir mu, aruwa lra ’emevang za rawa.","In order to go hunting with adults as soon as possible, I practiced making traps every day, and soon my traps can really catch prey.","為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。","https://web.klokah.tw/text/sound/35769/556819.mp3"
"mena’u i malri mu, marengay kaninku i inu mu nu awatr mu maw u na pararawa.","Dad saw it and told me that I will be a very good hunter in the future.","爸爸看到後對我說我以後一定會是很厲害的獵人。","https://web.klokah.tw/text/sound/35769/556820.mp3"
"harem kana ma’izang ku lra mu, ku ta’asanay naku kazalis zi valru’, kurelrang ku kani malri salrangan mukuwa mutraluna.","Now that I have grown up, I carry my bow and arrows and go hunting with my father.","現在我長大了，我背起我的弓和箭矢，跟著爸爸一起去打獵。","https://web.klokah.tw/text/sound/35769/556821.mp3"
"medek ku i zekalr mu nanku rawa ku ’atraray na zinekalranan.","When returning to the village, share the hunted prey with the tribe.","回村時將獵到的獵物和族人們分享。","https://web.klokah.tw/text/sound/35769/556822.mp3"
"marengay i malri sasungar ta kana temuwamuwan tu puvateay ta za sazu za rawa.","Dad said, we want to thank the ancestors for their blessings, so that we have a lot of prey to harvest.","爸爸說，我們要感謝祖靈賜福，讓我們有很多獵物收穫。","https://web.klokah.tw/text/sound/35769/556823.mp3"
"a semavalr piwari ku lra mukuwa i kungkuwan.","I was late for school this morning.","我早上上學遲到了。","https://web.klokah.tw/text/sound/64671/908334.mp3"
"a mukuwa ku i kungkuwan mu, malalup ku mada kananku lravatr.","When I was going to school, I forgot to bring my backpack.","去學校的時候，我忘了帶書包。","https://web.klokah.tw/text/sound/64671/908335.mp3"
"’azi ku mada za eman ziya.","I didn't bring anything with me.","我什麼東西都沒有帶。","https://web.klokah.tw/text/sound/64671/908336.mp3"
"temakakesi ta lra mu, salrangan ku kana lralrang mena’u za valray.","During class, I and my classmates read the textbook together.","上課的時候，我和同學一起看課本。","https://web.klokah.tw/text/sound/64671/908337.mp3"
"a pataatalram ta kana pataatalraman ta mu, tu pavulasay ku na lralrang za tratruli zi maw na aivas.","During the exam, a classmate lent me a pen and an eraser.","考試的時候，同學借我筆和橡皮擦。","https://web.klokah.tw/text/sound/64671/908338.mp3"
"marengay na sinsi kaninku, “nu masalr mu savasavalr marahan, amanan lra piwari!”","The teacher told me, "Wake up earlier next time and don't be late again!"","老師跟我說：「下次早點起床，不要再遲到了!」","https://web.klokah.tw/text/sound/64671/908339.mp3"
"ninku ka’ali’an mu i Masaw tu ngadan, intaw mu mawu tu alrak za Pinuyumayan.","My good friend’s name is Masaw, and he is also an Pinuyuma child.","我的好朋友叫Masaw，他也是卑南族的小孩。","https://web.klokah.tw/text/sound/64675/908383.mp3"
"salrangan mi kazu kana zekalr i Katratripulr temakesi","We study together in the Katratripulr tribe.","我們一起在知本部落讀書。","https://web.klokah.tw/text/sound/64675/908384.mp3"
"marayas mi salrangan kingekinger kana dawdawanan mararengay kana umaumalren, iniyam mu sayhu mi marengay kana ngai na Pinuyumayan.","We often listen to the elders telling stories together, and we both can speak the Pinuyumayan proficiently.","我們常常一起聽耆老說故事，我們都很會說卑南語。","https://web.klokah.tw/text/sound/64675/908385.mp3"
"inku mu atras ku zi semever ku, i Masaw mu alusu zi varivariw","I am tall and overweight, while Masaw is short and thin.","我很高也很胖，Masaw很矮也很瘦。","https://web.klokah.tw/text/sound/64675/908386.mp3"
"i Masaw salaw dalikedik sahar a trau papiya kanintaw.","Masaw is very energetic, and everyone likes him a lot.","Masaw很有活力，大家都很喜歡他。","https://web.klokah.tw/text/sound/64675/908387.mp3"
"harem kana wari i kungkuwan mu maw na ma’ari’ari marepakuwakuwa na wari. sazu na pa’ari’ariyan na parepakuwakuwayan.","Today was the school's sports day, and the school organized many competitions.","今天是學校的運動會，學校舉辦了許多競賽。","https://web.klokah.tw/text/sound/64679/908419.mp3"
"ulra na makakezeng kana lralrakitr, temapi’i kana mali, na pavavekas, maw na malikakasaw, na penapana’.","There were tug of war, soccer, running, dancing, and archery.","有拔河、足球、跑步、跳舞和射箭。","https://web.klokah.tw/text/sound/64679/908420.mp3"
"inku mu kuwarelrang ku kana pavavekas na pa’ari’ariyan.","I participated in the running competition.","我比賽跑步。","https://web.klokah.tw/text/sound/64679/908421.mp3"
"a pavavekas ku mu kutapelra’ ku zi mudara’ kemalrawalrawa ku vulan.","When I was running, I fell down, and my knees were bleeding.","當我跑步的時候，我跌倒了，膝蓋流了很多血。","https://web.klokah.tw/text/sound/64679/908422.mp3"
"maw mu marahan ku zi pavekas ku parekipiya.","But I stood up and continued running forward.","但我站起來，繼續向前跑。","https://web.klokah.tw/text/sound/64679/908423.mp3"
"medek ku kana raredekan salaw semangal na trau papiya kaninku.","Everyone was happy when I reached the finish line.","我到終點時所有人都很開心。","https://web.klokah.tw/text/sound/64679/908424.mp3"
"kara ’azi ku melak za sanga mu maw mu semangal ku, kana parekipiya ku kanini na pa’ari’ariyan.","Although I didn't get first place, I'm glad because I completed the race.","雖然沒有獲得第一名，但我很高興，因為我完成了比賽。","https://web.klokah.tw/text/sound/64679/908425.mp3"
"a adaman salrangan ku kani malri mukuwa mi muzazangiya kani ama na maralrak kani malri.","Yesterday, my father and I visited my uncle.","昨天我和爸爸去拜訪我的叔叔。","https://web.klokah.tw/text/sound/64683/908469.mp3"
"i ama na maralrak kani malri mupanana tu kuwi.","My uncle injured his foot.","叔叔的腳受傷了。","https://web.klokah.tw/text/sound/64683/908470.mp3"
"intaw mumalr kaniniyam, na sa’uv mu mutravelang.","He told us that there was a hole in the roof of his house.","他告訴我們，房子的屋頂破了一個洞。","https://web.klokah.tw/text/sound/64683/908471.mp3"
"intaw a temulralre’ay kana sa’uv mu, mutani kemay sa’usa’uv.","He fell off the roof while repairing it.","他在修理屋頂時，從屋頂摔下來了。","https://web.klokah.tw/text/sound/64683/908472.mp3"
"i malri mada za ’alum za hung zi puran veray kani ama na maralrak kanintaw.","My father brought beef and betel nuts for my uncle.","爸爸帶了牛肉和檳榔給叔叔。","https://web.klokah.tw/text/sound/64683/908473.mp3"
"inku zi maw i ama na maralrak kani malri kazu mi kanatu kiya’ezengan i savak mukuwa ku kimazayazayara, tu lrawa’ay ku kanantu kinazalram na sazu na umaumalren.","My uncle and I chatted in the room, and he shared many stories.","我和叔叔在房間裡聊天，他分享了很多故事。","https://web.klokah.tw/text/sound/64683/908474.mp3"
"a kirewaaday mi pakangaway mu, pulihu kaninku i ama za atras u lra, zi vangesar u lra kema.","Before I left, my uncle praised me for growing taller and becoming more handsome.","我要離開前，叔叔誇我長高了，也變得更帥氣了。","https://web.klokah.tw/text/sound/64683/908475.mp3"
"marengay ku, nu ’inava lra nu kuwi ama mu, alamu lra i ruma’ uzazangi.","I said, "When your foot gets better, come to our house next time and visit us."","我說：「等叔叔腳好了，下次也來我們家玩。」","https://web.klokah.tw/text/sound/64683/908476.mp3"
"azu a zuwa kuzulr misama’ za makavetra’an zi zuwa ’ami, na sēhu pakayki na mibunsiyo karuwa ta puvalray kananta ngadan na Yēncumin.","In 2022, the government announced that indigenous identification cards can include tribal names separately.","在2022年，政府召開了原住民身分證可單列族名的會議。","https://web.klokah.tw/text/sound/64687/908521.mp3"
"mukuwa ku kiumalra kanizu na i zekalr na vangsaran i Acung Ruvaniyaw na sawariyan lra kiami kana sēhu nata mibunsiyo ta pungadanay kananta ngadan na Yēncumin.","I interviewed Acung Ruvaniyaw, a young tribal member who has long been advocating for the inclusion of tribal names on identification cards.","我訪問了長期向政府爭取身分證「單列族名」的部落青年Acung Ruvaniyaw。","https://web.klokah.tw/text/sound/64687/908522.mp3"
"inku za intaw kemuret mi kanini na katalaulepan awa ku kantaw kiumaumalra.","We had arranged to visit his home this holiday for the interview.","我和他約定好這個假日到他家訪問他。","https://web.klokah.tw/text/sound/64687/908523.mp3"
"a kiyaumaumalr ku kantaw mu, tu pakazalramay ku zatu inuramiyan tu ngadan, zi tu pakanadamaw ku kanantu rinuma’enan zi maw nantu zekalr.","During the interview, he introduced to me the origin of his name and also introduced me to his family and tribe.","在訪問的過程中，他向我介紹了他的名字的由來，也帶我認識了他的家人、他的部落。","https://web.klokah.tw/text/sound/64687/908524.mp3"
"ku kiumalray intaw mazu nanu anger maranger venalis zata ngadan, izu na maluman na puvavalrayan mu kuwatreng ziya maw?","I asked him why he insisted on changing his name. Wasn’t the old registration method sufficient?","我問他為什麼堅持要改名，舊的登記方式不好嗎?","https://web.klokah.tw/text/sound/64687/908525.mp3"
"marengay intaw kaninku, nu ta tareminkukaw venavalray mu ’azi aruwa penauwa paredek kanatu pauwayan tu ngadan, na zuma na trau nu venavina kanintaw mu “izu na ma’inay” kema maw izu na muvasuk a sazu a kalikeliked a ngai.","He told me that using Chinese characters could not accurately convey his name, and others would still call him \"That guy,\" which resulted in many jokes being made.","他對我說，因為用中文字並不能準確的傳達他的名字，其他人還會叫他「那個男人」，也因此鬧出不少笑話。","https://web.klokah.tw/text/sound/64687/908526.mp3"
"i Acung Ruvaniyaw marengay, “na vinavalrayan kana tu piningaiyan na Yēncumin na ngadan mu, maw na ninta kangadanan. naku ngadan aruwa pavuli kanata mawan, niniyam iniyamenan, niniyam ikatratrau mianger ta kananta mawan marekakazuwan tu aya’aw parevuliyas tu ngadan.”","Acung Ruvaniyaw said, \"The names written in indigenous languages are our true names. My name represents our ethnic group, our family, our identity. I hope more fellow tribespeople can reclaim their own names.\"","Acung Ruvaniyaw說：「原住民語書寫的名字才是我們真正的名字。我的名字代表了我們的族群、我們的家族、我們的身分，希望能有更多族人找回自己的名字。」","https://web.klokah.tw/text/sound/64687/908527.mp3"
"inku za i mulri na vavayan mukuwa mi kana wazukan meniwan puwayar, i mulri na vavayan mada za sazu zatu isalem intaw na kulang mukuwa, zi demaway kanantu imaran na inaekan na Yēncumin veray kanta papiya.","Yesterday, I went to the market with my grandmother to set up a stall. My grandmother brought a lot of vegetables that she grew herself and also prepared indigenous cuisine for everyone.","昨天我跟奶奶去市集擺攤，奶奶帶了許多自己種的蔬菜去，也製作了原住民美食給大家。","https://web.klokah.tw/text/sound/64691/908588.mp3"
"na trau papiya sahar kanatu pinuwaayaran ni mulri na vavayan tu puwaayaran, kazuwan na trau na tremima’ kana kamangulr zi kiyu, kazuwan na zuwa patalrama kanatu tinusasiyaw.","Everyone loved my grandmother’s stall. Many people bought the chilis and African eggplants, and many people came to taste the dishes she cooked.","大家很喜歡奶奶的攤位，辣椒和車輪茄很多人買，許多人來品嘗她煮的菜餚。","https://web.klokah.tw/text/sound/64691/908589.mp3"
"tu tinusasiyaw na pa’at maw na tu ina’avay kinaveras salaw imaran, ulra ziya izu na dineru pinuwayan za lungan natu ’alum na vavuy. natu liyulran mukezeng a kazuwan na trau, na trau papiya zuwa kana niniyam pinuwaayaran muwayara.","The ferns and sticky rice she cooked were delicious, as well as the braised pork with maqaw pepper and wild boar meat. The flavors attracted many customers, and everyone lined up at our stall.","她煮的蕨菜和糯米飯非常好吃，還有用山豬肉煮的馬告滷肉，味道吸引了很多客人，大家都來我們攤位排隊。","https://web.klokah.tw/text/sound/64691/908590.mp3"
"nu demaderu i mulri na vavayan mu, kazu ku i ngidiran demadaulr kana trau. kazu ku i saninin kematamuni ’emuy’uy, “na kulang mu niniyam isalem ’azi pinuwayan za patremel pakunamun alamu trima’!”","While my grandmother was cooking, I was on the side attracting customers. I shouted, \"The vegetables are self-grown, all-natural and organic! Come and buy now!\"","奶奶煮東西的時候，我在旁邊招攬客人。我在一旁大喊著：「蔬菜都是自己種的，天然有機，趕快來買喔!」","https://web.klokah.tw/text/sound/64691/908591.mp3"
"naniyam inaniwan na eman ziya mu dika muniwan, marengay i mulri na vavayan mu, “kana ulra u na pulraalrang.’’","Our goods sold out quickly, and my grandmother said, \"It’s all thanks to your help.\"","我們的東西很快就賣完了，奶奶說：「都是因為有你的幫忙。」","https://web.klokah.tw/text/sound/64691/908592.mp3"
"kanini na wayway, munadam ku lra kana tu isasalem maw na inaekan na kazazalraman, zi miinlrangan ku lra kanini na puwaayaren meniwan natu ulepan.","Through this event, I learned about indigenous plants and food and experienced the hard work of running a stall.","這個活動，我學到了有關原住民植物和食品的知識，並且體驗到了擺攤的辛苦。","https://web.klokah.tw/text/sound/64691/908593.mp3"
"mena’u ku lra kani imu na vavayan natu ikasahar kana kinawatranan na akanen, salaw ku kemaatras semangal zaku anger.","Seeing my grandmother’s passion for traditional food, I feel very proud and honored.","看到了奶奶對傳統食物的熱愛，我感到非常驕傲和榮幸。","https://web.klokah.tw/text/sound/64691/908594.mp3"
