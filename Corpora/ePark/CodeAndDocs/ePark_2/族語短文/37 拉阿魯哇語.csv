"upitu pakiaturua musa ku ariatʉkʉrana arinani.","I arrived at school at seven today.","我今天七點到學校。","https://web.klokah.tw/text/sound/35629/554639.mp3"
"umiapʉ cu, puaruma tarʉana umiapʉ pakiaturuana, amihla kapitanʉ tarʉana, “musiri! matitʉnʉlʉ!”","It’s time for class , the teacher walked into the classroom, and the monitor said: “Stand up! Salute!”","上課了，老師走進教室，班長說:「起立!敬禮!」","https://web.klokah.tw/text/sound/35629/554640.mp3"
"piataisa vahliungu mu amihla, “mavacangʉ pakiaturua.”","We said loudly, “Hi, teacher.”","我們大聲的說:「老師好。」","https://web.klokah.tw/text/sound/35629/554641.mp3"
"marumaru maci umiiapʉ, tumututuru pakiaturua ihlahlamu kari tahlana umarucacani.","In class, the teacher taught us the Hla′alua language of numbers.","上課的時候，老師教我們數字的族語。","https://web.klokah.tw/text/sound/35629/554642.mp3"
"pialʉvʉ mu pakiaturua, pahlusahli cu a mu sahli umarucacani.","We followed the teacher to read, we sang the number song.","我們跟著老師唸，我們唱了數字歌。","https://web.klokah.tw/text/sound/35629/554643.mp3"
"macahlia ku matumuhlu kari tahlana.","I have learned many Hla′alua languages.","我學會好多族語。","https://web.klokah.tw/text/sound/35629/554644.mp3"
"ariari ku umaiiapʉ, ariari ku musuturu kari tahlana, tumua ku umahlikua ina’a tumimahla.","I go to school every day, I learn the Hla′alua language every day, and I want to tell my mother.","我天天上學，我天天學族語，我要講給媽媽聽。","https://web.klokah.tw/text/sound/35629/554645.mp3"
"ngahla ku pia Caʉpʉ.","My name is Caʉpʉ.","我的名字是Caʉpʉ。","https://web.klokah.tw/text/sound/35633/554693.mp3"
"amaku ngahla pia Amahlʉ.","My dad’s name is Amahlʉ.","我爸爸的名字是Amahlʉ。","https://web.klokah.tw/text/sound/35633/554694.mp3"
"inaku ngahla pia Inguru.","My mother’s name is Inguru.","我媽媽的名字是Inguru。","https://web.klokah.tw/text/sound/35633/554695.mp3"
"maahlʉ ku caihli mamisa.","I am 10 years old.","我今年10歲。","https://web.klokah.tw/text/sound/35633/554696.mp3"
"maru ku ahlalua hlahlusa cacihli, pia ʉlʉnganʉ kana’ana, laihla ucani caihli kana’ana mamisa.","I have a brother, his name is ʉlʉnganʉ, he is 11 years old.","我有一個哥哥，他叫ʉlʉnganʉ，他今年11歲。","https://web.klokah.tw/text/sound/35633/554697.mp3"
"kikucu a mu ma ariatʉkʉrana umaiiapʉ.","We study in the same school.","我們在同一間學校讀書。","https://web.klokah.tw/text/sound/35633/554698.mp3"
"ihlaku nua ahlalua  hlahlusa rianʉ marumuku pahlusahli.","Both my brother and I like to sing.","我和哥哥都喜歡唱歌。","https://web.klokah.tw/text/sound/35633/554699.mp3"
"marumuku aku makahlangulu, maru maci taluavaʉlʉ, kiʉlʉsʉ ucani pihlingi a mu musa makahlangulu.","I like swimming. During the holidays, our whole family go swimming together.","我喜歡游泳，放假的時候，我們全家會一起去游泳。","https://web.klokah.tw/text/sound/35633/554700.mp3"
"marumuku ku pautuahlangi laʉlaʉvʉ varu’u, acahli a mu pahlulʉsʉ pahlusahli hla makahlangulu.","I love meeting new people, we can sing and swim together.","我喜歡認識新朋友，我們可以一起唱歌和游泳。","https://web.klokah.tw/text/sound/35633/554701.mp3"
"mamaini ku tahlana Hla’alua","I am an Hla’alua child.","我是拉阿魯哇族的小孩。","https://web.klokah.tw/text/sound/35637/554745.mp3"
"maruaru Rʉhlʉcʉ salia hlamu.","Our family lives in Rʉhlʉcʉ.","我們家住在浮萍。","https://web.klokah.tw/text/sound/35637/554746.mp3"
"matarungahlʉ salia hlamu maru cucu’u lalima.","There are five people in our family.","我們家共有五個人。","https://web.klokah.tw/text/sound/35637/554747.mp3"
"salia hlamu maru ahlahlalua hlimihlimilavaʉ tatulu.","There are three brothers and sisters in our family.","我們家有三個兄弟姊妹。","https://web.klokah.tw/text/sound/35637/554748.mp3"
"miaʉlʉsʉ aku ama’a, ina’a, ahlalua hlahlusa nua ahlalua ahlaina.","I live with my father, mother, brother and sister.","我跟爸爸、媽媽、哥哥和姊姊住在一起。","https://web.klokah.tw/text/sound/35637/554749.mp3"
"amaku tam langica, amaku ia ’aumu.","My father is tall and he is a policeman.","我的爸爸很高，我的爸爸是警察。","https://web.klokah.tw/text/sound/35637/554750.mp3"
"tam mirihli a inaku, maisasavusavuanʉ inaku.","My mother is thin and my mom is a doctor.","我的媽媽很瘦，我的媽媽是醫生。","https://web.klokah.tw/text/sound/35637/554751.mp3"
"ma salia macahlia ama’ana pialʉsʉ a mu masi kari tahlana.","My father speaks the Hla′alua language with us at home.","爸爸在家會和我們說族語。","https://web.klokah.tw/text/sound/35637/554752.mp3"
"taluvaʉlʉ ahlamacicia rianʉ a mu puaili miararuma.","We will all go back to the tribe during the summer vacation.","我們暑假都會回部落。","https://web.klokah.tw/text/sound/35637/554753.mp3"
"matialʉsʉ matiasangalʉ ihlaku nua ahlahlalua tamuciakʉ.","My brothers and sisters and I will catch frogs together.","我和兄姊會一起抓青蛙。","https://web.klokah.tw/text/sound/35637/554754.mp3"
"tam marumuku a ku cucu salia hlamu.","I like our family very much.","我很喜歡我們家的人。","https://web.klokah.tw/text/sound/35637/554755.mp3"
"kipuhlu aku nua ina’a pasaulaula’ʉ arinani.","I went out with my mother today.","今天我和媽媽出去玩。","https://web.klokah.tw/text/sound/35641/554803.mp3"
"tam valacuku langica sihlianʉ, kuasarʉmʉ kuacici langica mʉmʉa, tam matahlʉtʉkʉ varatʉna.","The sky is blue during the day, the weather is neither cold nor hot, and the wind is cool.","白天的天空很藍，天氣不冷也不熱，風很涼爽。","https://web.klokah.tw/text/sound/35641/554804.mp3"
"mamu ahlahlapa sʉsʉsʉngʉa uumu pangʉ ， hlisahlikua tihla’ahlʉ tahliariana masunguli angatʉ 。","We ate bread on the grass, the sun was shining on us, and it was very warm.","我們在草地上吃著麵包，陽光灑在身上，非常溫暖。","https://web.klokah.tw/text/sound/35641/554805.mp3"
"kʉlʉpʉngʉ mahlipapu aratavuhliu cu a langica.","In the afternoon, the sky turned red.","下午，天空變紅了。","https://web.klokah.tw/text/sound/35641/554806.mp3"
"pakisuahlai ku ina’a, tiaraisa matavuhliu a langica.","I asked my mother why the sky is red.","我問媽媽，為甚麼天空是紅色的。","https://web.klokah.tw/text/sound/35641/554807.mp3"
"amihla ina’a, taiaci’ai mʉcʉkʉhlʉ pariavaratʉ.","Mom said, maybe the typhoon is coming.","媽媽說，可能是颱風要來了。","https://web.klokah.tw/text/sound/35641/554808.mp3"
"uka’a lulunga langica ruvana, murumita cu a ’acangʉrahlʉ.","There were no clouds in the sky at night, and the stars came out.","晚上天上沒有雲，星星出來了。","https://web.klokah.tw/text/sound/35641/554809.mp3"
"puaili cu a mu salia mʉmʉa.","We were going home too.","我們也要回家了。","https://web.klokah.tw/text/sound/35641/554810.mp3"
"puaili salia, sala’a makiniaku ’acangʉrahlʉ ahli’ai.","On the way home, I made a wish with the stars,","在回家的路上，我跟星星許願，","https://web.klokah.tw/text/sound/35641/554811.mp3"
"ahli’ai kuacʉkʉhlʉ a pariavaratʉ, hlutumua ku kipuhlumana pasaulaula’ʉ.","I hope the typhoon doesn't come, I still want to go out to play again.","希望颱風不要來，我還想再出去玩。","https://web.klokah.tw/text/sound/35641/554812.mp3"
"ma patʉkʉ salia hlamu ariatʉkʉrana ku, ariari musasala ku mahlukua ariatʉkʉrana, musasala puaili salia mʉmʉa.","My school is next to our house, I walk to school every day, and I also walk home.","我的學校在我們家旁邊，我天天走路去學校，也走路回家。","https://web.klokah.tw/text/sound/35645/554859.mp3"
"ku taisa ariatʉkʉrana hlamu, uka’a tumahlaʉ mamaini umaiiapʉ arupautuahlangʉ cucu mʉmʉa.","Our school is not big, there are not many students, everyone knows each other.","我們學校不大，沒有很多學生，大家互相認識。","https://web.klokah.tw/text/sound/35645/554860.mp3"
"ma parana sikuatitipa kiakukucu a mamainina, pasaulʉsʉ piataʉhlʉkai, pahlulʉsʉ makakari.","All the children will gather in the playground, play ball and chat together.","所有小朋友會聚在操場，一起玩球、一起聊天。","https://web.klokah.tw/text/sound/35645/554861.mp3"
"macahlia pakiaturua pasaulʉsʉ hlamu pasaulaula’ʉ mʉmʉa, ihlaisa ia taisa pihlingi ariatʉkʉrana.","The teachers also play with us, the school is one big family.","老師們也會和我們一起玩，學校是個大家庭。","https://web.klokah.tw/text/sound/35645/554862.mp3"
"ariari rianʉ hlamu maivʉtʉraʉ, kiakukucu patapuhlipuhli tarʉana umiapʉ.","We have to clean every day, and everyone has to clean the classroom.","我們每天都要打掃，大家要把教室打掃乾淨。","https://web.klokah.tw/text/sound/35645/554863.mp3"
"maru cucu’u sasahli cingarʉ, maru cucu’u maivʉtʉraʉ.","Some people clean the windows, some sweep the floor.","有些人去擦窗戶，有些人去掃地。","https://web.klokah.tw/text/sound/35645/554864.mp3"
"maivʉtʉraʉ hlamu aucaucani parana ’aratingi, kiakukucu takulʉsʉ taku’i’iarʉ, tam mahlicungu a ariatʉkʉrana ariari.","We will also clean every corner of the school. Everyone works together, and the school is very clean every day.","我們還會打掃學校的各個角落，大家分工合作，學校每天都很乾淨。","https://web.klokah.tw/text/sound/35645/554865.mp3"
"hlimusa ku miararuma takuliliungu tamu hlahlusa kiira","Yesterday, I went to visit my grandpa in the tribe.","昨天，我去部落拜訪爺爺。","https://web.klokah.tw/text/sound/35649/554908.mp3"
"rahlua cu a mu kuapakita, tam miatatarʉ a ku isana.","We haven’t seen each other for a long time and I miss him a lot.","我們很久沒有見面了，我很想念他。","https://web.klokah.tw/text/sound/35649/554909.mp3"
"taratʉahlʉ ku tamu’u hlahlusa, makuakuaisa ihlaku uumu vakatʉ maami , makuakuaisa ihlaku miama sahlumu rahlʉngʉ.","As soon as grandpa saw me, he invited me to eat watermelon and drink tea.","爺爺一看到我，就請我吃西瓜，請我喝茶。","https://web.klokah.tw/text/sound/35649/554910.mp3"
"tam maami a hlilʉmʉkʉ isa tamuhlahlusana vakatʉ maami, tamuucu sa’au.","The watermelon grown by grandpa is very sweet and really delicious.","爺爺種的西瓜很甜，真的很好吃。","https://web.klokah.tw/text/sound/35649/554911.mp3"
"marumuku a ku tamuhlahlusa isa sahlumu rahlʉngʉ mʉmʉa. tam mavacangʉ miima.","I also like grandpa’s tea, it’s tasted good too.","我也喜歡爺爺的茶，也很好喝。","https://web.klokah.tw/text/sound/35649/554912.mp3"
"marumaru maci mahlipapu, pahlaʉlʉsʉ aku nua tamuahlaina avavu kuamamahlipapu.","At noon, I cooked lunch with my grandma.","中午的時候，我和奶奶一起煮午餐。","https://web.klokah.tw/text/sound/35649/554913.mp3"
"hlivavu cu tamuahlaina tam marivacangʉ, maru vutukuhlu, maru turukuka, maru vusiakʉ, marumana tavuhlinga.","Grandma cooked a big lunch, including fish, chicken, pumpkin, and snails.","奶奶煮了很豐盛的午餐，有魚、有雞、有南瓜、還有蝸牛。","https://web.klokah.tw/text/sound/35649/554914.mp3"
"kualʉpʉngʉ kuamamahlipapu, musa mu tatahlatʉngʉa rumavi hlatʉngʉ.","After lunch, we went to the vegetable garden to pick vegetables.","吃完午餐後，我們去菜園摘菜。","https://web.klokah.tw/text/sound/35649/554915.mp3"
"umala tamuahlaina matumuhlu mairangʉ, intavangʉ hla takʉcʉngʉ uvura ihlaku, avura ihlaku mahlava puaili salia.","Grandma brought me a lot of sweet potatoes, taro and buckwheat, and asked me to take them home.","奶奶拿了很多地瓜、芋頭和蕗蕎給我，要我帶回家。","https://web.klokah.tw/text/sound/35649/554916.mp3"
"aruparuahlʉamu, amihla arupakita cucuaari.","I said goodbye to them and said I’d see them next time.","我跟他們道別，說下次再去看他們。","https://web.klokah.tw/text/sound/35649/554917.mp3"
"ruavici pakiaturua ihlahlamu musa taupangana kulikulikuli’i, ma mu sipangʉhlʉva patavʉhlʉrʉ pu’a cukahlangʉ.","Today the teacher took us to the zoo, and we lined up at the gate to buy tickets.","今天老師帶我們去動物園，我們在門口排隊買票。","https://web.klokah.tw/text/sound/35653/554977.mp3"
"mulavaʉ puaruma taupangana kulikulikuli’i amihla pakiaturua, “ahlicuvungana ia ngahlana ahlamʉ, ilikusuna ngahlana vuhli’i, kiakukucu takacicihli kumita.”","After entering the zoo, the teacher said, "There are birds in the front and snakes in the back, so you can visit them yourself."","進入動物園後，老師說:「前面是鳥類，後面是蛇類，大家自己參觀。」","https://web.klokah.tw/text/sound/35653/554978.mp3"
"muluahlʉ ku vuhli’i, kuhlaisai kuaku kumita ngahlana vuhli’i.","I'm afraid of snakes, so I don't look at snakes.","我會怕蛇，所以我不看蛇類。","https://web.klokah.tw/text/sound/35653/554979.mp3"
"taratʉahlʉ cu a ku matumuhlu ahlamʉ, ma ahlahlapa kiu’u miapipihlihli, taratʉahlʉ mana tapʉ’ʉna ma ’isʉngʉrʉ malusapʉ.","I saw a lot of birds flying around in the trees and saw owls sleeping in tree hollows.","我看到了很多鳥，他們在樹上飛來飛去，還有看到貓頭鷹在樹洞裡睡覺。","https://web.klokah.tw/text/sound/35653/554980.mp3"
"taupangana kulikulikuli’i maru kalavungu mʉlʉngʉsʉ ngunguru, tarʉmʉcʉ kavahlʉ nua lukuhlu, angahli kiariari kunaku akita kani’i kuli’i, arinani hlikumitacu tamuucu masasangarʉ tʉkʉ.","There are elephants, horses and tigers in the zoo. I have never seen these animals before. I was really happy to see them today.","動物園裡有大象、馬和老虎，我從前沒有看過這些動物，今天看到了真的很開心。","https://web.klokah.tw/text/sound/35653/554981.mp3"
"hlipitumuhlu cu a ku ’ahlingu, pakita hlamama ku.","I took a lot of pictures and showed them to my parents.","我拍了很多照片，給爸爸媽媽看。","https://web.klokah.tw/text/sound/35653/554982.mp3"
"mungahlʉ tumua mʉlʉvʉ hlamama ku mʉcʉkʉhlʉ.","Next time I will come with my parents.","下次要跟爸爸媽媽一起來。","https://web.klokah.tw/text/sound/35653/554983.mp3"
"taluvaʉlana ari kani’i, hlikisuamu ahlalua ahlaina musa Taitu takuliliungu tamalʉngalʉ.","This holiday, my sister and I went to Taitung to visit my uncle.","這個假日，我和姊姊去台東拜訪叔叔。","https://web.klokah.tw/text/sound/35657/555025.mp3"
"angahli a mu Taipakʉ mutatungusa likihli apuhlu musa Taitu.","We took the train from Taipei to Taitung.","我們從台北搭火車去臺東。","https://web.klokah.tw/text/sound/35657/555026.mp3"
"miungu cu Taitu, mulikihli tamalʉngalʉna mʉcʉkʉhlʉ utatungusa likihli ruavici ihlahlamu.","When we arrived in Taitung, my uncle drove to the station to pick us up.","到了台東，叔叔開車來車站接我們。","https://web.klokah.tw/text/sound/35657/555027.mp3"
"kuuasaihla aatʉ utatungusa likihlina saliaisa tamalʉngalʉna, mulikihli mu’alivatʉna ia miungu cu.","The station is not far from my uncle’s house, and it’s just a short drive away.","車站離叔叔家沒有很遠，開車一下子就到了。","https://web.klokah.tw/text/sound/35657/555028.mp3"
"liliunga saliaisa tamalʉngalʉ maru tam taisa taupangana ’ivingi, mʉlʉsʉamu likihli umarua sapahlʉ musa mahlukua taupangana ’ivingi.","There is a big ranch near my uncle’s house, and we rode bicycles to the ranch together.","叔叔家附近有個很大的牧場，我們一起騎腳踏車到牧場。","https://web.klokah.tw/text/sound/35657/555029.mp3"
"ma taupangana ’ivingi, ruavici tamalʉngalʉ amu pau ’ukui nua mutatungusa tarʉmʉcʉ kavahlʉ.","In the ranch, my uncle took us to feed the sheep and ride horses.","在牧場，叔叔帶我們餵羊和騎馬。","https://web.klokah.tw/text/sound/35657/555030.mp3"
"ruvana, kualʉsiamu musa mahlukua miararuma ikatumahlama uumau kuaruvaruvana.","In the evening, we went to the city to have dinner together.","晚上，我們一起去市區吃飯。","https://web.klokah.tw/text/sound/35657/555031.mp3"
"tamtumuhlu likihli a miararuma ikatumahlana, kuhlaisai mulikihliamu likihli umaru ’urai musa kaaiu.","There are a lot of cars in the city, so we go there by motorcycle.","市區車子很多，所以我們騎摩托車去那裡。","https://web.klokah.tw/text/sound/35657/555032.mp3"
"akuku miacikiri, pausu’ulu paralikapi cu, mutungusucuamu likihli kikucu musa.","When we were about to leave, we found that the motorcycle had been stolen, so we had to leave by bus.","要離開的時候，發現摩托車被偷了，我們只好搭公車離開。","https://web.klokah.tw/text/sound/35657/555033.mp3"
"puailicuamu Taipakʉ kani’i, paitatʉahlicui likihliisa umaru ’urai tamalʉngalʉna.","Now that we are back in Taipei, I don’t know if my uncle’s motorcycle has been found.","現在我們回到台北了，不知道叔叔的摩托車找到了沒有。","https://web.klokah.tw/text/sound/35657/555034.mp3"
"akuku maimi mana, maruaru amu rʉhlʉcʉ, mulavaʉ umaiiapʉ, ahlausuhlu cu a Takau, rianʉ ma ikatumahlana mangusipi.","When we were young, our family lived in Haising. After I started school, we moved to Kaohsiung and have been living in the city ever since.","小時候我們家住在高中，上學以後，就搬到了高雄，一直在都市裡生活。","https://web.klokah.tw/text/sound/35661/555088.mp3"
"ma cu ariataisa mulavaʉ, tiapili a ku ucani siatuturu a apulavaʉ vunguka isa cucumacu, macahli tarʉtatʉkʉhlʉ siaravacangʉ vunguka isa Taivangʉ cucumacu.","After I went to college, I took a course on aboriginal culture and learned that the aboriginal people in Taiwan have various and rich cultures.","上了大學以後，我修了一堂關於原住民文化的課程，瞭解到臺灣原住民族有各式各樣豐富的文化。","https://web.klokah.tw/text/sound/35661/555089.mp3"
"kuhlaisai, taluamacicia mamisa, ihlaku nua ahlalua hlahlusa puaili miararuma takuliliungu hlamama, hlatumua macacahlia tahlana vunguka takacicihli.","So this summer, my brother and I went back to our tribe to visit the elderly, hoping to understand the culture of our own ethnic group.","因此，今年暑假時，我和哥哥回到部落訪問老人家，想要瞭解自己族群的文化。","https://web.klokah.tw/text/sound/35661/555090.mp3"
"malʉhlʉ caihli cu a hlamamana, hla kitaʉia maraiahlʉ mana tamalʉngalʉ .","The old man is already eighty years old, but he still looks like a middle-aged man.","老人家已經八十歲了，但是看起來還像中年人。","https://web.klokah.tw/text/sound/35661/555091.mp3"
"pakisuahlai ku kana’ana tainini macahliisa kari, tam masivacangʉ kari Hla’alua, macahlia mʉmʉa masi kari sumukuhlu, kari puutu hla kari ’aumu.","I asked him which languages he knew, and he was fluent in Hla’alua, as well as Atayal, Hakka and Japanese.","我問他會哪些語言，他的拉阿魯哇語說得很流利，也會說布農語、客家話和日本話。","https://web.klokah.tw/text/sound/35661/723094.mp3"
"hlipakisuahlai ku kana’ana iniciki macahlia, usuanganaiau hlimusuturu kari ’aumu akuku mainimana, usumanʉisa ia cucu tahlana sumukuhlu ma ta’iaraisana tumahlaʉ pautuahlangʉisa cucupuutu, kuhlaisai matumuhlu a acahlisa kari.","I asked him to find out that he learned Japanese when he was a child, his wife is an Bunun, and he knows many Hakkas at work, so he can speak so many languages.","我問他才知道，原來他小時候就學日本話，太太是布農族人，而他工作上認識許多客家人，所以他會說這麼多語言。","https://web.klokah.tw/text/sound/35661/555093.mp3"
"akuku takuliliungu amu, hlimakakari hlamamana tam tumuhlu ausikan siaracahlia isa mʉrʉcʉka.","During our interview, the old man talked about a lot of traditional knowledge about hunting.","我們訪談的時候，老人家談論了許多關於狩獵的傳統知識。","https://web.klokah.tw/text/sound/35661/555094.mp3"
"maniki a mu kutuahlʉ rianʉ a timatakahlangʉ, hla maru a mu uruamia ’arivungua sipiakiatitipa, acahli maiatuhluhlu tumimahla.","Although we could’t fully understand it, we could record it on our cell phones and listen to it more.","雖然我們沒有辦法完全聽懂，但是我們有用手機錄影，可以再仔細聆聽。","https://web.klokah.tw/text/sound/35661/555095.mp3"
"akuku mainimana kuaku macahlia tahlana vunguka takacicihli, marinu aku mahlikua cucumacu.","When I was young, I didn’t understand the culture of my ethnic group, and I was a little embarrassed that I was an aborigine.","小時候我不瞭解自己族群的文化，對於自己是原住民有點不好意思。","https://web.klokah.tw/text/sound/35661/555096.mp3"
"matumuhlu siaracahlia rumahlaʉ tumacacurunucikia mara cucu tahlana Hla’alua, pakaritʉkʉhlʉcikia apausakisakiricikia.","The more I know, the more I feel that being a Hla’alua is unique and something to be proud of.","瞭解愈多以後，愈覺得自己身為拉阿魯哇族人，是很獨特的，也很值得驕傲。","https://web.klokah.tw/text/sound/35661/555097.mp3"
"kʉlʉpʉngʉ mahlipapu arinani, puaili cu a salia hlimilavaʉ hlahlusana.","My younger brother is going home this evening.","今天傍晚，弟弟就要回家了。","https://web.klokah.tw/text/sound/35665/555158.mp3"
"kisasuamu tamu ahlaina musa tai’a’ana tarʉtatʉatʉkʉhlʉ pu’a turukuka, pahlalalangʉ avavu kuaruvaruvana uvura hlimilavaʉ hlahlusa.","My grandma and I went to the market to buy chickens and prepared a delicious dinner for my younger brother.","我和奶奶去市場買雞，準備煮好吃的晚餐給弟弟。","https://web.klokah.tw/text/sound/35665/555159.mp3"
"micalivicu a mu i’a’ana hlatʉngʉ, maru a i’a’ana hlatʉngʉ matumuhlu mavacangʉ hlatʉngʉ.","We passed the vegetable stand, which had a lot of fresh green vegetables.","我們經過了菜攤，菜攤有好多新鮮的青菜。","https://web.klokah.tw/text/sound/35665/555160.mp3"
"hlipu’a a mu takungukungu, vukuri hla caipu matavuhliu.","We bought water spinach, yams and carrots.","我們買了空心菜、山藥和胡蘿蔔。","https://web.klokah.tw/text/sound/35665/555161.mp3"
"patʉkʉ cucui’a’ana masukiu’u amihla, “tam maami a pangʉtahlʉ hla ’ukuhlucu mimiliki ku. pu’akia mainimaini mau!”","The owner of the nearby fruit stand said: “My pineapples and peaches are very sweet. Buy some!”","旁邊水果攤的老闆說:「我的鳳梨和桃子很甜。買一些吧!」","https://web.klokah.tw/text/sound/35665/555162.mp3"
"hlipu’a cu mu pangʉtahlʉ hla ’ukuhlucu mimiliki.","We bought pineapples and peaches.","我們買了鳳梨和桃子。","https://web.klokah.tw/text/sound/35665/555163.mp3"
"micalivi amu i’a’ana papa’a, amihla cucui’a’ana, “ngasa pu’au? taisa hla mavʉhlʉ a turukukana arinani, utulu hlimiungu ucani.”","We passed the meat stall, and the boss said, “What do you want to buy? Today's chickens are big and fat, and one is 300 NTD.”","我們經過了肉攤，老闆說:「你要買什麼?今天的雞又大又肥，一隻300元。」","https://web.klokah.tw/text/sound/35665/555164.mp3"
"cacurunu tamuahlainana tamuucu langʉlangʉ, pakisuahlai cucui’a’ana acahli i mainimainikia kulangʉlangʉ.","Grandma thought it was too expensive and asked the boss if it could be cheaper.","奶奶覺得太貴了，問老闆可不可以便宜一點。","https://web.klokah.tw/text/sound/35665/555165.mp3"
"hla amihla cucui’a’ana tam kulangʉlangʉ, kucu tuahlʉ mariahlamasʉ.","But the boss said that it is already very cheap and cannot be reduced any further.","但老闆說已經很便宜，不能再減了。","https://web.klokah.tw/text/sound/35665/555166.mp3"
"patʉkʉ cucui’a’ana amihla, muara pu’a vutukuhlu ku, taisa hla kulangʉlangʉ vutukuhlu ku.","The boss next door said, come and buy my fish, my fish is big and cheap.","隔壁的老闆說，來買我的魚，我的魚又大又便宜。","https://web.klokah.tw/text/sound/35665/555167.mp3"
"mulavaʉ pu’a cu amu turukuka pu’a cu vutukuhlu mʉmʉa, puaili salia pahlacani tuu’una camai.","In the end we bought chicken and fish, and went home to cook a table of food.","最後我們買了雞也買了魚，回家煮了一桌子的菜。","https://web.klokah.tw/text/sound/35665/555168.mp3"
"rahlua cu a upapalu, sʉsʉma cu a langica.","After waiting for a long time, it was already dark.","等了好久，天已經黑了。","https://web.klokah.tw/text/sound/35665/555169.mp3"
"pata’arivungua hlimilavaʉ hlahlusa puaili amihla, umarilʉmʉlʉmʉ kutuahlicu taluavaʉlʉ, mungahlʉ taluavaʉlana ari iniciki puaili.","The younger brother called back and said that the army suddenly couldn't take a vacation and would not be back until the next Sunday.","弟弟打電話回來說，軍隊突然不能放假了，要下一個禮拜日才回來。","https://web.klokah.tw/text/sound/35665/555170.mp3"
"amihla tamu ahlainana hliavavucu a matumuhlu, pakuvavau rianʉ a cucu’u kualʉsikia uumu!","Grandma said that she has cooked so much, so let's eat together!","奶奶說已經煮了這麼多，叫大家一起來吃吧!","https://web.klokah.tw/text/sound/35665/555171.mp3"
"makuakuamu muricucu kualʉsʉ uumu kuavacangʉ siacalaia kuaruvaruvana.","We invited friends and family to have a great dinner together.","我們邀請了親朋好友，一起來享用豐盛的晚餐。","https://web.klokah.tw/text/sound/35665/555172.mp3"
"maru cacihli laʉlaʉviku pia Caʉpʉisana, karʉkʉhlʉ kana’ana asapu mahlava cacalaisa.","I have a classmate named Caʉpʉna, he often forgets to bring things.","我有一個同學叫Caʉpʉna，他常常忘記帶東西。","https://web.klokah.tw/text/sound/35669/555229.mp3"
"akuku umaiaiapʉ, umahlikua kana’ana laʉlaʉvʉisa umuhli siasuhlatʉ, siasamusu ahla siakatʉka.","During class, he borrowed pencils, erasers or notebooks from his classmates.","上課的時候，他跟同學借鉛筆、橡皮擦或是筆記本。","https://web.klokah.tw/text/sound/35669/555230.mp3"
"mungahlʉ, mupapuahlʉ, mutatuluhlu, rianʉ mʉmʉa umauhlisana.","Once, twice, three times, everyone would lend him something.","一次、兩次、三次，大家會借東西給他。","https://web.klokah.tw/text/sound/35669/555231.mp3"
"maru a takuliacʉ isa, karʉkʉhlʉ umuhli kua apuaili.","But he has a bad habit of often borrowing things but not returning them.","但是他有個壞習慣，經常借了東西卻不還。","https://web.klokah.tw/text/sound/35669/555232.mp3"
"ulavaisa riani cu kupauhli isana.","In the end, no one wanted to borrow anything from him.","最後大家都不想借他東西了。","https://web.klokah.tw/text/sound/35669/555233.mp3"
"maru ucani ari, kiʉlʉsia amu musa mutatahluvatʉ.","One day, we all went on an outing together.","有一天，我們大家一起去郊遊。","https://web.klokah.tw/text/sound/35669/555234.mp3"
"sala aisa, hlatumua Caʉpʉna musa tatiahla, hlaa asapu kana’ana mahlava sipiarisi.","On the way, Caʉpʉna wanted to go to the bathroom, but he forgot to bring toilet paper.","路途中，Caʉpʉna想上廁所，但他忘記帶衛生紙。","https://web.klokah.tw/text/sound/35669/555235.mp3"
"umahlikua laʉlaʉvʉisa kana’ana umuhli sipiarisi, ahli’aimau rianʉ mʉmʉa masiaili amihla, kuaku mahlava mʉmʉa.","He borrowed toilet paper from his classmates, but everyone told him that I didn’t bring them either.","他跟同學借衛生紙，可是大家都回他說，我也沒有帶耶。","https://web.klokah.tw/text/sound/35669/555236.mp3"
"mutʉngʉtʉngʉ tumangi, umarucarucakʉ kana’ana amihla, “tiaramu mʉmʉa kupauhli ihlaku sipiarisi.”","Caʉpʉna burst into tears. He said angrily, why don’t everyone lend me toilet paper!","Caʉpʉna急的哭了出來。他生氣的說：「為什麼大家都不借我衛生紙。」","https://web.klokah.tw/text/sound/35669/555237.mp3"
"kihlamuhlamu laʉlaʉvʉisa kana’ana, ta’iaraisaka kuu takacicihli mahlava, hla hliumuhli kuapuaili pahlivinga, ihlau kuu apuaili.","The classmate told him, because you didn’t bring it yourself, and you wouldn’t return the things lent to you!","同學告訴他，因為你都不自己帶，而且借給你的東西，你都不會還!","https://web.klokah.tw/text/sound/35669/555238.mp3"
"umaiiapʉ matata, mualualu Caʉpʉna mahlukua ariatʉkʉrana, hliuhliana Caʉpʉna sapialaliacu mʉmʉa.","The next day at school, Caʉpʉna arrived at school early and returned everything he had borrowed from his classmates.","隔天上學，Caʉpʉna很早就到學校了，Caʉpʉna把跟同學借的東西都還給同學們。","https://web.klokah.tw/text/sound/35669/555239.mp3"
"umahlikua laʉlaʉvʉisa kana’ana akuainita’ai, hla amihla cucuaari tʉtʉrʉaku takacicihli mahlava pahlivinga, sia’ʉ’ʉraisamana mʉmʉa pauhli ihlaku pahlivinga.","Caʉpʉna apologized to the students and said that he would definitely bring his own things in the future, and thanked the classmates for their willingness to lend him things before.","Caʉpʉna向同學們道歉，並說他以後一定會自己帶東西，也謝謝同學們之前願意借他東西。","https://web.klokah.tw/text/sound/35669/555240.mp3"
"amaku ia miararuma cucu mʉrʉcʉka.","My dad is a hunter of the tribe.","我的爸爸是部落的獵人。","https://web.klokah.tw/text/sound/35673/555312.mp3"
"akuku mainimana, musa ama’a nua tamalʉngalʉ vuvulunga ruvana, mahlava hlitakʉ hla hlahlitu.","When I was little, my dad and uncle would go out at night with hunting knives and guns.","我小的時候，爸爸和叔叔在晚上出門，帶著獵刀和獵槍。","https://web.klokah.tw/text/sound/35673/555313.mp3"
"sihlangʉ, mahlava hlipanaisa hlakana’ana kuli’i puaili.","At daybreak, they returned with their prey.","天亮時，他們就會帶著獵到的獵物回來。","https://web.klokah.tw/text/sound/35673/555314.mp3"
"marumaru maci alʉmʉhlʉ, marumaru maci laarʉ, apahlapa maru hlatarʉaʉ mʉmʉa.","Sometimes it was a boar, sometimes a flying squirrel, and occasionally a pheasant.","有時候是山豬、有時候是飛鼠，偶爾也會有雉雞。","https://web.klokah.tw/text/sound/35673/555315.mp3"
"maru kana’ana miararuma pususua papa’a, uvara cucutahlana siacalai.","They would divide the prey at the entrance of the village and share it with the tribe.","他們會在村口將獵物分好，分享給族人。","https://web.klokah.tw/text/sound/35673/555316.mp3"
"apiarasʉ a ku ama’ana, tumua mʉlʉvʉ ama’ana musa mʉrʉcʉka.","Every time I quarreled with my father, I wanted to go hunting with my father.","我每次都會吵著爸爸，要跟著爸爸去打獵。","https://web.klokah.tw/text/sound/35673/555317.mp3"
"amihla ama’ana macu a ku arataisa iniciki ruavici ihlaku musa.","Dad said that he would take me with me when I grew up.","爸爸說等我長大了他再帶我一起去。","https://web.klokah.tw/text/sound/35673/555318.mp3"
"hlahlahlusa miararuma macahlia mʉmʉa maruamia ringai matiasangalʉ kuli’i, macahlia hlakana’ana tumamahlʉngʉ tilu hla ’acʉvʉ.","The men of the tribe also trap their prey, making lasso traps and rock traps.","部落的男人也會用陷阱抓獵物，他們會製作套索陷阱和石壓式陷阱。","https://web.klokah.tw/text/sound/35673/555319.mp3"
"tam macahlia amaku tumamahlʉngʉ tilu, amihla ama’ana, kani’ina maruamia matiasangalʉ hlatarʉaʉ, puamahlʉmahlʉngʉ amu hlikiramia kuli’i, ikaku tatahlʉ kuli’i a ringai.","My dad is very good at making lasso traps. Dad said that this is used to catch pheasants. We have to carefully observe the footprints of the prey, and the traps should be placed on the path of the prey.","我的爸爸很會製作套索陷阱，爸爸說，這是用來捕抓雉雞的，我們要仔細觀察獵物的腳印，陷阱要放在獵物走的路上。","https://web.klokah.tw/text/sound/35673/555320.mp3"
"marapihli tuahlʉ makulai mʉlʉvʉ hlamama muasa mʉrʉcʉka, ariari a ku takutatahlamʉ tumahlʉngʉ ringai, macuisa makulai ringai ku maritʉahlʉ kuli’i.","In order to go hunting with adults as soon as possible, I practiced making traps every day, and soon my traps can really catch prey.","為了可以趕快和大人一起去打獵，我每天練習製作陷阱，很快地我的陷阱就真的可以抓到獵物了。","https://web.klokah.tw/text/sound/35673/555321.mp3"
"kumita ama’a rumahlaʉ hliulavalava cu ku cucuaari mʉrʉcʉka.","Dad saw it and told me that I will be a very good hunter in the future.","爸爸看到後對我說我以後一定很會打獵。","https://web.klokah.tw/text/sound/35673/555322.mp3"
"arataisa cu a ku kani’i, mataraingi a ku vuuru hla ripasʉ, mʉlʉvʉ ama’a musa mʉrʉcʉka.","Now that I have grown up, I carry my bow and arrows and go hunting with my father.","現在我長大了，我背起我的弓和箭矢，跟著爸爸一起去打獵。","https://web.klokah.tw/text/sound/35673/555323.mp3"
"macu a puaili miararuma rumahlaʉ hlipana kuli’i pupusuaisana cucutahlana.","When returning to the village, share the hunted prey with the tribe.","回村時將獵到的獵物和族人們分享。","https://web.klokah.tw/text/sound/35673/555324.mp3"
"amihla ama’ana, sia’ʉ’ʉraisa ’ihlacu langica, uvura ihlata matumuhlu kuli’i.","Dad said, we want to thank the ancestors for their blessings, so that we have a lot of prey to harvest.","爸爸說，我們要感謝祖靈賜福，讓我們有很多獵物收穫。","https://web.klokah.tw/text/sound/35673/555325.mp3"
"pasaʉrʉkʉcicuaku maivʉvʉrʉnga akuisa musa umiiapʉ.","I was late for school this morning.","我早上上學遲到了。","https://web.klokah.tw/text/sound/64623/907694.mp3"
"akuisa musa ariatʉkʉrana rumahlaʉ , asapucuaku mahlava luvucu.","When I was going to school, I forgot to bring my backpack.","去學校的時候，我忘了帶書包。","https://web.klokah.tw/text/sound/64623/907695.mp3"
"kuaku ahlava rianʉ pahlivinga.","I didn't bring anything with me.","我什麼東西都沒有帶。","https://web.klokah.tw/text/sound/64623/907696.mp3"
"akuisa umaiaiapʉ rumahlaʉ, pulʉsʉaku laʉlaʉvʉ kumakita suhlatʉ.","During class, I and my classmates read the textbook together.","上課的時候，我和同學一起看課本。","https://web.klokah.tw/text/sound/64623/907697.mp3"
"akuisa kiatarari rumahlaʉ, pauhli a laʉlaʉvʉ ihlakua siasuhlatʉ hla siasamusu.","During the exam, a classmate lent me a pen and an eraser.","考試的時候，同學借我筆和橡皮擦。","https://web.klokah.tw/text/sound/64623/907698.mp3"
"kihlamuhlamua pakiaturua ihlakua, “pasakulaikiia umacʉka mungahlangahla, kucikiia pasaʉrʉkʉcʉ!”","The teacher told me, "Wake up earlier next time and don't be late again!"","老師跟我說：「下次早點起床，不要再遲到了!」","https://web.klokah.tw/text/sound/64623/907699.mp3"
"ngahla isa tukucu ku ia Mai, kana’ana ia ihlaisa mʉmʉa mamaini Hla’alua.","My good friend’s name is Mai, and he is also an Hla’alua child.","我的好朋友叫Mai，他也是拉阿魯哇族的小孩。","https://web.klokah.tw/text/sound/64627/907743.mp3"
"ma amu Rʉhlʉcʉ pasaʉlʉsʉ umiiapʉ.","We study together in the Rʉhlʉcʉ tribe.","我們一起在Rʉhlʉcʉ部落讀書。","https://web.klokah.tw/text/sound/64627/907744.mp3"
"karʉkʉhlʉ amu pasaʉlʉsʉ tumimahla hlamama kisuahlahlama, rianʉamu tam macahlia masi kari Hla’alua.","We often listen to the elders telling stories together, and we both can speak the Hla’alua proficiently.","我們常常一起聽耆老說故事，我們都很會說拉阿魯哇語。","https://web.klokah.tw/text/sound/64627/907745.mp3"
"tam langicaku tam mavʉhlʉ aku mʉmʉa, tam mikasekase hla tam mirihlia Mai.","I am tall and overweight, while Mai is short and thin.","我很高也很胖，Mai很矮也很瘦。","https://web.klokah.tw/text/sound/64627/907746.mp3"
"tam kuatitipa Mai, tam marumukua cucu’u mʉmʉa kana’ana.","Mai is very energetic, and everyone likes him a lot.","Mai很有活力，大家都很喜歡他。","https://web.klokah.tw/text/sound/64627/907747.mp3"
"arinani ia sikurarau kuatitipa ariatʉkʉrana, hlikuraraucua ariatʉkʉrana matumuhlua sitarisia.","Today was the school's sports day, and the school organized many competitions.","今天是學校的運動會，學校舉辦了許多競賽。","https://web.klokah.tw/text/sound/64631/907779.mp3"
"maarua rʉkʉcʉ siakilia, pisuvatʉrʉ taʉhlʉkai, mitahlahlʉ, musurauvu hla kuurivuuru.","There were tug of war, soccer, running, dancing, and archery.","有拔河、足球、跑步、跳舞和射箭。","https://web.klokah.tw/text/sound/64631/907780.mp3"
"tarisia ku mitahlahlʉ.","I participated in the running competition.","我比賽跑步。","https://web.klokah.tw/text/sound/64631/907781.mp3"
"akuku mitahlahlʉ rumahlaʉ, milakupu cu aku, murukipuhlu cara’ʉ lasahlʉ.","When I was running, I fell down, and my knees were bleeding.","當我跑步的時候，我跌倒了，膝蓋流了很多血。","https://web.klokah.tw/text/sound/64631/907782.mp3"
"ucaniika akuku umacʉka rumahlaʉ, tapihlusuhlusu tapikakua ahliacuvungu.","But I stood up and continued running forward.","但我站起來，繼續向前跑。","https://web.klokah.tw/text/sound/64631/907783.mp3"
"akuku miungu ualava ia masasangarʉa cucu’u mʉmʉa.","Everyone was happy when I reached the finish line.","我到終點時所有人都很開心。","https://web.klokah.tw/text/sound/64631/907784.mp3"
"manikia ku atʉahlʉ hlikicualu, ucaanika masasangarʉa ku, ta’iaraisaka pasalipingicuaku sitarisia.","Although I didn't get first place, I'm glad because I completed the race.","雖然沒有獲得第一名，但我很高興，因為我完成了比賽。","https://web.klokah.tw/text/sound/64631/907785.mp3"
"kisasuaku ama’a kiira musa takuliliungu tamalʉngalʉ.","Yesterday, my father and I visited my uncle.","昨天我和爸爸去拜訪我的叔叔。","https://web.klokah.tw/text/sound/64635/907829.mp3"
"marahlivuhlivu a sapahlʉisa tamalʉngalʉna.","My uncle injured his foot.","叔叔的腳受傷了。","https://web.klokah.tw/text/sound/64635/907830.mp3"
"kihlamuhlamu a kana’ana ihlahlamu. milaluihli a hlialuvuna.","He told us that there was a hole in the roof of his house.","他告訴我們，房子的屋頂破了一個洞。","https://web.klokah.tw/text/sound/64635/907831.mp3"
"matiangahlangahla a kana’ana rumahlaʉ, angahli hlialuvu mutupiakʉ.","He fell off the roof while repairing it.","他在修理屋頂時，從屋頂摔下來了。","https://web.klokah.tw/text/sound/64635/907832.mp3"
"hlimahlava a ama’ana papakalavungu hla saviki uvura tamalʉngalʉ.","My father brought beef and betel nuts for my uncle.","爸爸帶了牛肉和檳榔給叔叔。","https://web.klokah.tw/text/sound/64635/907833.mp3"
"maku tatara nua tamalʉngalʉna arupakakari, matumuhlu a hlikihlahlamuisa kana’ana kisuahlahlama.","My uncle and I chatted in the room, and he shared many stories.","我和叔叔在房間裡聊天，他分享了很多故事。","https://web.klokah.tw/text/sound/64635/907834.mp3"
"miacikiriaku mualualu rumahlaʉ, puvahli a tamalʉngalʉ ihlaku mahlulangicacu, mataingalʉ aramasalangʉsangicu mʉmʉa.","Before I left, my uncle praised me for growing taller and becoming more handsome.","我要離開前，叔叔誇我長高了，也變得更帥氣了。","https://web.klokah.tw/text/sound/64635/907835.mp3"
"amihla ihlaku, “maci aramahlʉngicu a sapahlʉ tamalʉngalʉna ia, muacʉkʉhlʉkia saliahlamu takuliliungu.”","I said, "When your foot gets better, come to our house next time and visit us."","我說：「等叔叔腳好了，下次也來我們家玩。」","https://web.klokah.tw/text/sound/64635/907836.mp3"
"ma usua hlimiaili mapuahlʉ usua caihli, makarikari a siihuna umahlikua cucumacu pakipuhlu cukahlangʉ cucu’una palungu ngahla.","In 2022, the government announced that indigenous identification cards can include tribal names separately.","在2022年，政府召開了原住民身分證可單列族名的會議。","https://web.klokah.tw/text/sound/64639/907881.mp3"
"rahlua pakisusuahlai umahlikua siihu makikini pakipuhlu cukahlangʉ cucu’u palungu ngahlana alamuru Hlakuta’i savangʉana.","I interviewed Noami Kulas, a young tribal member who has long been advocating for the inclusion of tribal names on identification cards.","我訪問了長期向政府爭取身分證「單列族名」的部落青年Hlakuta’i savangʉana。","https://web.klokah.tw/text/sound/64639/907882.mp3"
"hlipitʉtʉrʉaku kana’ana kani’i taluavaʉlana musa saliaisa kana’ana pakisuahlai.","We had arranged to visit his home this holiday for the interview.","我和他約定好這個假日到他家訪問他。","https://web.klokah.tw/text/sound/64639/907883.mp3"
"ma pakisusuahlai pasamiana, kihlamuhlamu a kana’ana ihlaku hliangahlahlana pahlumiamia ngahlaisa, ruavici ihlaku mʉmʉa pautuahlangi cucusaliaisa hla miararumaisa.","During the interview, he introduced to me the origin of his name and also introduced me to his family and tribe.","在訪問的過程中，他向我介紹了他的名字的由來，也帶我認識了他的家人、他的部落。","https://web.klokah.tw/text/sound/64639/907884.mp3"
"pakisuahlaiaku kana’ana tiaraisa maisukasʉ puliuhlu palungu ngahla, ku i avacangʉ sitakuamia kiariarina?","I asked him why he insisted on changing his name. Wasn't the old registration method sufficient?","我問他為什麼堅持要改名，舊的登記方式不好嗎?","https://web.klokah.tw/text/sound/64639/907885.mp3"
"umalivalʉ a kana’ana ihlaku, ta’iaraisaka suhlatʉ hlakʉsaiana ku macuisa sipiaʉngʉca ngahlaisa, maarumana usumanʉ pia kana’ana 「撒先生」, kuhlaisai. tam pi sitahliasulua.","He told me that using Chinese characters could not accurately convey his name, and others would still call him "Na Xian Sheng," which resulted in many jokes being made.","他對我說，因為用中文字並不能準確的傳達他的名字，其他人還會叫他「撒先生」，也因此鬧出不少笑話。","https://web.klokah.tw/text/sound/64639/907886.mp3"
"amihla Hlakuta’i savangʉana, siasuhlatʉ cucumacu ngahlana ia, ihlaisa macuisa sipiangʉngʉca ngahlahlamu, ngahlaku ia hlaka tahlanahlamu, pihlingihlamu, cukahlangʉhlamu cucu’u, ahliki’aiia tumahlaʉ cucutahlana tuahlʉ maitʉahlʉ palungu ngahla takacicihli.","Noami Kulas said, "The names written in indigenous languages are our true names. My name represents our ethnic group, our family, our identity. I hope more fellow tribespeople can reclaim their own names."","Hlakuta’i savangʉana說：「原住民語書寫的名字才是我們真正的名字。我的名字代表了我們的族群、我們的家族、我們的身分，希望能有更多族人找到自己的名字。」","https://web.klokah.tw/text/sound/64639/907887.mp3"
"kisasuaku tamu’u ahlaina kiira musa parana i’a’ana, hlimahlava a tamu’u ahlainana matumuhlu hlatʉngʉ hlitakacicihlisa lʉmʉmʉkʉ, hlitumamahlʉngʉ mʉmʉa anʉanʉaisa cucumacu panaisa cucu’u.","Yesterday, I went to the market with my grandmother to set up a stall. My grandmother brought a lot of vegetables that she grew herself and also prepared indigenous cuisine for everyone.","昨天我跟奶奶去市集擺攤，奶奶帶了許多自己種的蔬菜去，也製作了原住民美食給大家。","https://web.klokah.tw/text/sound/64643/907948.mp3"
"tam marumuku a cucu’u i’a’anaisa tamu’u ahlaina, tumahlaʉ a cucu’u pu’a samʉsamʉ hla kʉrʉsa marʉmʉ, tumahlaʉ a cucu’u mʉcʉkʉhlʉ kutahlamʉ hliavavaisa camai.","Everyone loved my grandmother's stall. Many people bought the chilis and African eggplants, and many people came to taste the dishes she cooked.","大家很喜歡奶奶的攤位，辣椒和車輪茄很多人買，許多人來品嘗她煮的菜餚。","https://web.klokah.tw/text/sound/64643/907949.mp3"
"tam sa’au a hliavavaisa taliri hla tangusuhlu, maarumana hlipahlatarua papaalʉmʉhlʉ hlipatakua imuu, pahluisa mariakuanʉ tumahlaʉ cucu’u, rianʉ a cucu’u mʉcʉkʉhlʉ i’a’anahlamu patavʉhlʉrʉ.","The ferns and sticky rice she cooked were delicious, as well as the braised pork with maqaw pepper and wild boar meat. The flavors attracted many customers, and everyone lined up at our stall.","她煮的蕨菜和糯米飯非常好吃，還有用山豬肉煮的馬告滷肉，味道吸引了很多客人，大家都來我們攤位排隊。","https://web.klokah.tw/text/sound/64643/907950.mp3"
"avavuavu a tamu’una rumahlaʉ, maku patʉkʉ maritara’ʉhla cucu’u, maku patʉkʉ makuvau. “kani’i hlatʉngʉna rianʉ hlitakacicihla lʉmʉmʉkʉ, hlitakacicihli tumangura, pasakulai mʉcʉkʉhlʉ pu’a.”","While my grandmother was cooking, I was on the side attracting customers. I shouted, "The vegetables are self-grown, all-natural and organic! Come and buy now!"","奶奶煮東西的時候，我在旁邊招攬客人。我在一旁大喊著：「蔬菜都是自己種的，天然有機，趕快來買喔!」","https://web.klokah.tw/text/sound/64643/907951.mp3"
"makulai a i’a’ahlamu pukucuaʉ, amihla tamu’u ahlainana, “ta’iaraisaka hlapataliliviu.”","Our goods sold out quickly, and my grandmother said, "It's all thanks to your help."","我們的東西很快就賣完了，奶奶說：「都是因為有你的幫忙。」","https://web.klokah.tw/text/sound/64643/907952.mp3"
"kani’i sikurarauna matumuhlu a hliusuturuaku cacalaisa hlitakacicihli tumangura hla siaana siaracahlia cucumacu, hlaa hlipautuhluhlu takualangʉlangʉ i’a’a.","Through this event, I learned about indigenous plants and food and experienced the hard work of running a stall.","這個活動，我學到了有關原住民植物和食品的知識，並且體驗到了擺攤的辛苦。","https://web.klokah.tw/text/sound/64643/907953.mp3"
"pausu’uluaku arumukaisa tamu’una anʉanʉa mairahlu cucumacu, tacacurunaaku tam puavahli hla malitʉnʉlʉ.","Seeing my grandmother's passion for traditional food, I feel very proud and honored.","看到了奶奶對傳統食物的熱愛，我感到非常驕傲和榮幸。","https://web.klokah.tw/text/sound/64643/907954.mp3"
