"Maaq a Bununa a haiza mahimaun suqis saba nutda ka bunun, taismai hima a siduq;","布農族有五萬多人，有五個族群；","https://web.klokah.tw/text/sound/25960/428991.mp3"
"sia ki takBanuaz, takiVatan, takiTudu, takiBakha siin Bubukun.","是巒社群、丹社群、卡社群、卓社群和郡社群。","https://web.klokah.tw/text/sound/25960/428992.mp3"
"Sia takBanuaz a nanu tu isaan mai-asang, haiphaipin ti a tunlusquin aingka taunasaan Tankinuz miqumis.","巒社群住在原鄉，後來遷移到了後山生活。","https://web.klokah.tw/text/sound/25960/428993.mp3"
"Bubukuna ngaus minvaaz, naita amin a malalabas bunun tu siduq.","郡社群先分開出走的，他們也是人數最多的族群。","https://web.klokah.tw/text/sound/25960/428994.mp3"
"Maimalalabas a Bunun isaan Lamungana ta miqumis, nahaiza tu mas-an suqis saba mutda ka bunun,","有很多布農族人在南投縣居住生活，將近有一萬多人在那裏，","https://web.klokah.tw/text/sound/25960/428995.mp3"
"maaq laupadau ka Bunun a malvasvasin isaan Takau, Taitu siin Tankinuz.","其他的布農族則分散在高雄市、台東縣、花蓮縣。","https://web.klokah.tw/text/sound/25960/428996.mp3"
"Maaq dau ka Bunun tu islulus-an dailaza a maisnasaan amin takBanuz siniza.","布農族的祭典，都是來自巒社群來的。","https://web.klokah.tw/text/sound/25960/428997.mp3"
"Maaq dau ka takBanuaza a, aza-aza maisi-atikisang inisnavaan i inaita madadaingaz isia Bunun tu islulus-an. Paqpung maaq a duma siduq a munsaan amin takBanuaz ta mapasnava ki Bunun tu islulus-an dailaz.","巒社群人個個是從小被他們的耆老教導有關布農族人的祭典。","https://web.klokah.tw/text/sound/25960/428998.mp3"
"Maaq dau ka Bunun tu islulus-ana a sia buana maisnava, haiza siduq a mas-an buan a islulus-an, haiza a mas-an qan dusa buan a islulus-an.","布農族的祭典是月亮教導的，有的族群有10個月的祭儀，丹群則有12個月的祭儀，","https://web.klokah.tw/text/sound/25960/428999.mp3"
"Maaq dau ka takiVatan a, haiza tu mas-an qan dusa buan a islulus-an, maupa ta dau ka takiVatan tu islulus-an tu:Lus-an buan Paqunan, Lus-an buan Pabizauan,","那些是：開墾祭、潔淨祭、","https://web.klokah.tw/text/sound/25960/429015.mp3"
"Lus-an buan Al-uan, Lus-an buan Unqumaan, Lus-an buan Pinangan, Lus-an buan Qulu-an, Lus-an buan Tustusan,","休憩祭、整地祭、撒種祭、除草祭、梳理祭、","https://web.klokah.tw/text/sound/25960/429016.mp3"
"Lus-an buan Palaqtaingaan, Lus-an buan Davunan, Lus-an buan Saudaan, Lus-an buan Pasiqaulusan, Lus-an buan Andaza.","射耳祭、鬼祭、採收祭、孩童祭典、進倉祭。","https://web.klokah.tw/text/sound/25960/429017.mp3"
"Maaq a Bunun a inisaan asang Nantu ta.","布農族曾經住在南投縣境。","https://web.klokah.tw/text/sound/26429/433397.mp3"
"Tupa ka maimadadaingaz tu, inisaan dau ka madadaingaz uqaivan vali tu mabukzavan miqumis, tupaun a daingi-anan a tu Lukang;","祖先們說：先祖們曾經在西部的平坦之地居住過，那個地方叫做鹿港；","https://web.klokah.tw/text/sound/26429/433398.mp3"
"maaq dau ka Bubukuna isaan Linpau, Linkipu, Taulak siin Lamtau.","郡社群住在林埔林圯埔、斗六和南投。","https://web.klokah.tw/text/sound/26429/433399.mp3"
"Maaq a madadaingaz a tunlusqu saan Saviq ta, nii aingka isdauk tunlulusqu, tis-uni kikilim i baqlu tu qanupan siin unqumaan.","祖先們遷徙至玉山那裏，為了尋找獵場和農田，他們不斷地遷移。","https://web.klokah.tw/text/sound/26429/433400.mp3"
"Haiza mita Bunun qabasang nuum a siduq; takiVatan, takiBakha, takiTudu, takBanuaz, Bubukun siin Takupulaan.","從前布農族有六個族群；丹社群、卡社群、卓社群、巒社群、郡社群和塔柯布蘭群。","https://web.klokah.tw/text/sound/26429/433415.mp3"
"Maisna saan dau ata Bunun takBanuaz minvaaz.","布農族從巒社群分出來的。","https://web.klokah.tw/text/sound/26429/433416.mp3"
"Sia dau Bubukun siin Takupulaan a tangus minvaaz, siin dau takiBakha, maaq dau ka takiTudu a minvaaz saan takiBakha, kinuzin tu amin a takiVatan maisna saan takBanuaz minvaaz munsaan haulVatan.","郡社群和塔柯布蘭群先分出來，然後是卓社群，卡社群是從卓社群分出的，丹社群是最後從巒社群分出，到下游的丹社群農地的。","https://web.klokah.tw/text/sound/26429/433417.mp3"
"Laupakadau ka Bunun malvasvasin isaan Taiuan ti, maaq a Bubukuna isaan Taitu, Takau siin Nantu ta,","現在的布農族，分散在這個台灣。郡社群居住在高雄市和南投縣，","https://web.klokah.tw/text/sound/26429/433418.mp3"
"maaq a takiBakha siin takiTudu ka a isaan Nantu ta, maaq a takBanuaza isaan Kalingku siin Nantu ta,","卡社群和卓社群居住在南投縣，巒社群居住在花蓮縣和南投縣，","https://web.klokah.tw/text/sound/26429/433419.mp3"
"maaq a takiVatan a isaan Kalingku, Taitu siin Tamaluan ta.","丹社群居住在花蓮縣，台東縣和地利村。","https://web.klokah.tw/text/sound/26429/433420.mp3"
"Isia Bunun taikiqabasan isisipul tu qani-anana sanasia dau mabailulu tu buan.","布農族傳統的曆法是以月亮的圓缺來訂定的。","https://web.klokah.tw/text/sound/26433/433431.mp3"
"masitaluq tu buan siin masidakis tu buan ,masipul i islulus-an tu qani-anan.","所有祭儀活動也是以月亮為主而定的。","https://web.klokah.tw/text/sound/26433/433444.mp3"
"Makusia amin istaa mapinsia ki imita Bunun tu islulus-an. Maaq dau ka Bununa isaan asang Qanituan kaidu-anan i mailantangus bunun sinkaus tu banhil, maaq dau ka nakuzkuzaun tu qani-anana isanun naita banhil makaus mapasqaal,","布農族在祖靈部落發現，祖先們把行事曆刻畫在木板上，","https://web.klokah.tw/text/sound/26433/433445.mp3"
"paqpun maaq a “Isisipul Qani-anan Tu Sinkaus Banhil” a, min-uni-in laupadau Takisilazan bunun makitvaivi tu sinpapatas, namaqtuin dau ata mapapatas i sinpalasBunun tu qalinga.","因而「木刻畫曆」成為台灣原住民族獨特的木刻上的符號，也被認為是邁向文字化過程的重要里程碑。","https://web.klokah.tw/text/sound/26433/433446.mp3"
"Maaq a sinkakaus isaan “Isisipul Qani-anan Tu Sinkaus Banhil” a, az-az amin pali-uni ki is-ungququma siin isqaqanup tu dailaz, kausun naita amin maisna kitngaa saukanaqtung tu qani-anan.","符號的內容都是與農耕狩獵祭儀活動的相關記述，並且標示出時間軸，與活動所進行的起止天數。","https://web.klokah.tw/text/sound/26433/433447.mp3"
"Isaan “Isisipul Qani-anan Tu Sinkaus Banhil” tu sinkakausa, isia dau bunun, titi, sinsusuaz, is-ungququma tu tail-ai-an, isqaqanup tu qaimamangsut, quma siin vunun tu sinkakaus.","在「木刻畫曆」中的符號，以人形、動物、植物、農具、獵具、田地等圖形。","https://web.klokah.tw/text/sound/26433/433448.mp3"
"Qailis ata usaduan i malaqtainga siin mapipinang tu sinkakaus.Isaan “Isisipul Qani-anan Tu Sinkaus Banhil” ta, haiza busul, vanis, haiza amin a min-ia ki auqsa, maduq, tai siin vunun tu sinkakaus.","代表性的字畫，如：射耳祭、播種祭等。畫中常見有槍、山豬、選種、小米、芋頭、水田等的圖案。","https://web.klokah.tw/text/sound/26433/433449.mp3"
"Maaq dau ka Bunun a, sintupa tu bunun tuza.","布農族的意思是真正的人的意思。","https://web.klokah.tw/text/sound/26437/433491.mp3"
"Maaq ata Bunun a, mamantuk dau tu takimasaunquan tu miniqumis; isaan mita maimadadaingaz Ludun Daingaz ta kalumaq, i-ita amin maquun munquma.","在台灣原住民族中是典型的高山民族，分布在中央山脈蓋房子，也在那裏開墾農地。","https://web.klokah.tw/text/sound/26437/433492.mp3"
"Maaq mita takdadaan a, isaan mas-an saba mitulu kaidaqvasan sauhaan mapusan saba mitulu kaidaqvasan tu ludun.","我們的生活空間在海拔在1000公尺到2000公尺之間。","https://web.klokah.tw/text/sound/26437/433507.mp3"
"Isaan Taiuan ti sikaupa siduq tu takdadaan palaszangun a, sia dau Bunun tu takdadaan a mastaan tu madaqvas daingaz, maaq ata Bunun a, maqtu isaan ludun daingaz miqumis tu siduq.","居住地的平均高度布農族是冠於台灣各族的，在各原住民族之中，最能夠適應高山氣候的一支族群。","https://web.klokah.tw/text/sound/26437/433508.mp3"
"Qabasang a isaan ata Bunun Saviq ta miqumis;","早期生活地域以玉山山脈為主，包括玉山主峰；","https://web.klokah.tw/text/sound/26437/433516.mp3"
"isaan ata hima saba mitulu kaidaqvasan sausaan mas-an saba mitulu tu kaidaqvasan miqumis, uka mita painka’kaan, uka amin kaipisingan, mastaan dau tu malaingdaz, maqaqatba.","布農族在海拔500公尺到1000公尺的崇山峻嶺間，能夠自由地來回穿梭，毫不畏懼，活動力特別強。","https://web.klokah.tw/text/sound/26437/433517.mp3"
"Qabas daingaz a, maaq ata Bununa taksasaan Lamungan, tupaun mita daingi-anana tu “mai-asang”,","最早的居住地在南投即所謂的原鄉，","https://web.klokah.tw/text/sound/26437/433518.mp3"
"dungzavin makilavi ki vanglaz daingaz munludun, isaan ata Ludun Daingaz tu uqaivan vali siin mabaqaisan miqumis, labanasqat i Ludun Daingaz,","爾後在沿濁水溪而上，在中央山脈以西，玉山以北之間移動，並且穿越中央山脈，","https://web.klokah.tw/text/sound/26437/433522.mp3"
"musaupa insumaan vali pansaan Kalingku, Taitu siin Takau mantahaan Ludun Daingaz ta miqumis,","東往花蓮、台東以及高雄山區，為台灣原住民族遷移幅度最廣的一族，","https://web.klokah.tw/text/sound/26437/433523.mp3"
"maaq mita Bunun tu inudadanan a, masmuav dau tu sikasmangmang; maaq mita Bunun dangi-anan dalaq a, mangunu ki Taialu tu dangi-anan.","布農族生活領域分布之廣，在台灣原住民族高居第二位，僅次於泰雅族。","https://web.klokah.tw/text/sound/26437/433524.mp3"
"Maaq a Bunun qanup tu sinkuzakuza a, maszang dau ki imita iniqumisan tun,","布農族人的狩獵行為，本身就是一種生活，","https://web.klokah.tw/text/sound/26438/433559.mp3"
"na ispasaduu ki duma miniqumis tu maaq ataa maqatba’ tu mamangan; maqtu amin mapaidaza ki isia Bunun tu ngaan;","可以自我英勇強壯，一種提高社會地位的方式；","https://web.klokah.tw/text/sound/26438/433561.mp3"
"ansasuu tu mastaan amin a qanup un kasauqbungun tu islulus-an.","更是一種神聖的祭儀行為。","https://web.klokah.tw/text/sound/26438/433562.mp3"
"Paqpun asa amin dau ka i-asang tu banananaz tu minhamu qanup.","所以部落的男子都會參與。","https://web.klokah.tw/text/sound/26438/433563.mp3"
"Maaq i qanup a masamu tantitini, asa dau ka qanup bunun tu tantatau, maaq i nii a, tanpipia bunun qanup, naupa ki maaq i tantitini a, na mahaipi minkanaang isaan qanupan ta.","狩獵進行都是由3個人或更多人所組成的獵隊為之，決不單打獨鬥，隻身進入獵場以免意外發生。","https://web.klokah.tw/text/sound/26438/433573.mp3"
"Maaq dau ka asu’ a isia qaqanup bunun mastaan masi’hal tu u-uskunan, haiza tutupa tau, hima ta a asu’ dasun naita munludun qanup,","獵犬是獵人最佳的伙伴，必有三、五隻隨侍在側，","https://web.klokah.tw/text/sound/26438/433594.mp3"
"maqtu dau ka asu’a sinap i titi; maqtu amin mahival i qanupan, aupa manaingkal a asu’.","不但可以追擊獵物，又由於狗非常敏捷。","https://web.klokah.tw/text/sound/26438/433614.mp3"
"Paqpun mastaan a qaqanup bunun tu madaidaz i asu’, piszangun intaa tastu lumaq bunun saduu, maaq i pit-ia ki qaising a ispit-aian amin naingka.","可以為人擔任警戒，因此對獵犬愛護有加，甚至於是為家族成員之一，不將牠們看作是家畜，煮飯時也要為獵犬另外煮一鍋飯。","https://web.klokah.tw/text/sound/26438/433615.mp3"
"Masamu mapataz asu’, maaq i mapataz asu’ a na vailun a maipataza saan asang nata, nitu pulumaqun.","若殺獵犬者干犯大忌，必將之逐出部落。","https://web.klokah.tw/text/sound/26438/433616.mp3"
"Maaq i pahuvaiv i tas a asu a, maqtu mapahuvaiv i tas-a saba tingting tu babu daingaz.","一隻獵犬的價值可以換來百斤以上的豬，","https://web.klokah.tw/text/sound/26438/433623.mp3"
"Ita saduan tu ma’aq a asu un a mastaan tu sasauqbungun mita Bunun saduu.","可見獵犬在布農族人心中的重要地位了。","https://web.klokah.tw/text/sound/26438/433629.mp3"
"Maaq dau ata Bununa aza-aza amin tu mamangan, maqaqansiap munludun qanup siza ki titi.","布農族人除了驍勇善戰之外，更擅長狩獵。","https://web.klokah.tw/text/sound/26442/433648.mp3"
"Qabasang tu iniqumisan a, nitu lusqa malhahaqu qaqanup, malka-uni amin quma, maquun,","傳統的生產方式，除了狩獵仍然以山田燒墾的遊耕生活為主，","https://web.klokah.tw/text/sound/26442/433650.mp3"
"mapistaba masangkun i quma, minang i maduq, masuaz i lamuqu, hutan siin tai, Maaq mita Bunun tu qaising a sia maduq siin sinpasimazav;","山田種植小米玉米甘藷芋頭，小米和陸稻主要的食物來源；","https://web.klokah.tw/text/sound/26442/433651.mp3"
"maaq a qainanup tu titia siin siniza tu sanglava isquul i qaising maun.","獲獵物的肉與採集來的野菜則為副食。","https://web.klokah.tw/text/sound/26442/433652.mp3"
"Minsumin dau ka Lipuuna (maisna saan 1930 punsanan), kitngain ata isnavaan masuaz i paaz, paiska tudipin ata Bunun kama niin dau masuaz i maduq.","日據時代（1930年代）日本人持續推廣水稻，逐漸取代小米了。","https://web.klokah.tw/text/sound/26442/433653.mp3"
"Maaq a davus maduqa tupaun mita Bunun tu, “Davus Bunun.” Maisnaqabasang a, maaq a “Davus Bunun” una mastaan kazimanun mita tu ququdan, haizaan aipa alukulu.","小米酒是布農族人稱之為「布農酒」。傳統上的含酒精飲料聖品。","https://web.klokah.tw/text/sound/26442/433654.mp3"
"Tupaun mita Bunun tu (ma)davus, lusqa tu maaq a davusa a makamun tu mapa-is. Maaq a “Davus Bunun” a maduqlas, mahansum, kama madavus, kama maqaizu qudan.","布農族人稱之為「甜的」，其實酒是辣的，是苦的。質地白濁、香醇，微帶酸甜味，","https://web.klokah.tw/text/sound/26442/433655.mp3"
"Maaq a davus una nitu kaupa isaan lus-anan ata ikma-aiun, qailis amin ikma-aiun dis minsuma a taintungu tu tais-aan.","目前為止，堪稱是布農族的族酒。除了用作祭典聖品之外，也常用來接待賓客。","https://web.klokah.tw/text/sound/26442/433656.mp3"
"Maaq a Bunun a masinasaan tas-a buan sauhaan mas-an qan dusa buan haiza amin a islulus-an,","布農族人一年到頭沉浸在宗教的祭祀與慶典裡，","https://web.klokah.tw/text/sound/26443/433672.mp3"
"sia tangqapu lulus-an siin mamumu’mua madas tastu asang tu tais-aan lus-an.","祭司與巫師是主要的宗教執行者。","https://web.klokah.tw/text/sound/26443/433673.mp3"
"Maaq a madas lulus-an tu bununa a, az-az amin banananaz, uka a binanau-az,","通常祭司是由男人充任，沒有女人擔任，","https://web.klokah.tw/text/sound/26443/433674.mp3"
"maaq dau ka islulus-an tu sinkuzakuza ki a, sia tama ta mangunu masaiv i isiata bananaz tu uvaz-az pakuzakuza,","其職位的傳授是以父傳子為原則，","https://web.klokah.tw/text/sound/26443/433675.mp3"
"maaq dau ka tangqapu lulus-an tu sinkuzakuza a sia dau i-asang ti sikaupa ka is-unququma tu dailaz.","祭司是主持一切有關於農業部落祭儀。","https://web.klokah.tw/text/sound/26443/433676.mp3"
"Maaq mita Bunun tu islulus-an a haiza a ituskuun tu islulus-an, haiza dau ka madaing tu islulus-an, maszang i isia tastu siduq tu islulus-an; haiza dau ka atikis tu islulus-an,","祭祀的方式通常有一定之共祭團體，祭祀單位有大小之分，","https://web.klokah.tw/text/sound/26443/433677.mp3"
"maszang i isia tastulumaq tu lulus-anan, haiza maitastu qabu’ tu lulus-anan, haiza tastu dalaq tu lulus-anan, haiza sanasia islulus-an tu dailaz,","如：已是族為單位，以家庭為單位，有以數姓氏為單位，或以地域為單位合而為一的祭祀單位，","https://web.klokah.tw/text/sound/26443/433678.mp3"
"haiza sanasia tinaisaq tu taisaq lus-an, haiza sanasia sinpaitupa tu qani-anan lus-an, nii dau mamaszang.","大多依季節舉行祭祀，也有採夢的啟示，或協議方式排定祭祀的時間。","https://web.klokah.tw/text/sound/26443/433679.mp3"
"Maaq dau ka tangqapu lulus-an tu kuzkuzaun a sia ki; luklas makisaiv diqanin tu saipukavang, masulpak i aikas-angan bunun nastu ti, mapin-uka ki kanaang,","祭司活動主要是以祈求上蒼庇佑、開運、息災、","https://web.klokah.tw/text/sound/26443/433680.mp3"
"mapindua ki sina-imaun, mapusbai ki Qanitu Dikla’, mapidauqpus i sinunbangan bunun tu is-aang,","豐收、驅邪、長壽、","https://web.klokah.tw/text/sound/26443/433681.mp3"
"mapalibauszang i bunun, matumasqing i diqanin, minbaas madaidaz i diqanin.","平安、答謝、酬神等。","https://web.klokah.tw/text/sound/26443/433682.mp3"
"Maaq ata Bunun a nitu qalmangqalmang tu miniqumis, kanasia ki dailaz kuzakuza. Madungdung a is-aang, mintas-a ka is-aang kuzakuza; sanasia Diqanin tu sinqaqasam miqumis, nii ata pinmama’az i kakaunun siin titi.","布農族人很守法、安分、合群、守紀、樂天，並且懂得調適自然環境的民族。","https://web.klokah.tw/text/sound/26445/433702.mp3"
"Madia mita islulus-an, maisnasaan silibaun i tina sauhaan mudaan nastu ti, imita tastu iniqumasana a, sanasia amin Bunun tu samu.","由於祭儀多，因而禁忌也特別多，一個人從出生到死亡，生活無不與禁忌構成關聯。","https://web.klokah.tw/text/sound/26445/433703.mp3"
"Maaq a samu una ikma-aiun isaan islulus-an, ikma-aiun amin madailaz i anak-anak tu sinkuzakuza, nii dau ka tastulumaq siin tastu asang bunun maqtu angqailu ki samu ti.","禁忌在個人的生活，家庭制度與社區規範，是一項牢不可破的宗教法律。","https://web.klokah.tw/text/sound/26445/433704.mp3"
"Latuza ata Bunun tu, maaq i kapimaupa ata samu ti kuzakuza a, na malibauszang ata miqumis isaan nastu ti, maaq a tastulumaq a na malinaskal amin ,na nii tu unsaqzangan.","一般相信靠著嚴守禁忌的事實，不但可以使個人生命得到安全，家庭得平安，更可以使經濟豐裕。","https://web.klokah.tw/text/sound/26445/433705.mp3"
"Maaq a samu un a, maszang i sinhihiqin asa tu kapimaupaun.Maaq dau ka taintungu munsaan asang Bununa, asa amin tu kanasia ki samu tu dailaz miqumis.","禁忌，亦即誡命，甚至是來到布農族部落裡的人，在禁忌面前一律平等，都要遵守；","https://web.klokah.tw/text/sound/26445/433706.mp3"
"Maaq i angqailu ki samu a, na sanasia samu tu dailaz mapinsaqtu’intaa, maaq i maupa ta a, na ukain a bunun qalmang labanasqat i samu ti.","若干犯神聖禁忌的，須接受禁忌的制裁，如此一來自然無人敢違犯禁忌了。","https://web.klokah.tw/text/sound/26445/433707.mp3"
"Laupaku ata Bunun a, malvasvas miqumis isaan Nantu, Takau, Taitu’ siin Kalingku’, maaq a asang a isaan amin misqang ludun daingaz, kapisingun a dangi-anan, az-az amin isaan makazhavan siin masaungquan ;","布農族的部落目前分別座落在南投縣的信義鄉和仁愛鄉；高雄市的那瑪夏區和桃源區；台東縣的海端鄉和延平鄉，以及花蓮縣的卓溪鄉與萬榮鄉；還有散居在台東縣的長濱鄉與花蓮縣的豐濱鄉。大多的部落在山腰的位置，地勢寒冷險惡，且多為陡坡之地；","https://web.klokah.tw/text/sound/26448/433746.mp3"
"imita tandingalan siduq a, haiza Sau,Taluku, Bantalang, Ngaingai, Puut siin Tauluu;","我們的鄰居有鄒族、太魯閣族、阿美族、卑南族、客家人、閩南人，以及漢人；","https://web.klokah.tw/text/sound/26448/433747.mp3"
"maaq i asa munsaan asang Bunun a, na angqai tutupa kaivungkaivung tu daan kuis, nii dau ka daan masi’hal laqaiban.","須經過彎蜒難行的小徑才能夠到達布農部落。","https://web.klokah.tw/text/sound/26448/433748.mp3"
"Imita Bunun tu tantutunguan siin qaitmalan tu asanga isaan Taitu’ tu “Asang Bunun” ta, maaq a masusuaz isbabaliv tu sanglav siin kukut-aqun a,","布農族的觀光產業首先要提的是台東縣的布農部落，具有布農族特色的休憩園區，","https://web.klokah.tw/text/sound/26448/433749.mp3"
"isaan Nantu ta, i-ita amin a sisizaan vuzuu siin bunuaz busul.","其次南投縣的高山蔬果、葡萄園與梅子園，","https://web.klokah.tw/text/sound/26448/433750.mp3"
"Haiza amin isaan Taitu’ Litu tu asang masusuaz i tamana.","再來是台東的利稻的高麗菜園區。","https://web.klokah.tw/text/sound/26448/433751.mp3"
"Maaq ata Bunun a isaan madaqvasan tu ludun miqumis, masi’hal dau ka sinsusuaz sanglav siin kukut-aqun, isbaliv mita a sinsusuaz, min-uni ki sui ikma-aiun mita.","布農部落因地處高海拔地區所以有利於種植高山蔬果，也是成為很好的觀光資源。","https://web.klokah.tw/text/sound/26448/433752.mp3"
"Imita Bunun mastaan kadimanun daingaz tu sinkuzakuza a, sia ki pasibutbut tu sintusasaus. Isaan paat buan a, miszang ata amin Bunun lus-an i Malaqtainga,","布農部落有最優質的人文觀光資源，即布農族名聞遐邇的八部和唱每年的四月在射耳祭的時候，","https://web.klokah.tw/text/sound/26448/433753.mp3"
"saisais saan Nantu, Takau, Taitu’ siin Kalingku’ mapalus-an, ispasaduu ki imita maikikingina . Paqpun maqtu ata usaduan i malalabas bunun muskun pasibutbut siin muskun malastapang.","常有多人的八部和唱與贊功宴的表演。","https://web.klokah.tw/text/sound/26448/433754.mp3"
"Sikaupa siduq haiza amin intaa makitvaivi tu iniqumisan, a mindaukdaukin min-uni ki na kanadaan naita miqumis tu taiklas.","任何一個民族都有其文化上的特質，這些特質在長久的歷史發展過程中，逐漸成為穩定的形式而自成體系。","https://web.klokah.tw/text/sound/26450/433769.mp3"
"Maaq ata Bununa, haiza dau makitvaivi tu sintusasaus tupaun tu “Pasibutbut”; mastaan dau tu kapanuun tan-a, uka dau nastu duma bisngav maqtu palaszangun.","就布農族而言，族人的八度和聲最是世人的奇妙的經驗。","https://web.klokah.tw/text/sound/26450/433770.mp3"
"Anatupa tu na makuaq a dalaq siin diqanin i mukhuvaiv, nanu dau ka imita “Pasibutbut” un tu nitu minvaivi.","不管時空如何轉移，布農族人的獨特團體合音的唱法永遠不會改變。","https://web.klokah.tw/text/sound/26450/433787.mp3"
"Maaq mita Bunun Lus-an Minang Maduq tu sintusasaus a, haiza taismi tau,","布農族的祈禱小米豐收歌至少有三種，","https://web.klokah.tw/text/sound/26450/433799.mp3"
"maaq a tas-a a, Isia Bubukun sintusaus tu “Pasibutbut”;","一、郡群的巴悉布忒布忒；","https://web.klokah.tw/text/sound/26450/433800.mp3"
"dusa a, isia takBanuaz sintusasaus tu “Malastumaz”.","二、巒群的熊式歡詠；","https://web.klokah.tw/text/sound/26450/433801.mp3"
"Tau a, isia takiVatan sintusaus tu “Malasvanis”.","三、丹群的熊（以山豬區別）是歡呼。","https://web.klokah.tw/text/sound/26450/433802.mp3"
"Musqa tu maaq qansaipunin duma bunun a, sia dau “Pasibutbut” un,","目前享譽國際的算是郡群的巴悉布忒布忒，","https://web.klokah.tw/text/sound/26450/433803.mp3"
"maaq aipa a, haiza dau taismai tau tu sing-av tusausun; sia ki maiduduu a, manukis a, siin mabungbung.","她們是一種以1，3，5三個音符所構成八度音的和聲，","https://web.klokah.tw/text/sound/26450/433804.mp3"
"Asa tu haiza vavau sausaan mas-an qan dusa ka banananaz muskun tusasaus, na tudiip dau ka sintusasaus masling tan-aun.","通常由8-12個男人共同完成的唱法。","https://web.klokah.tw/text/sound/26450/433805.mp3"
"Maaq laupakadau a, maaq a Pasibutbut siin Malasvanis una isanunin kiukai tu huzasiing madailaz tusasaus,","目前，布農族已將此傳統唱法轉移到現代基督宗教的聖歌裡，","https://web.klokah.tw/text/sound/26450/433806.mp3"
"tupaunin tu Malasmadadaingaz, tusausun i imita madadaingaz siin maikikingna. Maaq dau ka Pasibutbut tu sintusaus a, tingquzaun i duma siduq tu bunun tann-a, aupa maaq dau ka bisngava a haizaan i tamasaz. Paqpun asa ata tu sasauqbung malka imita malasmadadaingaz tu sintusasaus.","以古調的方式繼續傳唱著，把族人最虔誠的心聲，匯聚成為一股強而有力的神祕之音，上下流竄，與造物者溝通。","https://web.klokah.tw/text/sound/26450/433807.mp3"
"Mailantangus Bunun kadavus a, ngausang dau makusia tas-a pakatnulan tilas ka-uni, a pukunun i danum mapit-ia mapin-ul-ul,","布農族釀酒先以一公升的小米，加上八分的水煮成粥，","https://web.klokah.tw/text/sound/26495/434335.mp3"
"min-ul-ulin a susaan hima pakatnulan tilas, kunbuun saan pakiung masasngul;","再加入五倍的小米，放入甕中；","https://web.klokah.tw/text/sound/26495/434336.mp3"
"uqnaunang siza mapunhapav, a lusquunin punsaan kama mapit-ia, masasakin a tasavun mapiskazhav, hibulan i tamul, punsanun pakiung kunbu’ patananaul,","稍後取出來放入鍋內煮，從飯鍋取出後，予以冷卻再加入紅藜果實約7：3的比例放入甕中，","https://web.klokah.tw/text/sound/26495/434337.mp3"
"pisanun baning sisila, taltiun tu qanian, talsipatunin a, tudipin min-uin davus.","放在爐邊三、四天後，即成為酒了。","https://web.klokah.tw/text/sound/26495/434338.mp3"
"Haizang dau ka taikiqabasanang tu isasasput davus tu sinkuzakuza; maaq dau ka tilasa a, kusi-aun ngulus bunun mapapaq, mapin-uni ki tamul, sauhaan talnanaulin a, mindavusin dau.","還有最原始的釀酒方法：用嘴咬碎小米，作為酒母，待其發酵後即成了酒。","https://web.klokah.tw/text/sound/26495/434339.mp3"
"Haizang dau tas-a mastaan dau tu mahiav salaz minsia ka davus, maaq dau ka kinitdaan tu tamula punkunbuun saan pakiung ta,","第二次釀酒的方法就方便多了，把剩下的酒糟放入甕內，","https://web.klokah.tw/text/sound/26495/434340.mp3"
"susan i tamul a, siza ki tilas masasngul saan danum, mazaipuqin a tilasa a, pit-aiun, maaq a pinit-ia tilasa a pukunun i sinasngul tu tamul ta, susanang danum,","以紅藜的果實做酒母。將小米浸泡於水中，等到米粒軟了再加火蒸煮，蒸煮過的小米放入裝有酒糟的甕中混和，加入水，","https://web.klokah.tw/text/sound/26495/434341.mp3"
"pisanun baning sisila patalnanaul, taltiunin a, minsiin dau ka sinasngul tu davusa.","放在爐邊三日，即完成釀酒過程。","https://web.klokah.tw/text/sound/26495/434342.mp3"
"Maaq dau ka tinas-i davusa a maqaizuqaizu dau qudan.","酒略帶有酸味。","https://web.klokah.tw/text/sound/26495/434343.mp3"
"Maupata dau imita hulus Bunun tu; maaq a binanau-aza sia dau masanglav siin mataqdung hulus a painukun,","布農族傳統服飾，女子以藍、黑色為主要色彩，","https://web.klokah.tw/text/sound/26496/434344.mp3"
"madadauqpus dau ka pat-ima’an, maaq dau ka sintindun a mansisila a, istaqaisan i mananua-az tu maqaihav tikis, Painukan dau ki tuhilan siin balanbang;","長袖斜襟式上衣，並有滾邊織紋，頭飾則鑲有串珠等裝飾物，搭配黑裙穿著；","https://web.klokah.tw/text/sound/26496/434345.mp3"
"maaq dau ka tikdasa tusulan i mananau-az tu kilingkiling, maaq a bungu a pundaan i qaimumulu, tusulan i kakaunan siin hana ki sizu, patqaulusan dau ka mumudan, punabustulan dau ka ima, maaq dau ka bikni a bulalai-an.","頭上有包頭巾、菸斗和月桃花；頸上掛有項鍊；手戴戒指，小腿繫上綁腿 。","https://web.klokah.tw/text/sound/26496/434346.mp3"
"Maaq a bananaz hulusa kama maduqlasduqlas saduan, maaq dau ka patva-uana a haiza manau-az tu sintitindun isaan hiku, musqa tu ukaan i pat-imaan; maaq a pankunbuun a sia ki kuling, maaq dau qabasang a banananaza a kuntapisan amin.","男子以米黃色為底，著長背心，衣背有織紋，但是沒有衣袖，內著胸衣及遮陰布。","https://web.klokah.tw/text/sound/26496/434347.mp3"
"Maaq a minhamu lus-an tu bananaz asa dau tu tikdasan, qaulusan, punhitulan, maaq a taingaa padangian i kanmau, isqailian dau ki via. Minqala amin a bananaz minhamu lus-an.","祭典時，男子頭上帶頭飾、項飾、耳墜飾、戒指，腰間佩刀。","https://web.klokah.tw/text/sound/26496/434711.mp3"
"Haiza mailantangus hulus quhal siin tamuhun quhal painukun i banananaz lus-an, tis-uni tu asa saduan bunun tu manau-az aingka saduan.","此外，也有皮衣、皮帽。","https://web.klokah.tw/text/sound/26496/434712.mp3"
"Haiza dau ka ma-uman imisqang tu nipun, samanau-azan dau aipa duma bunun saduu.","為了更加美麗動人，布農族有鑿門牙的習俗。","https://web.klokah.tw/text/sound/26496/434713.mp3"
"Maaq a Bunun tu iskalulumaq a vavivaivi, haiza kusi-aun liiq, haiza kus-aun banhil, haiza kusi-aun bistav ka-uni.","布農族的房屋建材，有茅草、木板與石板。","https://web.klokah.tw/text/sound/26522/434714.mp3"
"maszang isaan Nantu siin Kalingku, aupa madia a batu maqtu iskalumaq, paqpun makusia aingka bistav kalumaq.","例如在南投、花蓮的高山地帶石盤石出產較豐富，則以石板為建材。","https://web.klokah.tw/text/sound/26522/434726.mp3"
"maaq a isaan Taitu a makusia banhil kalumaq, musqatu aza-aza ata Bunun makusia liiq,banhil, talum siin lukis kalumaq.","在台東則多用木板，惟大多以茅草、木、竹與樹皮等作為建材。","https://web.klokah.tw/text/sound/26522/434727.mp3"
"Maaq dau ka sinkai-uni lumaq a madadauqpus, maaq dau ka kalumaqan a antansaan ludun misqang siin tanhapav i ludun, maaq dau ka hilav a masisaan vanglaz.","布農族的房子形式，大致上是長方形。建地通常選擇在山麓、台地，面向溪谷。","https://web.klokah.tw/text/sound/26522/434728.mp3"
"Maaq i matas-i lumaq a, ngausun a sinbalung makusia batu maqutun, kahilavan a lumaq, maaq a bukzavan a sia dalaq siin bistav.","通常蓋房子的時候，牆垣先用石板砌成，前面有出入口，屋內為泥土地板，或以石板鋪上。","https://web.klokah.tw/text/sound/26522/434729.mp3"
"Maaq a lumaq a tas-a tas-a ka tinas-i, malkinuza haiza patilasan, haiza amin sapalan isaan dingalan patilasan ta, maaq dau ka tamatina tu sapalan a isisila ki patilasan ta.","房間的格局為單房，後半部設有穀物儲藏室，左右為寢室，父母的臥房則規劃在最靠近穀倉。","https://web.klokah.tw/text/sound/26522/434730.mp3"
"Imisqang lumaq a haiza dusa baning, maaq a tanavanana ispitia ki na kaunun bunun, tanavilia ispit-ia ki na kaunun i sinanaipuk.","房屋中間有兩個爐灶，右爐煮給人食用的，左爐煮給家畜食用的。","https://web.klokah.tw/text/sound/26522/434731.mp3"
"Maaq dau ka Bunun tu tastulumaq bununa malalabas, muskun amin isaan lumaq ta miqumis, paqpung nitu tinquzaun i haiza masipatun, maaq nii a mahimaun a bunun isaan lumaq ta.","通常布農族有好多人共住在一個屋簷下的，因此一個家庭有四、五十人，是不足為奇的。","https://web.klokah.tw/text/sound/26522/434732.mp3"
"Maaq dau ka patlukisan a dadainpusan i sinsusuaz siin qaimamangsut. Kalangqa amin dau ka Bunun isaan quma, haiza amin a luluman, maszang i patulkukan, patbabuan, patqanvangan, patsidian.","柴房用以堆積穀物和雜物，蓋在房子前面坐或右方，農舍則蓋在開墾的土地上，另有家畜欄舍，如雞舍、豬舍、牛欄、羊舍等。","https://web.klokah.tw/text/sound/26522/434733.mp3"
"Maaq dau Bunun tu isnanava a sia ki Samu siin sin-atumasqaingan, aupa masnava aingka mita na is-insihal mita miqumis tu taiklas. Nii dau ata Bunun maqtu ansais i Samu.","布農族的教育中心，即所謂的samu，她是教誨我們使我們有智慧的事情，我們不可以違逆他。","https://web.klokah.tw/text/sound/26532/434871.mp3"
"Maupa inisnava-an ata Samu ta, maqtuin ata minmasi’hal a iniqumisan, tudiipin amim imita maikikingna malisvala miqumis.","布農族人之所以能夠團結一心，過著和諧的生活，完全要歸功samu 的教導。","https://web.klokah.tw/text/sound/26532/434872.mp3"
"Anatupa ata Bunun tu pavaian, miqdi a iniqumisan, malmamaupa imita is-aang tu masaningsing, maszang danum tu maning-as, paqpun samasqaingun ata duma siduq tun saduu.","布農族人雖然物質生活貧困，但是心靈卻能保持純潔無垢，清澈如水。","https://web.klokah.tw/text/sound/26532/434873.mp3"
"Malmamaupa amin ata tu maqasmav kuzakuza, nii mita tamasaz musvai, maqtu ata mapasaduu ki duma siduq tu maaq a Bunun siduqa a, mastaan tu madudung tu masisihal tu miniqumis, na maupata dau ka duma siduq tu sin-atumasqaing i mita Bunun.","永保樂觀進取的精神，維持積極向善的態度，全力爭取生命的尊嚴，贏得他人的敬重。","https://web.klokah.tw/text/sound/26532/434874.mp3"
"Maaq ata Bununa samasqing i sikaupa ka miniqumis un, paqpun nii ata qalmang mapindikla’ ki idingalan mita tu miniqumis.","布農族人敬重大自然，不會刻意傷害我們週邊的生命。","https://web.klokah.tw/text/sound/26532/434875.mp3"
"Maaq dau ka quma a maisnasaan maimadadaingaz tu sinpala, kinusi-aun maimadadaingaz tu tamasaz makai, tudipin maqtu unqumaan mita maikikingna,","我們對祖先所留下來的土地，是祖先們用血汗所墾拓，","https://web.klokah.tw/text/sound/26532/434876.mp3"
"maaq ata saduu ki pinala maimadadaingaz tu quma dalaq un a, piszangun mita madadaingaz saduu, paqpun nii a duma bunun maqtu maqalav siin pimama-az sia quma ti.","所留傳下來的寶貴資產，也都視為有生命的東西。","https://web.klokah.tw/text/sound/26532/434877.mp3"
"Maaq i haiza bunun na mapindikla a, na kusi-aun mita tamasaz sisuqais saipuk.","因此不容外人侵佔與蹂躪。","https://web.klokah.tw/text/sound/26532/434878.mp3"
"Maaq i maupata a, na maqtu ata mapinaskal imita maimadadaingaz isaan dadaza diqanin ta tu is-aang.","否則將全力保護之，以告慰在祖先在天之靈。","https://web.klokah.tw/text/sound/26532/434879.mp3"
"Bunun tu islulus-an mastaan tu kapanuun, maaq dau ka kapanuun i bunun miliskin a, sia ki Pasibutbut ta.","布農族對的農作的歲時祭儀非常繁複，舉世聞名的祈禱小米豐收歌，","https://web.klokah.tw/text/sound/26533/434882.mp3"
"Isaan kanaqtung in minang maduq a, muskun a tastu lumaq masumsum tusasaus.","是在小米播種祭之後，祈求農作豐收所唱的歌謠。","https://web.klokah.tw/text/sound/26533/434883.mp3"
"Aupa latuza dau ka Bunun tu maaq a sintusasaus dis miszang a, masling dau ka sintusaus, na manaskal dau ka diqanin tan-a. Maaq dau ka sinpinang maduq a na matalbuq a tail-aian.","因為布農人相信，歌聲越和諧、優美，天神越高興，所撒出去的小米就會豐收。","https://web.klokah.tw/text/sound/26533/434884.mp3"
"Makitvavi daingaz dau ka Pasibutbut una sintusasaus.","布農族的和音，在世界上是寶庫之一，也是目前全世界音樂史上最特殊之和音歌唱。","https://web.klokah.tw/text/sound/26533/434885.mp3"
"Maaq ata Bunun a mazima mumuskun tasasasaus, uka duma siduq maszang mita Bunun, makusia ituskun tu sintusasaus mapinsuma ki vaivivaivi mamasling tu sing-av,","布農族人喜歡大家一起唱歌，他們獨特的群體性歌唱方式，","https://web.klokah.tw/text/sound/26533/434886.mp3"
"haiza dau ka makuis tu isliing, haiza dau amin a mabungbung, haiza amin a madaduu tu isliing; maaq i muszang in tusasaus a, mastanin dau tu masling daingaz tan-aun.","有高音低音和中音，一起唱來之後，產生了無與倫比的樂音。","https://web.klokah.tw/text/sound/26533/434887.mp3"
"Maaq i Pasibutbut a, asa tu haiza vavau pansaan mas-an qan dusa ka banananaz minhamu tusaus, pahahalak, makandangkaz, tunbailulu tusasaus.","布農族的八部和音的唱法，必須由8-12個男人一起唱，唱的時候大家圍著圈圈站立。","https://web.klokah.tw/text/sound/26533/434888.mp3"
"Sia tatini bunun a tutatangus, maaq a duma a kitsulut i tutatangus tu bunun ta; maaq dau ka situsasaus tu isliing a maisna haan mabungbung minungkis, maszang dau ka sintusasaus sausaan diqanin tan-aun i diqanin,","先由一個人發聲，其他人則陸續跟著合音，合音音階隨著氣氛升高，聲音宛如直達天庭一般，","https://web.klokah.tw/text/sound/26533/434889.mp3"
"maupa ta tu sintusasaus mastaan dau tu atupanuun i duma bunun tan-a. Sia ti a mamantuk imita Bunun tu mastaan masling tu Pasibutbut sintusasaus.","這種複雜而罕見的音樂，是世界級的重要文化資產。這就是我們布農族真正最美的歌聲。","https://web.klokah.tw/text/sound/26533/434890.mp3"
"Maaq mita Bununa sia pakatuszang siin uvaz-az a mintastulumaq.","通常布農的家庭是以夫妻所組成的家庭為主。","https://web.klokah.tw/text/sound/26534/434891.mp3"
"Maaq i muskunang madadaingaz a, sia madadaingaza saipuk i tastulumq, maaq i minvaaz in a,","當夫妻與原生父母的家庭仍同住在一起時，乃由原生父母所組成的親族構成一個生活團體，","https://web.klokah.tw/text/sound/26534/434892.mp3"
"kabaqluin a pakatuszanga tas-a lumaq, anakunin intaa saipuk inaita anak-anak tu uvavaz-az, sia dau na mintaimilumaq ta ka saipuk i tastulumaq bunun.","夫妻分家後形成一個新的家，由新家長管理。","https://web.klokah.tw/text/sound/26534/434893.mp3"
"Maaq i ukain a tama a, sia dau masituqas nanaz a lasais saipuk.","父親辭世了，家庭的管理權由長兄執行。","https://web.klokah.tw/text/sound/26534/434894.mp3"
"Tastulumaq tu sinkuzakuza maupa ti dau tu: Maaq dau ka bananaz a sia qanup siin malkaququma a palkadaan, kuzakuza ki kapisingun siin masaingu tu iskuzakuza;","布農族的家庭，男主外，女主內。但不是絕對的，因為大部分的農事，仍由女人去做，男人只是負責狩獵與開拓農田等危險的工作。","https://web.klokah.tw/text/sound/26534/434895.mp3"
"maaq a binanau-aza ilumaq kuzakuza, saipauk i uvavaz-az siin sinanaipuk, mungquma amin aingka, masuaz i kakaunun, mavalval ismuut, makai ki hutan, siza ki sanglav na kaunun i tastulumaq.","女子則是在家照顧小孩和家畜，也會做工，如種植農作物，挖地瓜採集野菜食物等，煮給家人吃。","https://web.klokah.tw/text/sound/26534/434896.mp3"
"Maaq a Bunun tu tastulumaq a, latuza amin isia tamatina tu sinbabazbaz, maaq a tamatina a madaidaz i uvavaz-az, mapakasi’hal, mapakasalpu’ amin a pakatuszang, tais-aan a mapaindadangaz.","布農族的家庭子女孝順，父母慈愛，夫妻和諧，手足相助。","https://web.klokah.tw/text/sound/26534/434897.mp3"
"Maaq dau ka sinpala tamatina tu dalaq a qusilun isaiv banananaz tu uvaz-az, maaq i uka bananaz uvaz-az a, maaq a quma ka a isaiv i maltais-aan i tama ta tu bananaz,","家族的重要產業分給家裡的男孩子繼承，若家中沒有兒子，就必須廢戶，","https://web.klokah.tw/text/sound/26534/434898.mp3"
"musqa tu maaq i haiza sinalumaqun a, isaiv a qumaa sinalumaqun ta, nitu maqtu isaiv i duma bunun.","家族產業則由男方的親戚繼承，但招贅者的女婿不受此限。","https://web.klokah.tw/text/sound/26534/434899.mp3"
"Maaq a Bunun tu ispasisiza a, maupa ti tu saumataz dau, nitu maqtu mapalaktan. Masamu ata Bunun sadusa ki bananaz siin binanau-az.","布農族的婚姻制度，採嚴格的終身一夫一妻制，重婚在布農族的社會裡是不被接納與允許的。","https://web.klokah.tw/text/sound/26551/435091.mp3"
"Matusamu maszang a siduq mapasiza, masamu amin mapasiza ki minuskun maun hulan tu siduq.","Samu嚴格地規範我們的婚姻，同姓與近親之間的通婚是絕對被禁止的。","https://web.klokah.tw/text/sound/26551/435093.mp3"
"nii puun tu maszang siduq a, nitu maqtu mapasiza, aupa inaita maimadadaingaz minuskun dau maun i tastu qabu tu qaising, patupain aingka tu maupa minaunin, mintastulumaqin, maaq a makikingna a, masamu amin mapasiza.","布農族還有一項婚姻禁忌，那就是：既不是同姓也不是近親的禁忌，而是因他們的祖先之間的盟約而締結的關係，時至今日，依舊是禁忌。","https://web.klokah.tw/text/sound/26551/435102.mp3"
"Mailantangusang tu Bunun haiza dau tupaun tu mapalabaas.","布農族過去盛行交換婚。","https://web.klokah.tw/text/sound/26551/435103.mp3"
"Maupa ti dau tu; al mapasiza a Tanapima siin Mangququ, siza a Tamapima ka bunun, sia Mangququa sizaun, haiza qana Tanapima ta talbinau-azin binanau-az niang sizaun i bunun, mapatupa a madadaingaza tu na mapalabaas.","如果王家娶了馬家的女子，則馬家同時也會迎娶王家女子。","https://web.klokah.tw/text/sound/26551/435104.mp3"
"Maaq a Mangququ ka a, muszang i minmavala tu Tamapima ta siza ki bunun. Maaq i uvaz-azang a Mangququ ta tu uvaz-az nau-aza a, ngausunin mapanqaal, mapaska a Tamapima ki maqaihav siin titi, sausaan mintalbinau-azin.","假如王家女子尚屬年幼，先完成下聘，並贈以黑布與酒肉，作為訂婚禮物，待其長成後，再迎娶進門。","https://web.klokah.tw/text/sound/26551/435105.mp3"
"Haiza a uvaz-azang sizaun, ngausunang bananaz ta saipuk, talbinau-azin a min-unin bananaz ta tu binanau-az; paqpun madia ka pakatuszang madaingazin a bananaz, talbinau-azang a binanau-az, musqa tu saumadaingaz aingka mapasaipuk, nitu mapakaa.","或者先娶進門由夫婿家庭領養，長大後自然成為夫妻，這種婚姻的男、女主角，常常出現老夫少妻或老妻少夫情形。可是他們守著婚姻到老到死永不渝。","https://web.klokah.tw/text/sound/26551/435106.mp3"
"Mailantangusang a haiza mita Bunun antaban i binanau-az mapulumaq tu ispasisiza,","更早的布農族也風行搶婚，","https://web.klokah.tw/text/sound/26551/435107.mp3"
"maupa ta dau tu; maaq a na siza ki bunun tu tastulumaqa a, mas-anpuk i banananaz isaan binanauz ta tu lumaq, maaq dau ka bununa mahalak silulu ki binanau-az ta.","也就是親友們簇擁著來到尚未有婚約的女方家，強行拉著女子。","https://web.klokah.tw/text/sound/26551/435108.mp3"
"Maaq dau ka binanau-az siin tastulumaqa mapakitun i na siza binanau-az tu bananaza, sia dau na siza tu bananaza mapinvai tutupa, tudiipin a binanau-aza ispa-adas i bananaz ta.","女子與其家人都極力抗拒，雙方爭執一陣子之後，總是讓男方家人把女子帶走。","https://web.klokah.tw/text/sound/26551/435109.mp3"
"Maaq a ispa-is-ava sia ki titi siin davus, taltiun qanian a sinpai-isav; maaq dau ka ispa-adas a nitu mamaszang, maaq a ispa-adas tu qaimamangsut a, sia ki ngul-a, baluku, siiq, bauzaq, kaul siin tangaa.","通常婚宴以豬肉與酒為主食，宴請賓客三天，嫁妝不盡相同，但是鍋、碗、瓢、盆，以及鐮刀，鋤頭等農具等，是常見的物品。","https://web.klokah.tw/text/sound/26551/435110.mp3"
"Maaq a Bunun a, malalabas a tastulumaq bunun muskun miqumis, haiza tastulumaq sausaan ma’numun, mapituun a bunun; haiza dau amin a pansaan mavaun a bunun muskun isaan tas-a lumaq ta.","布農族一直維持大家庭制度，最多有六、七十人，甚至八十人同住在一間房子內。由當家的大家長採一條線的管理模式。","https://web.klokah.tw/text/sound/26555/435139.mp3"
"Sia taimilumaq ka saipuk, sikaupa sinkuzakuza sanasia amin taimilumaq ta iniliskinan, maaq a tastulumaqa nitu maqtu ansais i tailumaq ta tu sinkakalun.","大大小小的事情，必須由大家長允諾，包括狩獵、遷徙、農事、婚姻、戰爭與議和等。","https://web.klokah.tw/text/sound/26555/435169.mp3"
"Maaq a qanup, tunlusqu kalumaq, malkaquma, mapasiza, mapakavas siin minpakavia, Makan-anak ata kuzakuza, paqpun kapisingun ata duma tu siduq saduu.","大體上來說，布農族都可以無為而治，卻給外來的統治者帶來管理上的困擾。","https://web.klokah.tw/text/sound/26555/435170.mp3"
"Maaq a Bunun tu banananaz siin binanau-az a, nitu mal-uu lusbut kuzakuza, makadim a na ikma-aiun;","布農族男男女女，都可從事長時間的勞動者，生活簡樸；","https://web.klokah.tw/text/sound/26555/435171.mp3"
"maaq a sindadainpus kakaunun a maqtu sauhaan puntiun tu qamisan.","家裡儲藏的穀物，可以維持全家生活約三年之久。","https://web.klokah.tw/text/sound/26555/435180.mp3"
"Maqtu ata Bunun mama masauqbung tu qaimamangsut mananakis saan ludun daingaz, uka kaipanuan.","布農族負重與攀登高山的能力十分驚人。","https://web.klokah.tw/text/sound/26555/435185.mp3"
"Isaan a Bunun ludun daingaz misqang miqumis ka-asang, mahaipi taipasduu manaq ki pa’is; maqtu amin maisna baav manaq i na kan-asang tu pa-is.","布農族居住在高山幽谷之間，在斷崖之上，易守難攻。","https://web.klokah.tw/text/sound/26555/435186.mp3"
"Mabubusvit amin ata Bunun, maqtu dau tantitini kan-asang i pa’is, maqtu amin munsaan duma siduq tu qanupan qanup.","布農族是膽大心細的族群，我們可以單獨地越過自己的領域，輕易地出入別人的領域去狩獵或擴張勢力。","https://web.klokah.tw/text/sound/26555/435187.mp3"
"Hinaiza dau ka duma siduq kasinusinu imita madadaingaz, un-itaun madadaingaz ta kan-asang makavas. mus-an makavas a, siza aingka tastu saba isia pa-is tu bungu, tingquza daingaz a duma siduq tan-a.","曾經有一次，布農族受到外界扇動，長途跋涉深入敵陣，一口氣割下百餘顆人頭，令人震撼。","https://web.klokah.tw/text/sound/26555/435227.mp3"
"Maaq a matibahia imita Bunun makitvaivi tu sinkuzakuza.","夢占是布農族傳統文化中另一種特色。","https://web.klokah.tw/text/sound/26563/435251.mp3"
"Mastaan a mailantangus bunun tu sasauqbung malka matibahi ti, maaq i na munlibus qanup a, na mudaan makavas i pa’is a, na kitnga mukaquma a, na mu-anpuk lus-an a, mapusbai ki dikla bahi a siin makisaiv i sintauqumis a, tangausang amin matibahi.","過去布農族社會對夢占非常重視，舉凡：打獵、出草、農地墾拓、歲時祭儀、禍福等，都需要按照夢占的吉凶作為取捨依據。","https://web.klokah.tw/text/sound/26563/435252.mp3"
"Na kanasai-an i bunun kuzakuza. Paqpun maaq ata Bununa maqtu tupaun tu mastaan sasauqbung i matibahi tu siduq.","著實言之，布農族可以說得上是最重視夢的族群。","https://web.klokah.tw/text/sound/26563/435253.mp3"
"Isaan Taiuan takisilazan tu siduq haizaan matitihaul tu siduq, sia ki Pinuyumayan siduq siin mita Bunun siduq.","布農族的巫術與卑南族的巫術在台灣原住民族中，最是赫赫有名的。","https://web.klokah.tw/text/sound/26563/435254.mp3"
"Tinupa dau mita madadaingaz tu, maaq a Lipuun imitanang a, mastaan dau tu mapising mita Bunun, aupa maqansiap dau ka madadaingaz matihahaul; nii aingka lungulungu matusqung i matitihaul tu bunun, maupa na tis-ia aingka; maaq i na angqai ki asang Bunun a, makatain aingka tutupa;","根據耆老的回憶日本人對布農族黑巫的法力敬而遠之，當他們經過布農族部落時必須繞道以免施咒上身；","https://web.klokah.tw/text/sound/26563/435255.mp3"
"maaq dau ka Bantalang na anqai ki Bunun asang siin Pinuyumayan siduq tu asang a, asa dau tu madas i salu buqul, na ishavun i qanitu dikla.","同樣地，當阿美族人經過布農族和卑南族部落時，身上都要攜帶大蒜，藉以驅邪保身。","https://web.klokah.tw/text/sound/26563/435256.mp3"
"Maaq dau mita Bunun matihahaula a, maqtu ispasnava ki duma bunun,","在布農族的人的巫術技能是可以學習而得的，","https://web.klokah.tw/text/sound/26563/435257.mp3"
"maaq i maqansiap malkaququma islulus-an tu dailaz, maqansiap masailang i diqanin vaivivaivi tu taiklas a, matuin dau isnavaan mapin-uni ki matihahaul tu bunun.","只要具備農業和祭儀知識，以及預測天象的能力，就可以當上巫師了。","https://web.klokah.tw/text/sound/26563/435258.mp3"
"Maaq mita Bunun lumaq a, vaivivavi a iskalulumaq, aupa tis-uni tu mavai a dangi-anan, ansasuu tu madaing a tunlulusquan. Sanasia ata dangi-anan kalumaq, paqpun nii a lumaq mamaszang,","布農族的房屋建材隨著地域而有所不同，也由於遷徙幅度大，選用建材的變化就大了，但是各地多為就地取材。","https://web.klokah.tw/text/sound/26566/435281.mp3"
"haiza dau ka siza bistav kalumaq, haiza siza banhil, haiza dau kusi-aun liiq masu-ia, haiza dau makusia qasqas mabalung, haiza dau amin makusia lukis kalkal kalumaq, haiza makusia talum mabalung, haiza amin a siza quaz mabalung.","如石板、木板、茅草、芒草稈、檜木皮、竹子、黃藤等。","https://web.klokah.tw/text/sound/26566/435282.mp3"
"Musqa tu sia dau bistav, banhil, liiq siin taluma kama madia; haiza amin siza ki taki’ qangvang pukunun i tinpazan maqusqus saan sinbalung.","房屋的形式，大致有石板屋、木屋、茅草屋、竹屋，甚至牛糞和稻稈等等。","https://web.klokah.tw/text/sound/26566/435283.mp3"
"Qabasang maimadadaingaz kalumaq a, tis-uni tu pakapapa’isang ata duma siduq, maaq i kalumaq a, kama nastuun tu tikis, aupa na niin a pa’is sandamus i ilumaq tu bunun.","從前為了防禦外敵，家裡內屋與庭院，多有低於地平線的習慣。","https://web.klokah.tw/text/sound/26566/435284.mp3"
"Maaq a lumaq a haiza ka patilasan, haiza imisqang a sinpansuqsuq tu qau daingaz, haiza amin a sapalan, baning, patqangvangan, patbabuan, patsidian, patulkukan, qatulan lukis, laipaz.","房屋的結構有；米倉、中柱、床、灶、牛欄、豬欄、羊欄、雞欄、柴房、首級櫃。","https://web.klokah.tw/text/sound/26566/435285.mp3"
"Sia dau patilasan siin qau daingaza mastaan tu kasauqbungun saduu.","其中以小米倉、中柱最為神聖的。","https://web.klokah.tw/text/sound/26566/435286.mp3"
"Maaq a mailantangusa a, haiza minudaan in tu bunun ilumaqun maqaltum tu sinkuzakuza, sia dau masi’hal minudaan tu tais-aan; maaq a mitdikla mudaan a, isanun nata mavail maqaltum.","過去布農族素有對善死者舉行室內葬的習俗，把死去的家人葬埋在室內，","https://web.klokah.tw/text/sound/26566/435287.mp3"
"Maaq dau pilumaqun maqaltum a, sintupa tu maqtuang a minudaanin tu bunun maluskun saipuk i miqumisang tu bunun.","主要是祈求祖靈護庇與保佑。","https://web.klokah.tw/text/sound/26566/435288.mp3"
"Maaq dau ka Tahuna isaan qais i Kalingku’, Nantu’ siin Taitu’, isaan daan i Patunkuang ta.","大分事件是介於花蓮縣南投縣和台東縣交界處發生的。","https://web.klokah.tw/text/sound/26568/435300.mp3"
"Isaan 1915 qamisan, dusa buan, takihaan Tahun tu Bunun patazun i sasbinaz Lipuun,","1915年2月份，住在大分的布農族人被日警殺死，","https://web.klokah.tw/text/sound/26568/435301.mp3"
"madas a Dahu-Ali ki bunun kan-asang i Tahun Sukaisiu, patazun istaa tatini sasbinaz.","達琥-阿莉就率領一些人攻擊大分駐警所，並且殺死一位日警。","https://web.klokah.tw/text/sound/26568/435302.mp3"
"Isaanin 1915 qamisan, hima buan mas-an qan pitu qanian, kasaan in taungqu vali a, madas a Dahu-Alia takisaan Tahun tu Bunun, minkahasul aingka kan-asang i mamaun i paitu taungqu tu sasbinaz,","1915年5月17日晌午，達琥-阿莉帶領大分部落的人們一起攻擊正在吃午餐的日警，","https://web.klokah.tw/text/sound/26568/435303.mp3"
"patazun intaa mas-an qan tau isia Lipuun tu sasbinaz. Maaq aipia tupaun tu lainiqaiban i Tahun paikapa-isan.","殺掉了13名日警。這就是史稱的大分事件。","https://web.klokah.tw/text/sound/26568/435304.mp3"
"Tasbananin a Tuhun tu kainikuzaan a, isaan 1917 qamisan, hima buan a,","大分事件過了以後，在1917年的5月份，","https://web.klokah.tw/text/sound/26568/435305.mp3"
"maaq a Dahu-Ali ka a, madas i isiata tastulumaq bunun siin tastu siduq bunun, maisnasaan ludun Kuskus muqaiv haan Ludun-Daingaz siin ludun-Antaunkuun,","達琥-阿莉就帶著家人和族人，從大指山越過中央山脈，","https://web.klokah.tw/text/sound/26568/435306.mp3"
"munhaul sausaan antanbaq i ludun Tamaku, isaan antabaav i Launung tu vanglaz,","下到玉穗山的南段，荖濃溪北緣，","https://web.klokah.tw/text/sound/26568/435307.mp3"
"aupa maaq a ludun Tamakua a, nitu mahaipi kan-asangun duma siduq,","因為玉穗山易守難攻。","https://web.klokah.tw/text/sound/26568/435308.mp3"
"isaan aingka ludun Tamaku ta kalumaq, ka-asang, haiza dau tu pun mapusan tu painsanan, i-ita aingka paka pa’is i Lipuun.","他們在玉穗山築壘生活達20年之久，在那裡堅持與日本人對抗。","https://web.klokah.tw/text/sound/26568/435309.mp3"
"Maisna qabasang a Bunun liska qanitu’, latuza ata Bunun tu sikaupa ka miniqumis a haizaan amin qanitu isaan inaita hubung. Anatupa tu susunbang tu miniqumis siin niin susunbang tu miniqumis; bisukbisuk tu miniqumis siin niin bisuksuk tu miniqumis,","傳統的布農族有精靈的信仰，族人相信萬物皆有精靈，包括有生命、無生命，","https://web.klokah.tw/text/sound/26569/435310.mp3"
"maszang dua ki lukis siin batu, siin mita bunun, haizaan amin qanitu’.","即便是動、植物和石頭，當然也包括人類。","https://web.klokah.tw/text/sound/26569/435311.mp3"
"Latuza a Bunun tu ma’aq a “bunun” a, kinusi-aun tas-a tu lutbu’ siin dusa tu qanitu’ maitas-i;","布農族認為「人」是由一個表象的形體和兩個精靈所構成的，","https://web.klokah.tw/text/sound/26569/435312.mp3"
"maaq dau ka lutbu’ a, sia tinaa maisaiv. Maaq a qanitu a, sia tamaa maisaiv;","形體得自母親，精靈來自父親；","https://web.klokah.tw/text/sound/26569/435313.mp3"
"maaq a dusa qanitu a, panatas-aan i imita va’u, isaan aingka tanavanan siin tanavili, maaq dau ka isaan vili tu qanitua tuapun tu qanitu dikla; mahaqbung, mahaipi minsu’nuq, maqaam a is-aang;","兩個精靈分別在人的左、右兩肩上，左肩代表「壞精靈」：粗暴、易怒、貪婪等。","https://web.klokah.tw/text/sound/26569/435343.mp3"
"maaq dau ka isaan vanan tu qanitua tuapun tu qanitu si’hal; madungdung, madaidaz i bunun, nitu minsu’nuq, nitu mahau.","右肩代表「好精靈」：柔和、友愛、寬仁。","https://web.klokah.tw/text/sound/26569/435344.mp3"
"Latuza ata Bunun tu maaq dau ka qanitu’ tu tamasaz a maisna haan maimadadaingaz tu pinala, maaq i mapasnava pakunling a, na mintamasaz dau ka imita lutbu tu qanitua.","傳統認為一個人的精靈力量，除了先天遺傳之外，還可以後天培養或訓練而增強。","https://web.klokah.tw/text/sound/26569/435345.mp3"
"Isimaq dau ka qanitu’ haizaan tamasaz a, maqtu dau aipa min-uni malngangaus tu bunun, min-uni ki tangqapu lulus-an.","每一個具有足夠精靈力量的人，都可以擔任祭儀的執行者。","https://web.klokah.tw/text/sound/26569/435346.mp3"
"Maqtu amin min-uni ki matihahaul, lapapaspas siin matitinba’ tu bunun. Maaq dau ka maupa ti tu bununa a, nitu tupa tu simaq istaa ka madadaingaz, ismamaaq aipa tu siduq.","如：祭司、巫師等。這些人的角色非固定在某個氏群或家族。","https://web.klokah.tw/text/sound/26569/435347.mp3"
"Maaq mita Bunun tu matingaan a, maszang i danum tu nitu sisiqti. Maisnasaan sinpatingaan maqtu usaduan i tastusiduq tu maimadadaingaz, maqtu amin matabak lainiqaiban i maitastulumaq.","布農族的命名方式可以說是一種生生不息的族譜，從所命的名字上就可以窺探一個氏群的系統。","https://web.klokah.tw/text/sound/26573/435369.mp3"
"Maaq i na matingaan a, kangaus a tamaa munludun qanup siza ki titi, tastubuanin a uvaz-az tainis-uvaz-azun a, tudiipin a uvaz-aza lus-anan matingaan.","命名布農語稱做「嘛蒂安」，約在嬰兒出生後一個月舉行。","https://web.klokah.tw/text/sound/26573/435370.mp3"
"Maaq dau kadavus a, isaan na matingaan tanangaus talsipatun qani-anan masasngul mapinaul. Maaq dau ka na matingaan uvau-az tu tastulumaq a kangaus tan-ali ki ulumaqun ta tu tais-aan.","命名前父親先上山獵取山肉，前四日釀酒，並邀請族人與母親的親人參加。","https://web.klokah.tw/text/sound/26573/435371.mp3"
"Maaq dau ka matingaan a, sia taimilumaq kuzakuza. Asa tu ngausang matibahi, maaq i masi’hal a tinaisaq a, kantingmuta taimilumaq munsaan uvaz-az ta tu lumaq matingaan. Nii dau ka duma uvaz-az palhamuun lus-an.","通常命名是由族長主理，命名者在前一晚作夢占，若占得吉夢，於次日清晨至孩童家裡去命名。","https://web.klokah.tw/text/sound/26573/435372.mp3"
"Maaq dau ka taimilumaqa a, tungaan mapinqansiap bunun i uvaz-az ta tu ngaan; maaq a ngaana a, sanasia tastulumaq tu dailaz, nitu qalmangun matingaan.","家中除了孩子之外，其餘的人在旁觀禮；命名者宣告孩子的名字說：「這個孩子叫甚麼名字，是沿襲祖父、母，叔、姑等尊親屬之名給他命名的」","https://web.klokah.tw/text/sound/26573/435373.mp3"
"A kusi-aun davus maqusqus haan uvaz-az ta tu hubung, tauqumisan taimilumaq ta tupa tu~ Madaingin Aas! Lus-ananin a, kitngain a tastulumaq a mapaquu ki minihamu bunun i davus.","然後用手指霑酒於孩子，並祝福小孩子健康茁壯，結束後，即行酒宴。","https://web.klokah.tw/text/sound/26573/435374.mp3"
"Haiza dau mita Bunun Lulus-an Pasinapan. Maaq a Pasinapan tu sinkuzakuza a, sia ki mahavun i qanitu’ dikla tu islulus-an.","布農族有拋石祭，祭儀的目的乃是驅除開墾地裡的惡神。","https://web.klokah.tw/text/sound/26575/435397.mp3"
"Maaq i ihaan lus-an tu qani-anan a, sikaupa ka tastu-asang tu banananaz a, asa amin tu munsaan baqlu tu quma ta,","祭祀的當天，部落的所有男人必須到新開墾的農地去，","https://web.klokah.tw/text/sound/26575/435398.mp3"
"pindusaun a banananaz paldailaz saan quma, makusia batu tikis pasanbabatu.","男子們分成二隊，以礫石相互丟擲。","https://web.klokah.tw/text/sound/26575/435399.mp3"
"Maaq dau ka lus-an Pasinapan a, tastu siduqsiduq a nii dau tu mamaszang; haiza makusia tamul pasanbatu, musqatu lusbut dau sia batu tikisa ispasanbabatu;","拋石祭因氏群的不同；有的用酒趜代替石頭，大多使用小粒的石頭；","https://web.klokah.tw/text/sound/26575/435400.mp3"
"maaq dau ka islulus-ana haiza duma siduq a nitu maszang, haiza tangus pasanbatu a, tudipin lus-an i Pasinapan; haiza ngausang lus-an Pasinapan a, tudipin pasanbabatu.","有的氏群在開墾之前舉行，有的氏群在開墾之後舉行。","https://web.klokah.tw/text/sound/26575/435401.mp3"
"Maaq dau ka mininhamu lus-an Pasinapan tu bananaza dis labatuan i batu tikis a, asa dau tu haizaan busvit, nitu tispising, maaq dau ka sau kinuz nitu misbu’ pasanbabatu tu banananaza maqtuin dau tupaun tu mamangan.","舉行拋石祭之中，被礫石擲中的男士必須要越戰越勇，凡是能夠支撐到最後的，就可以成為真正的勇士。","https://web.klokah.tw/text/sound/26575/435402.mp3"
"Kanaqtuin lus-an i Pasinapan a, kintuhuq dau amin a mininhamu lus-an tu bananaza, tunganin lus-an a, taskun aingka mulumaq, kalumaqin a tinsuu aingka muskun mis-av.","拋石祭結束之後，所有參與的男子大聲呼喊後，一起返回部落，隨即舉行酒宴慶祝之。","https://web.klokah.tw/text/sound/26575/435403.mp3"
"Maaq dau ka takiVatan tu isqaqaltum i mudanin tu bununa maupa ti tu: maaq a mudaan in tu bununa pisanun lumaq nata maqabin.","丹社布農族的的葬禮大多行屋外葬。","https://web.klokah.tw/text/sound/26576/435404.mp3"
"Maaq dau ka mudanin tu bununa a, asa dau tu pinqalaun mapinau-az, maaq a uvaz-aza pakantakzangun mapasabaq,","逝者盛裝，孩童仰躺，","https://web.klokah.tw/text/sound/26576/435405.mp3"
"maaq a ima a pisanun kanum, luqusun a ima siin bantasa, maaq dau ka bungu a pasisaupaun uqaivan vili ta; maaq a madadaingaza pakanlunquun maluqus maqaltum.","雙手置於胸前，用繩子綁住手腳，面朝西方，成人多以坐葬為之。","https://web.klokah.tw/text/sound/26576/435406.mp3"
"Maaq a uskunun maqaltum a sia ki hulus, palangan, via, qabu’, ngula’, siiq siin tataku, maaq dau ka ispa-adas tu qaimamangsut a isanun dingalan minudaan ta maqaltum.","陪葬物如：衣物、背籃、刀、火灰、鍋、瓢、匙等，放在死者身旁。","https://web.klokah.tw/text/sound/26576/435407.mp3"
"Maaq i lus-an a, tupa dau ka luslus-ana tu: “Masihala mudaan, katu min-uni kalasilis ki’haz i tastu lumaq, musqaa mindangaz isuu tastu lumaq, na maqtu naita sinsusuaz madauzang, na madia amin a siniza titi.”","葬禮主事者對死者云：「要好走，不要成為厲鬼加害家人，幫助家人豐收，並得好獵物」。","https://web.klokah.tw/text/sound/26576/435408.mp3"
"Maaq i ilumaq ang a bununa a, maaq a duma bunun a asa dau tu masiquang, nitu maqtu saduu ki minudaan tu bunun ta; masamu a uvavaz-az pasaduan i mininataz tu bununa.","葬禮期間，除了至親家人面對死者之外，其餘則是背對著的，禁止孩童靠近或觀看死者。","https://web.klokah.tw/text/sound/26576/435409.mp3"
"Maaq i haiza dikla bahi a, siza ki siiq makaiha’ saan talum, suqsuqun saan ngaus lumaq ta.","若有不吉利的夢兆，要拿瓢高掛在竹竿上，立在屋前。","https://web.klokah.tw/text/sound/26576/435410.mp3"
"Maaq a isqaqaltum tu samua maupa ti tu: maaq i misqang maqmut siin tingmut mudaan a, asa minaun tu qabinun; maaq i minaun mudaan a, maqtu sausaan laqbing minaun qabinun.","葬禮的禁忌， 死者夜間亡或當日死亡，必須當日下午完葬；若在下午亡故，須於翌日下午完葬。","https://web.klokah.tw/text/sound/26576/435411.mp3"
"Maaq i mitdikla a, nitu pa-adasan pudaan, musqa kusi-aun siam mabutiqu, makazkaz i dalaq maqaltum.","另外，歹死者，家人不給予陪葬物，其屍首僅以蓆子包裹，挖淺坑直接下土葬埋。","https://web.klokah.tw/text/sound/26576/435412.mp3"
"Maaq dau ka malastapang a mastaan sasauqbungun mita Bunun saduu, aupa maszang dau ispatan-a duma bunun imita anak-anak makitvaivi tu sinkuzakuza.","布農族歌謠中最膾炙人口的就屬誇功宴了，即一般所說的報戰功。","https://web.klokah.tw/text/sound/26577/435413.mp3"
"Maaq a malastapanga asa dau tu kan-anak madailaz i na ispalastapang tu qalinga.","報戰功是屬於一種文學創作之一。","https://web.klokah.tw/text/sound/26577/435414.mp3"
"maaq i malastapang a, asa tu tisqaqainaz man “hu! hu! hu!”, mapakisniap duma bunun i anak-anak kapanuun tu kainikuzaan.","誇功宴以誇張的動作，同時說出自己的彪炳功績。","https://web.klokah.tw/text/sound/26577/435415.mp3"
"Maaq i malastapang a, pinhamuun amin a banananaz,","通常誇功宴在祭典中處在最高潮的階段，凡參加誇功宴的男性，","https://web.klokah.tw/text/sound/26577/435416.mp3"
"mubailulu aingka malungqu tusasaus, aupa az-az amin banananaz a, masling dau ka sintusasaus tan-aun, kazimaun amin bunun tan-a.","圍成圈以唱和方式壯大聲勢，氛圍陽剛，令人深刻印象。","https://web.klokah.tw/text/sound/26577/435417.mp3"
"Maaq a minhamu malastapang tu bununa asa dau tu sauntaunqu ki sinpasautnul tu davus, maaq dau ka sinpalastapanga asa tu mamantuk nitu tusmang, nitu silalaluan.","自報者除了要有酒量之外，還必須要有誠實無偽的心與清晰敏銳的頭腦。","https://web.klokah.tw/text/sound/26577/435418.mp3"
"Maaq i malastapang tu bunuuna a, pintau un istaa ka qalinga bazbaz, kitsulutan duma tu banananaz. Paqpun asa a ngausun mapisihal madailaz a na isbazbaz tu qalinga.","誇功宴的言詞通常以三個具有意義的詞組，編串為一組語言報出，","https://web.klokah.tw/text/sound/26577/435419.mp3"
"Maaq dau ka qalinga ka a, sia ki anak-anak tu siduq siin isia tina tu siduqa ngaus un istaqu, a siin anak-anak kapanuun tu sinkuzakuza istaqu; maszang i piaq a sinkavas pa’is, piaq a siniza titi.","其內容包括：腰帶自己的身世，包含母親的氏族；介紹出草與狩獵時的獲獵數。","https://web.klokah.tw/text/sound/26577/435421.mp3"
"Maaq i silalaluan bazbaz a, na havunun aipa mapudaan, nitu pinhamuun mapalastapang.","報戰功者須嚴守誠實無偽，清清白白，否則將被懲罰甚至被逐出誇功宴的行列。","https://web.klokah.tw/text/sound/26577/435422.mp3"
"Maaq mita Bunun tu Pasibutbut a mastaan dau tu kapanuun duma siduq tan-a, aupa uka dau duma sintusasaus a maqtu palaszangun istaa.","布農族人的八部合音是台灣原住民中最被稱道的，其中以郡群的八部合音唱法推廣之後，成為世聞名的樂音。","https://web.klokah.tw/text/sound/26578/435423.mp3"
"Maaq a Pasibutbt un a, isia Bubukun tu sintusasaus, mavaivi dau ka duma siduq tu sintusasaus,","談及布農族的八部合唱，「巴喜布特布特」的唱法是屬於郡社群的，","https://web.klokah.tw/text/sound/26578/435437.mp3"
"Maaq a takiVatan a, tupaun mita tu “Malasvanis”; maaq a takBanuaz a, tupaun intaa tu “Malastumaz”;","其他氏群則以熊式歡呼來表現，如：丹社群叫做「馬辣斯發尼斯」，巒社群叫做「馬辣斯督馬特」；","https://web.klokah.tw/text/sound/26578/435439.mp3"
"maaq a sintusausa a nii amin maszang, haiza siduq a maisna saan mabungbung qalinga kitngaa, sausaan manungkis a qalinga; haiza ka siduq a mailan tas-a a qalinga;","其共通的唱法：有的由低漸高，疊疊架構直入雲霄；有的只用單獨的音階；","https://web.klokah.tw/text/sound/26578/435440.mp3"
"maaq dau ka TakiVatana sidauqpusun tusaus, nitu puktasun. Aupa sintupa dau tu na maqtu in a bisngav a satuun mapundaza saan diqanin, ispatan-a ki Diqanin.","聲音拉長拉的越長越好，使其歌聲隱入天際之中。","https://web.klokah.tw/text/sound/26578/435441.mp3"
"Anatupa dau ka Bunun tu maqansiap tusasaus, musqa tu uka dau mita a iungi, maaq mita Bunun is-iungi a, kaupa ki bantas tisqaqainaz, nii a ima siin daqis un bisukbisuk,","布農族人合音歌藝雖然精湛，但是令人好奇的是布農族人有歌無舞，布農族的舞蹈僅限在雙腳的踩踏在地上的動作之上，","https://web.klokah.tw/text/sound/26578/435457.mp3"
"duuq i tismaupa ta ata Bunun saduan tu madungdung, amin tu nitu qalmang babazbaz?","雙手和臉部的表情不常有的，這與布農族性格害羞與內斂的性格有關？","https://web.klokah.tw/text/sound/26578/435458.mp3"
"Maaq mita Bunun sinpala maimadadaingaz tu latuka a, sia ki kuus qangqang, qangqang, makusia qusau matultul i batu, latuktalum, latukpaat singkus siin latukhima singkus.","傳統樂器包括弓琴、口簧琴、木杵、竹琴、弓琴、四弦琴、五弦琴等。","https://web.klokah.tw/text/sound/26578/435459.mp3"
"madiin a munghav tu ispatu-i-ia qaimamangsut, paqpun niin pia ka mailalangna maqansiap pislalatuk.","可惜有很多的傳統樂器已經失傳了。","https://web.klokah.tw/text/sound/26578/435460.mp3"
"Maaq mita Bunun malas madadaingaz sintusasausa musqa makintau a isliing, sia ki; “mabungbung”, “maiduduu”, “manungkis”, tau a isliing uszangun tusaus a mintas-a a sing-av.","布農族的音樂一般傳統歌謠都以「低音頻」、「中音頻」、「高音頻」的三音音階。","https://web.klokah.tw/text/sound/26581/435461.mp3"
"Maaq i tusasaus a, haiza bunun a tutatangus, maaq a duma bununa sanlavi ki tutatangus ta tusaus, sanasia anak-anak qansaipun tu isliing tusasaus, maaq dau ka sing-av maisnasaan “madaingaz”, “maiduduu”, “mabungbung”, “mandaza”, “mahusngas” mintas-a sing-av.","除了領唱之外，通常以八度合唱來進行，布農族對合唱時都八度概念來唱，她們是：最低聲部、中音聲部、次高音聲部、高音聲部。","https://web.klokah.tw/text/sound/26581/435462.mp3"
"Paqpun utan-aan a bunun tu, maaq a sing-ava mazang tastas tan-aun, maszang dau vanu hununghunung tan-aun, mastaan dau tu masling daingaz.","這些音頻一起唱出來就會唱出如同瀑布聲和蜂詠聲，渾然天成的合唱聲部來了。","https://web.klokah.tw/text/sound/26581/435463.mp3"
"Maaq a uvavaz-az tusasausa a, puntitiniun aingka patusasaus, maqtu amin uszangan i madadaingaz tusasaus, aupa na asang aingka tu isnava-an i madadaingaz tusasaus, na tudipin a uvavaz-az minqansiap.","兒童演唱童謠：大多以獨唱方式演唱，但如果童謠由大人唱的時候就以合唱的方式演唱。","https://web.klokah.tw/text/sound/26581/435464.mp3"
"Maaq a untinianin tu sintusasaus a, haiza bananaz, haiza amin a binanau-az,","獨唱：獨唱不分男性或女性，","https://web.klokah.tw/text/sound/26581/435481.mp3"
"maaq i untinian tu bunun tusasaus a, sintupa dau tu mililiskin i tamatina, tinliskin i paikatuszangan, haiza amin ikma-iun mahiqin i maikikingna, mapintamasaz i uvavaz-az;","獨唱的目的是在表達對父母的想念、對配偶之間的思念、對後輩親人，尤其對子女們的勉勵；","https://web.klokah.tw/text/sound/26581/435482.mp3"
"nii a bananaz qalmang muskun i binanau-az tusasaus, tis-uni dau tu mastaan mita madaidaingaz tu madungdung, matakaz-av.","布農族的男女不可以隨意對唱，這與個性內斂以及不善於表達相關。","https://web.klokah.tw/text/sound/26581/435483.mp3"
"Maaq i muskun tusasaus a, haiza tatini bunun a tutatangus, maaq a duma bununa makilavi ki tutatangus ta sausaan tunaqtungin a tutatangusa.","合唱：先由一人領唱第一句，其他人又從第一句開始演唱全曲。","https://web.klokah.tw/text/sound/26581/435484.mp3"
"Maaq a maupa ti tu sintusasaus a, tupaunin laupakadau tu “malasmadaingazan”.","通常這種唱法為布農族古調合唱法。","https://web.klokah.tw/text/sound/26581/435485.mp3"
"Maaq a matindun hulus a, nanu tu isia binanau-az tu iskuzakuza; maaq a bananaz a, mun luludun qaqanup.","織布是布農女子的專利，如同狩獵是男子的專利一樣。","https://web.klokah.tw/text/sound/26583/435487.mp3"
"Maisi uvaz-az dau ka binanau-az isnavaan i tina matindun hulus; maaq dau ka maqansiap matindun tu binanau-aza, kastanun i bunun mazima.","布農女子必須從小學習織布，精於編織者備受族人的尊敬。","https://web.klokah.tw/text/sound/26583/435488.mp3"
"Mailantangus bunun matatas-i ki qaimamangsut na ikmama-aiun, haiza dau ka maibatu, haiza a mailukis tinas-i, haiza siza bitaqul, quaz, sizu’ siin talum tu sintatas-i.","傳統工藝與布農族人的生活息息相關，包括：石器、木器、瓢器、藤編、竹編、苧麻織品、月桃編織（像月桃蓆、衣物箱）等。","https://web.klokah.tw/text/sound/26583/435489.mp3"
"Nitu kaupa ti a sintatas-i, hinaiza dau qabasang bunun madaivuq ki dalaq dangqas, istatas-i ki vaivivaivi tu tinanas-i, isia dau aipi mita takiVatan tu sinkuzakuza, kaupa dau takiVatan a maqtu kuzakuza istii, masamu dau ka duma siduq sisili, aupa na tisqavis.","除此之外還有陶器製品，在布農族的製陶技藝是丹群的專屬，而且只有這這氏族群，才可以製作否則將觸犯禁忌。","https://web.klokah.tw/text/sound/26583/435490.mp3"
"Maaq dau ka sintatas -i mai-uni dalaq dangqas a, haiza a kaus i hulus, haiza maszang kaus i davaz; haiza dau ka kinusi-aun talum sintas-i tu tikukutu, (istikutu ki bungu) maaq a sinkaus a maszang tuza nipun ta tu manau-az malandailaz.","傳統陶器多有布紋、網紋，後又有竹篦（梳頭皮用的梳子）敲打而成的篦紋。","https://web.klokah.tw/text/sound/26583/435491.mp3"
"Lusqa tu maaq a imita Bunun taikiqabasanang tu isdadaivuq dalaq dangqas tu sinkuzakuza a mupunghavin, ukain a maikikingna maqansiap tu maimakuaq madaivuq i dalaq dangqas a, makuaq matas-i vaivivaivi tu tinanas-i.","可惜這些傳統的布農族陶藝已經失傳了，後來的人就不會做了。","https://web.klokah.tw/text/sound/26583/435492.mp3"
"Maaq a imita Bunun ngaan a haiza taismai tau: 1, Siduq katuszangan; 2, Katlumaqan, tastu qabu; 3, Ngaan anak-anak.","布農族的姓氏區分為氏族姓、亞氏族，以及名字。","https://web.klokah.tw/text/sound/26584/435493.mp3"
"Maaq i matingaan a, maupa ti dau ka dailaz tu: sia ngaan a tangusun luklas, mangunu a sia katlumaqan, kinuzin a sia ki siduq Katuszangan.","傳統姓名稱呼的順序是以名字、亞氏族、氏族姓的順序呼叫姓名。","https://web.klokah.tw/text/sound/26584/435494.mp3"
"Katu panpungulan, aupa maaq aipi a imita maimadadaingaz maisna qabasang ispapatingaan mailalangna tu dailaz.","不要忘記了因為這是我們傳統的命名方式。","https://web.klokah.tw/text/sound/26584/435495.mp3"
"Maaq ata takiVatan a haiza taismi nuum a siduq: sia ki Tanapima, Qalmutan, Mangququ, Lamilingan, Mangdavan, siin Taisnunan.","丹群裡的氏族姓有六：江氏家族、林氏家族、馬氏家族、余氏家族、杜氏家族、田氏家族。","https://web.klokah.tw/text/sound/26584/435496.mp3"
"Maaq a Tanapimaa haiza dusa ka katlumaqan tu siduq: sia ki Tanapima siin Busnavan.","江氏族的亞氏族有二：江、田、申等姓。","https://web.klokah.tw/text/sound/26584/435497.mp3"
"Maaq a Qalmutana haiza pitu ka katlumaqan tu siduq: sia ki Qalmutan, Kasinavan, Kusnalaan, Suhiqan, Qatimungan, Taqnasan, Malusqavan.","林氏族的亞氏族有七：簡、林、王等姓。","https://web.klokah.tw/text/sound/26584/435498.mp3"
"Maaq a Mangququa haiza hima ka katlumaqan tu siduq: sia ki Banban Tainga, Suqluman, Tasbalakan, Tastu-iang, Musukun.","馬氏族的亞氏族有五：馬、古等姓。","https://web.klokah.tw/text/sound/26584/435499.mp3"
"Maaq a Lamilingana haiza dusa ka katlumaqan tu siduq: sia ki Lamilingan siin Madiklanan.","余氏族亞氏族有二：余姓。","https://web.klokah.tw/text/sound/26584/435500.mp3"
"Maaq a Mangdavana haiza tau ka katlumaqan tu siduq: sia ki Sunavan, Nangavulan siin Maiqanitu.","杜氏族的亞氏族有三：杜姓、宋等姓。","https://web.klokah.tw/text/sound/26584/435501.mp3"
"Maaq a Taisnunana haiza dusa ka katlumaqan tu siduq: sia ki Taisnunan siin Takihunang.","田氏族氏族有二：田、松姓。","https://web.klokah.tw/text/sound/26584/435502.mp3"
"nutda","多出來、閒置不用","https://web.klokah.tw/extension/cu_data/audio/20/20_1_V1.mp3"
"tunlusquin","已遷徙、已遷移","https://web.klokah.tw/extension/cu_data/audio/20/20_1_V2.mp3"
"minvaaz","分開、分居","https://web.klokah.tw/extension/cu_data/audio/20/20_1_V3.mp3"
"miqumis","生活、活著","https://web.klokah.tw/extension/cu_data/audio/20/20_1_V4.mp3"
"dailaz","列管、規則","https://web.klokah.tw/extension/cu_data/audio/20/20_1_V5.mp3"
"Saviq","玉山","https://web.klokah.tw/extension/cu_data/audio/20/20_2_V2.mp3"
"isdauk","漸次地安靜","https://web.klokah.tw/extension/cu_data/audio/20/20_2_V3.mp3"
"qanupan","獵場","https://web.klokah.tw/extension/cu_data/audio/20/20_2_V4.mp3"
"unqumaan","農地","https://web.klokah.tw/extension/cu_data/audio/20/20_2_V5.mp3"
"tunlusqu","遷徙","https://web.klokah.tw/extension/cu_data/audio/20/20_2_V6.mp3"
"mabailulu","圓的","https://web.klokah.tw/extension/cu_data/audio/20/20_3_V1.mp3"
"islulus-an","祭典","https://web.klokah.tw/extension/cu_data/audio/20/20_3_V2.mp3"
"makaus","刻劃、繪圖","https://web.klokah.tw/extension/cu_data/audio/20/20_3_V3.mp3"
"min-ia","揀拾、揀選","https://web.klokah.tw/extension/cu_data/audio/20/20_3_V4.mp3"
"vunun","農田","https://web.klokah.tw/extension/cu_data/audio/20/20_3_V5.mp3"
"kaidaqvasan","海拔（高度）","https://web.klokah.tw/extension/cu_data/audio/20/20_4_V1.mp3"
"takdadaan ","住處、居住地","https://web.klokah.tw/extension/cu_data/audio/20/20_4_V2.mp3"
"malaingdaz","靈活","https://web.klokah.tw/extension/cu_data/audio/20/20_4_V3.mp3"
"labanasqat","橫越","https://web.klokah.tw/extension/cu_data/audio/20/20_4_V4.mp3"
"mangunu","其次、第二位","https://web.klokah.tw/extension/cu_data/audio/20/20_4_V5.mp3"
"qanup","狩獵","https://web.klokah.tw/extension/cu_data/audio/20/20_5_V1.mp3"
"mapaidaza","提升","https://web.klokah.tw/extension/cu_data/audio/20/20_5_V2.mp3"
"kasauqbungun","很重視","https://web.klokah.tw/extension/cu_data/audio/20/20_5_V3.mp3"
"manaingkal","敏捷、敏銳","https://web.klokah.tw/extension/cu_data/audio/20/20_5_V4.mp3"
"tingting","公斤（公制重量單位）","https://web.klokah.tw/extension/cu_data/audio/20/20_5_V5.mp3"
"ququdan","飲品","https://web.klokah.tw/extension/cu_data/audio/20/20_6_V1.mp3"
"isququul","佐餐用的食物","https://web.klokah.tw/extension/cu_data/audio/20/20_6_V2.mp3"
"siza","拿、取","https://web.klokah.tw/extension/cu_data/audio/20/20_6_V3.mp3"
"mahansum","香的","https://web.klokah.tw/extension/cu_data/audio/20/20_6_V4.mp3"
"maqaizu","酸的","https://web.klokah.tw/extension/cu_data/audio/20/20_6_V5.mp3"
"tangqapu lulus-an","祭司 ","https://web.klokah.tw/extension/cu_data/audio/20/20_7_V1.mp3"
" sinpaitupa"," 議定過的","https://web.klokah.tw/extension/cu_data/audio/20/20_7_V2.mp3"
"masulpak","展開","https://web.klokah.tw/extension/cu_data/audio/20/20_7_V3.mp3"
"mapindua","使（加）增多","https://web.klokah.tw/extension/cu_data/audio/20/20_7_V4.mp3"
"aikas-angan","盼望、期待","https://web.klokah.tw/extension/cu_data/audio/20/20_7_V5.mp3"
"sinqaqasam ","法律、法條、規定","https://web.klokah.tw/extension/cu_data/audio/20/20_8_V1.mp3"
"kapimaupa","遵行","https://web.klokah.tw/extension/cu_data/audio/20/20_8_V2.mp3"
"malibauszang ","幸福、和樂融融 ","https://web.klokah.tw/extension/cu_data/audio/20/20_8_V3.mp3"
"angqailu","違反、違背","https://web.klokah.tw/extension/cu_data/audio/20/20_8_V4.mp3"
"qalmang","隨便、隨意","https://web.klokah.tw/extension/cu_data/audio/20/20_8_V5.mp3"
"kaivungkaivung","蜿蜒","https://web.klokah.tw/extension/cu_data/audio/20/20_9_V1.mp3"
"kadimanun","被視為貴重的","https://web.klokah.tw/extension/cu_data/audio/20/20_9_V2.mp3"
"makazhavan","寒帶","https://web.klokah.tw/extension/cu_data/audio/20/20_9_V3.mp3"
"miszang "," 一齊、齊一 ","https://web.klokah.tw/extension/cu_data/audio/20/20_9_V4.mp3"
"maikikingina","後代、後輩","https://web.klokah.tw/extension/cu_data/audio/20/20_9_V5.mp3"
"bisngav","聲音、響聲","https://web.klokah.tw/extension/cu_data/audio/20/20_10_V1.mp3"
"mukhuvaiv","物換星移","https://web.klokah.tw/extension/cu_data/audio/20/20_10_V2.mp3"
"minvaivi","改變、變化","https://web.klokah.tw/extension/cu_data/audio/20/20_10_V3.mp3"
"maiduduu","（音階）中音","https://web.klokah.tw/extension/cu_data/audio/20/20_10_V4.mp3"
"huzasiing","（宗教的）詩歌集","https://web.klokah.tw/extension/cu_data/audio/20/20_10_V5.mp3"
"kadavus","製酒","https://web.klokah.tw/extension/cu_data/audio/20/20_11_V1.mp3"
"pakatnulan","盛物容器","https://web.klokah.tw/extension/cu_data/audio/20/20_11_V2.mp3"
"hibulan","混加在一處","https://web.klokah.tw/extension/cu_data/audio/20/20_11_V3.mp3"
"pakiung","木桶、甕","https://web.klokah.tw/extension/cu_data/audio/20/20_11_V4.mp3"
"maqaizuqaizu","有點酸味","https://web.klokah.tw/extension/cu_data/audio/20/20_11_V5.mp3"
"painukun","穿著","https://web.klokah.tw/extension/cu_data/audio/20/20_12_V1.mp3"
"pat-ima’an","衣袖","https://web.klokah.tw/extension/cu_data/audio/20/20_12_V2.mp3"
"kuling","男用胸兜","https://web.klokah.tw/extension/cu_data/audio/20/20_12_V3.mp3"
"kanmau","男用耳墜飾","https://web.klokah.tw/extension/cu_data/audio/20/20_12_V4.mp3"
"qaimumulu","婦女用大包頭巾","https://web.klokah.tw/extension/cu_data/audio/20/20_12_V5.mp3"
"banhil","木板","https://web.klokah.tw/extension/cu_data/audio/20/20_13_V1.mp3"
"bistav","石板","https://web.klokah.tw/extension/cu_data/audio/20/20_13_V2.mp3"
"liiq","茅草","https://web.klokah.tw/extension/cu_data/audio/20/20_13_V3.mp3"
"patilasan","米倉","https://web.klokah.tw/extension/cu_data/audio/20/20_13_V4.mp3"
"sinanaipuk","牲畜","https://web.klokah.tw/extension/cu_data/audio/20/20_13_V5.mp3"
"Samu","禁忌、法典、誡令","https://web.klokah.tw/extension/cu_data/audio/20/20_14_V1.mp3"
"ansais","反對 ","https://web.klokah.tw/extension/cu_data/audio/20/20_14_V2.mp3"
"maning-as","清澈","https://web.klokah.tw/extension/cu_data/audio/20/20_14_V3.mp3"
"saipuk","保護","https://web.klokah.tw/extension/cu_data/audio/20/20_14_V4.mp3"
"maqalav","搶奪","https://web.klokah.tw/extension/cu_data/audio/20/20_14_V5.mp3"
"kapanuun","令人驚奇的","https://web.klokah.tw/extension/cu_data/audio/20/20_15_V1.mp3"
"masumsum","祈求","https://web.klokah.tw/extension/cu_data/audio/20/20_15_V2.mp3"
"matalbuq","壯碩、豐腴","https://web.klokah.tw/extension/cu_data/audio/20/20_15_V3.mp3"
"ituskun ","公物、共同的 ","https://web.klokah.tw/extension/cu_data/audio/20/20_15_V4.mp3"
" kitsulut ","接著一個又…、跟著 ","https://web.klokah.tw/extension/cu_data/audio/20/20_15_V5.mp3"
"pakatuszang","夫妻、配偶","https://web.klokah.tw/extension/cu_data/audio/20/20_16_V1.mp3"
"tuqas","兄姊之輩","https://web.klokah.tw/extension/cu_data/audio/20/20_16_V2.mp3"
"qusilun","被配給","https://web.klokah.tw/extension/cu_data/audio/20/20_16_V3.mp3"
"sinalumaqun","入贅","https://web.klokah.tw/extension/cu_data/audio/20/20_16_V4.mp3"
"sinpala","所遺留的","https://web.klokah.tw/extension/cu_data/audio/20/20_16_V5.mp3"
"mapalaktan","互離、離異、離婚","https://web.klokah.tw/extension/cu_data/audio/20/20_17_V1.mp3"
"talbinau-azin","已是玉立婷婷的","https://web.klokah.tw/extension/cu_data/audio/20/20_17_V2.mp3"
"antaban","偷走、劫走；搶婚（布農族習俗）","https://web.klokah.tw/extension/cu_data/audio/20/20_17_V3.mp3"
"ispa-adas","指嫁妝而言","https://web.klokah.tw/extension/cu_data/audio/20/20_17_V4.mp3"
"ngul-a","鍋子（炊具）","https://web.klokah.tw/extension/cu_data/audio/20/20_17_V5.mp3"
"ma’numun","六十人","https://web.klokah.tw/extension/cu_data/audio/20/20_18_V1.mp3"
"taimilumaq","戶長","https://web.klokah.tw/extension/cu_data/audio/20/20_18_V2.mp3"
"pa’is","敵人","https://web.klokah.tw/extension/cu_data/audio/20/20_18_V3.mp3"
"kasinusinu","挑釁","https://web.klokah.tw/extension/cu_data/audio/20/20_18_V4.mp3"
"kan-asang","攻城掠地","https://web.klokah.tw/extension/cu_data/audio/20/20_18_V5.mp3"
"matibahi","夢占","https://web.klokah.tw/extension/cu_data/audio/20/20_19_V1.mp3"
"mukaquma","墾拓農地的儀式","https://web.klokah.tw/extension/cu_data/audio/20/20_19_V2.mp3"
"matitihaul","占卜未知的人","https://web.klokah.tw/extension/cu_data/audio/20/20_19_V3.mp3"
"matusqung","玩弄、愚弄","https://web.klokah.tw/extension/cu_data/audio/20/20_19_V4.mp3"
"masailang","觀察、評論","https://web.klokah.tw/extension/cu_data/audio/20/20_19_V5.mp3"
"pakapapa’isang "," 處在互為仇敵狀態","https://web.klokah.tw/extension/cu_data/audio/20/20_20_V1.mp3"
"sapalan","床","https://web.klokah.tw/extension/cu_data/audio/20/20_20_V2.mp3"
"maqaltum","葬埋","https://web.klokah.tw/extension/cu_data/audio/20/20_20_V3.mp3"
"mavail","丟棄","https://web.klokah.tw/extension/cu_data/audio/20/20_20_V4.mp3"
"patulkukan","雞舍","https://web.klokah.tw/extension/cu_data/audio/20/20_20_V5.mp3"
"sasbinaz","警察","https://web.klokah.tw/extension/cu_data/audio/20/20_21_V1.mp3"
"lainiqaiban","歷史、事件","https://web.klokah.tw/extension/cu_data/audio/20/20_21_V2.mp3"
"Ludun-Daingaz","中央山脈","https://web.klokah.tw/extension/cu_data/audio/20/20_21_V3.mp3"
"Tamaku","玉穗山","https://web.klokah.tw/extension/cu_data/audio/20/20_21_V4.mp3"
"painsanan","年度","https://web.klokah.tw/extension/cu_data/audio/20/20_21_V5.mp3"
"susunbang","呼吸氣息","https://web.klokah.tw/extension/cu_data/audio/20/20_22_V1.mp3"
"panatas-aan","每一個人一個","https://web.klokah.tw/extension/cu_data/audio/20/20_22_V2.mp3"
"malngangaus tu bunun","主祭者","https://web.klokah.tw/extension/cu_data/audio/20/20_22_V3.mp3"
"matihahaul","占卜","https://web.klokah.tw/extension/cu_data/audio/20/20_22_V4.mp3"
"ismamaaq","何方姓氏","https://web.klokah.tw/extension/cu_data/audio/20/20_22_V5.mp3"
"matabak","追蹤、探源","https://web.klokah.tw/extension/cu_data/audio/20/20_23_V1.mp3"
"masasngul","浸泡","https://web.klokah.tw/extension/cu_data/audio/20/20_23_V2.mp3"
"ulumaqun","娘家","https://web.klokah.tw/extension/cu_data/audio/20/20_23_V3.mp3"
"kantingmut","趁早去……","https://web.klokah.tw/extension/cu_data/audio/20/20_23_V4.mp3"
"maqusqus","抹","https://web.klokah.tw/extension/cu_data/audio/20/20_23_V5.mp3"
"Pasinapan","拋石祭典","https://web.klokah.tw/extension/cu_data/audio/20/20_24_V1.mp3"
"mahavun","驅逐、趕走","https://web.klokah.tw/extension/cu_data/audio/20/20_24_V2.mp3"
"pasanbatu","互擲石頭","https://web.klokah.tw/extension/cu_data/audio/20/20_24_V3.mp3"
"mamangan","英勇之士","https://web.klokah.tw/extension/cu_data/audio/20/20_24_V4.mp3"
"mis-av","酒宴、酒席","https://web.klokah.tw/extension/cu_data/audio/20/20_24_V5.mp3"
"qabinun","被藏匿（雅語）、被掩藏，引申為「被埋葬」。","https://web.klokah.tw/extension/cu_data/audio/20/20_25_V1.mp3"
"pakantakzangun","使躺臥著","https://web.klokah.tw/extension/cu_data/audio/20/20_25_V2.mp3"
"pasisaupaun","使面朝向","https://web.klokah.tw/extension/cu_data/audio/20/20_25_V3.mp3"
"suqsuqun","被矗立","https://web.klokah.tw/extension/cu_data/audio/20/20_25_V4.mp3"
"makazkaz ","扒土、淺挖土壤","https://web.klokah.tw/extension/cu_data/audio/20/20_25_V5.mp3"
"madailaz","排列詞組","https://web.klokah.tw/extension/cu_data/audio/20/20_26_V1.mp3"
"mapakisniap","使…週知","https://web.klokah.tw/extension/cu_data/audio/20/20_26_V2.mp3"
"minhamu","參加","https://web.klokah.tw/extension/cu_data/audio/20/20_26_V3.mp3"
"kitsulutan","被跟隨、被帶領","https://web.klokah.tw/extension/cu_data/audio/20/20_26_V4.mp3"
"havunun","被驅逐出去","https://web.klokah.tw/extension/cu_data/audio/20/20_26_V5.mp3"
"mabungbung ","低音頻","https://web.klokah.tw/extension/cu_data/audio/20/20_27_V1.mp3"
"manungkis","高音頻","https://web.klokah.tw/extension/cu_data/audio/20/20_27_V2.mp3"
"bisukbisuk","移動、舞動","https://web.klokah.tw/extension/cu_data/audio/20/20_27_V3.mp3"
"quus qangqang","弓琴","https://web.klokah.tw/extension/cu_data/audio/20/20_27_V4.mp3"
"qangqang","口簧琴","https://web.klokah.tw/extension/cu_data/audio/20/20_27_V5.mp3"
"uszangun","一起使出力量或聲音 ","https://web.klokah.tw/extension/cu_data/audio/20/20_28_V1.mp3"
"hununghunung","震耳欲聾","https://web.klokah.tw/extension/cu_data/audio/20/20_28_V2.mp3"
"tutatangus","領唱者","https://web.klokah.tw/extension/cu_data/audio/20/20_28_V3.mp3"
"mahiqin","規勸、誨教","https://web.klokah.tw/extension/cu_data/audio/20/20_28_V4.mp3"
"matakaz-av","靦腆","https://web.klokah.tw/extension/cu_data/audio/20/20_28_V5.mp3"
"matindun","織布","https://web.klokah.tw/extension/cu_data/audio/20/20_29_V1.mp3"
"kastanun","被重視","https://web.klokah.tw/extension/cu_data/audio/20/20_29_V2.mp3"
"madaivuq","攪拌","https://web.klokah.tw/extension/cu_data/audio/20/20_29_V3.mp3"
"tisqavis","受咒詛","https://web.klokah.tw/extension/cu_data/audio/20/20_29_V4.mp3"
"tikukutu","梳子","https://web.klokah.tw/extension/cu_data/audio/20/20_29_V5.mp3"
"sinkaus","所劃的線條","https://web.klokah.tw/extension/cu_data/audio/20/20_29_V6.mp3"
"takiVatan","丹社群","https://web.klokah.tw/extension/cu_data/audio/20/20_30_V1.mp3"
"Tanapima","江、田、申等姓","https://web.klokah.tw/extension/cu_data/audio/20/20_30_V2.mp3"
"Qalmutan","簡、林、王等姓","https://web.klokah.tw/extension/cu_data/audio/20/20_30_V3.mp3"
"Mangququ","馬、古等姓","https://web.klokah.tw/extension/cu_data/audio/20/20_30_V4.mp3"
"Mangdavan","杜、宋等姓","https://web.klokah.tw/extension/cu_data/audio/20/20_30_V5.mp3"
