"miana, maraa ka’anʉ kita kesoni mamarurang mita, nimikiananu iikita Kanakanavu matiananai arapipiningi na mamane isi?","以往我們比較不會去請教長輩們，我們卡那卡那富族的起源傳說，","https://web.klokah.tw/text/sound/27515/458059.mp3"
"iimua, kanaira cu kita tavava’ʉ poiisua isi. nakai, ’una niaranai Ripuun niarisinata.","以致很少人可以講述這些了。","https://web.klokah.tw/text/sound/27515/458060.mp3"
"sikarain ’una poiisua nikianara Kanakanavu.","但是有來自日本的文獻，其中有記錄到卡那卡那富族的起源說，","https://web.klokah.tw/text/sound/27515/458061.mp3"
"sua sinatʉ isi ia, niarisinata miaa Ripuun pa, tacʉng usʉʉpatʉ cenana (1915).","這個文獻是日據時期的紀錄，大正4年（西元1915年），","https://web.klokah.tw/text/sound/27515/458062.mp3"
"kesoni mataa nimarisinatʉ ia, meesua nimoon na Nancurunga Ripuun kesacu (masini ia Namaasia cii, Maia ri), Tʉngkau sʉncang sua nganain.","詢問及紀錄者是表湖（現屬那瑪夏區瑪雅里）的日本警察，其名為藤高甚藏。","https://web.klokah.tw/text/sound/27515/458063.mp3"
"sua nikesonia mataa mariivari ia, ’Akori mataa Saupu tasa cau Kanakanavu.","被請教及回答的人是名為’Akori及Saupu兩位族人。","https://web.klokah.tw/text/sound/27515/458064.mp3"
"’apaica cenana mataa to’unaa meesua, tavara’ʉn ’esi cu Namaasia sua Kanakanavu.","按年份及當時的地理位置，可以推知卡那卡那富族已經位在現今的那瑪夏區。","https://web.klokah.tw/text/sound/27515/458065.mp3"
"makaasia niarisinatani, miaa ’esi pa araceni miana, iikita Kanakanavu ia, nimoon na ’ʉnai Nacʉnga kisʉʉn.","紀錄是如此記載的。我們卡那卡那富族在遠古時代，原先住在名為Nacʉnga之地，","https://web.klokah.tw/text/sound/27515/458066.mp3"
"nimu’uruu’uru arapipiningi ia, tasa kina’ucanga. sua sarunai kani ia ’Akori. nanakʉ ia Niunu kisʉʉn.","最先出現的是夫妻兩人，男的名為’Akori，女的名為Niunu。","https://web.klokah.tw/text/sound/27515/458067.mp3"
"meesua, nipiivura cu Niunu nanakʉ iisua, koo pa kamanuumanu. nakai, ka’anʉ tavara’ʉn neni kusai vanai?","當時那位Niunu已經懷孕了，孩子還沒生出來。但是不知道什麼原因？","https://web.klokah.tw/text/sound/27515/458068.mp3"
"’una ucani taniara. niara’akia ’ucangin ’Akori iisua, makaasua koo cu pui’i.","有一天其夫’Akori不見了，從此未再回來。","https://web.klokah.tw/text/sound/27515/458069.mp3"
"nimumʉkʉ nguani ucani karu vʉ’ʉ. nimoon ’inia Niunu kamanuumanu manu sarunai.","他們種有一顆柚子樹，Niunu在那顆樹下生了男孩，","https://web.klokah.tw/text/sound/27515/458070.mp3"
"mataatʉa mavangʉ cu vʉ’ʉ meesua. mapʉnʉ cu Niunu macu’u vʉ’ʉ iisua, ’apacʉvʉrʉ manuin. patanganain kee Parumaci kisʉʉn.","當時柚子正好成熟了，她就摘取柚子的果子餵養小孩，為他取名為Parumaci 。","https://web.klokah.tw/text/sound/27515/458071.mp3"
"aratatia cu Parumaci. tuturuʉn cinain, niarasurumu ara’akia comin.","小孩長大了，母親告訴他其父親突然失蹤的事件，","https://web.klokah.tw/text/sound/27515/458072.mp3"
"iimua, cucuru nimuru’inasʉ ’apacʉvʉrʉ ’inia. pasiin manuin, tatia cu ku, ’una cu ku ’iintasʉ miaacara kasua.","並表達扶養他長大的艱困。孩回答說，我長大了，","https://web.klokah.tw/text/sound/27515/458073.mp3"
"’apacangcangarʉ kasua. surumu Parumaci aratakarʉ, putairi na ’una masinang ranʉngʉ karu sʉrʉ.","已經有力量保護母親，讓妳快樂。突然踢向長滿紅葉的茄苳樹，","https://web.klokah.tw/text/sound/27515/458074.mp3"
"sua nimutapaari’i ranʉngʉ ia, tuiisua cancani tanasa.","樹葉紛紛落下，並疊成一棟棟的家屋，","https://web.klokah.tw/text/sound/27515/458075.mp3"
"makaa’ʉna putairi!","再猛力一踢！","https://web.klokah.tw/text/sound/27515/458076.mp3"
"maatʉa matapari’i ranʉngʉ, tuiisua cu cau.","落葉變成了人，","https://web.klokah.tw/text/sound/27515/458077.mp3"
"cau iisua ia, nguai sua Kanakanavu tamna nikianara ngaca’ʉ tamu.","那些就是卡那卡那富族的始祖根源。","https://web.klokah.tw/text/sound/27515/458078.mp3"
"Kanakanavu tamna nganai cau ia, ’akia nguain tamna ’imi. makai Pani nukai Pi’i nganai isi. siapatanganai maa sarunai mataa nanakʉ, ’akia cucuru ’imiin.","卡那卡那富族的人名說法，並沒有什麼涵義。比如Pani 以及 Pi’i這個名字，只是用來為男生及女生命名的，無其實質意義。","https://web.klokah.tw/text/sound/27517/458079.mp3"
"nakai noo matanganain to’unaa mita ’ʉnai ia, paira ’una cu vanain mataa ’imiin.","但是當我們為所住的土地命名時，通常就會有原因及意義了。","https://web.klokah.tw/text/sound/27517/458080.mp3"
"makai Rapinia mataa Nanʉmʉ urucin ’ʉnai isi. sua Rapinia ia, miana, ’ituumuru kani ’inia pini. iimua, pasiin cu ’ʉani iisua “Rapinia” kisʉʉn.","比如Rapinia以及Nanʉmʉ這兩個地方。據說以前Rapinia此地長有很多咬人貓，當時的族人就稱呼其地為Rapinia。","https://web.klokah.tw/text/sound/27517/458081.mp3"
"sua Nanʉmʉ ia, ’una kani nimoon ’inia sarunai ka’umoo’uma. sua ’acipin ia, ’una kani unʉmʉ tavini.","而Nanʉmʉ之地，據說以前曾有一位男性的族人，在該地墾地種農作。","https://web.klokah.tw/text/sound/27517/458082.mp3"
"paira kani nguain maripipiningi kʉna muranʉ muru’inasʉ cau.","他的腳趾有六個，其人樂善好施，經常拿出食物幫助困苦的人。","https://web.klokah.tw/text/sound/27517/458083.mp3"
"miaa aratʉkʉnʉ cu nguain na mamane ia, pacʉpʉcʉpʉngʉn cau. ’ʉnai iisua ia, patanganain cu “Nanʉmʉ” kisʉʉn.","當他離世之後，人們非常思念他，就將那個地區稱為「原本屬六趾」之區。","https://web.klokah.tw/text/sound/27517/458084.mp3"
"miana, ’una cau marisuusuna kitana “Taivuran” misee. ka’anʉ kita manmaan, sii cau cucumeni nipatanganai iisua.","以前曾經有人稱呼我們Taivuran，我們很不喜歡，因為這是別人給的稱呼。","https://web.klokah.tw/text/sound/27517/458085.mp3"
"aranai miana, masiiraru “Kanakanavu” misee kita.","自古以來我們一直自稱卡那卡那富，","https://web.klokah.tw/text/sound/27517/458086.mp3"
"nakai, mamarang Kanakanavu masini, ’akia cu tavara’ʉ neni vanai Kanakanavu kisʉʉn kita?","但是當今的卡那卡那富族耆老們，已無人知曉此名稱的由來？","https://web.klokah.tw/text/sound/27517/458087.mp3"
"nakai ’una niaranai Rapuun niarisinata sinatʉ. miaa Ripuun pa ia, ’una cau kesoni nikianara mamarang mita, miseni kamu Kanakanavu kisʉʉn?","有來自日本的文獻記載，在日據時代，曾經有人問我們的祖先，你們為什麼自稱卡那卡那富？","https://web.klokah.tw/text/sound/27517/458088.mp3"
"mariivari mamarang, vanai sii “kanavu” kim. ’apaica kari isi, neni sua “navu”?","長輩們回答說因為我們住在navu，透過這個詞彙，什麼是「navu」？","https://web.klokah.tw/text/sound/27517/458089.mp3"
"miseni mataatʉa maatʉa mataa Kanavunavu tamna ngaca’ʉ kari?","為什麼洽巧與麻竹的詞根說法相同？","https://web.klokah.tw/text/sound/27517/458090.mp3"
"vanai kara miaa canpe kita arakacaua ia, sua to’unaa mita ia, ’ituumuru ’inia kanavunavu. iimua, takacicini cu kita “Kanakanavu” misee marisuusuna takacicini?","會是當我們逐漸形成聚落的時候，我們所處的位置有很多的麻竹，所以祖先就自稱「住在麻竹林區的人」？","https://web.klokah.tw/text/sound/27517/458091.mp3"
"nguaci kara isi tavara’ʉn siatuuturu poiisua Kanakanavu? tavara’ʉn pa kara ’apaica cucumeni tumatuuturu? manasʉ te pa mavucungu kinkiʉʉn.","只有這些可以解釋卡那卡那富族的名稱嗎？或者還可以透過別的方式解釋？或許還要繼續再研究。","https://web.klokah.tw/text/sound/27517/458092.mp3"
"siasʉpʉrʉ ’Amirika, cenana 1624 mataarava 1662. ’esi na Taiuan sua kisaa mamarang cau ’Angmu’uʉn(nguai sua cau Hʉran).","西元1624年到1662年，老人家所稱的紐毛人（也就是荷蘭人）領佔台灣 。","https://web.klokah.tw/text/sound/27520/458125.mp3"
"’una niarisinatani. miaasua tanasʉn Kanakanavu ia, ’esi na Na’usurana. sua niarisinata miaasua ia, pasiin kita “Kanakanabu” kisʉʉn.","他們有記載，當時卡那卡那富族的聚落在藤包山。他們的紀錄稱呼我們為 「 Kanakanabu」，","https://web.klokah.tw/text/sound/27520/458126.mp3"
"sua niarisinata Nakasaiana ia “Ciencai’uu” misee. vanai kara sua kariin ia, ’akia “vu” riang isi, imua, koo munasʉ “Kanakanavu” misee?","而中文的紀錄為 「 簡仔霧」，是不是因為他們的發音沒有 「 vu」，才沒有精準的說 「 Kanakanavu」？就不得而知了 。","https://web.klokah.tw/text/sound/27520/458127.mp3"
"ka’anʉ cu tavara’ʉn. noo cucuruin niarisinata isi ia, nimoon cu Namaasia Kanakanavu aracan usʉʉpatʉ mʉna cenana.","這個紀錄若是真實的，那我們卡那卡那富族人住在那瑪夏區域，已經接近四百年了 。","https://web.klokah.tw/text/sound/27520/458128.mp3"
"mataarava masini, koo cu aratʉkʉnʉ nesi Kanakanavu. araavari na ’ʉani cucumeni. sua kari mamarang ia, matiananai moon na Na’usurana.","直到現今卡那富族人就未曾離開這裡到另外的地區 。耆老的說法，超初族人住在藤包山週邊 。","https://web.klokah.tw/text/sound/27520/458129.mp3"
"’una ucani cenana. surumu ’una cau karanana iaavatu macangini. niaranai nanu sua nguani?","突然有外族人來襲，他們是從哪來的？","https://web.klokah.tw/text/sound/27520/458130.mp3"
"Pakiisia kara? ’Aoria kara? nukai cau cucumeni?","是閩南人？平埔族人？或者其他族群的人？","https://web.klokah.tw/text/sound/27520/458131.mp3"
"koo munasʉ mamarang tumatuuturu.","耆老的口語傳說沒有交代清楚，","https://web.klokah.tw/text/sound/27520/458132.mp3"
"tavara’ʉn maa ka’anʉ kani maatʉa kari mita. makaasua cu, rumarʉn nguani tanasʉn Kanakanavu. araavari cau Kanakanavu na ’ʉnai cucumeni. nakai koo makisavangʉ na ’ʉani Namaasia isi.","只知道與我們的語言不同。之後聚落被他們放火燒了，族人只好離開那裡到別處，但是當時的聚落都是在那瑪夏週邊 。藤包山那裡一直被耆老稱為「舊社或舊家」。","https://web.klokah.tw/text/sound/27520/458133.mp3"
"aranai cenana manasʉ 1931, arakacaua cu cau karanana musikarʉ Namaasia.","大約從1931年超，進入那瑪夏區的別族人增多了，","https://web.klokah.tw/text/sound/27520/458134.mp3"
"’ʉtʉmʉkʉnʉ mataa Kanakanavu. mataarava masini, ’ituumuru cu cuku arakukunu cumacʉvʉrʉ nesi.","與卡那卡那富族人住在一起。到如今這裡已然是多族群的生活區域，","https://web.klokah.tw/text/sound/27520/458135.mp3"
"’apaco’e ka’anʉ kita kacaua, nakai munasʉ tavara’ʉn, iikita Kanakanavu ia, nimu’uruu’uru nimoon nesi.","雖然我們人不多，但是可以维定，我們是這裡的先住民 。","https://web.klokah.tw/text/sound/27520/458136.mp3"
"’apaica sinipʉraa mataa tiniturua sehu, te cu kani ara’akia Kanakanavu tamna kari. ’esi cu na “’apitarʉ curu” masini.","根據政府的統計及公告，卡那卡那富族的語言已瀕臨消失了，現在已經是在「極度危險」的處境。","https://web.klokah.tw/text/sound/27522/458153.mp3"
"takacicini tamna kari, ’inmaamia takacicini tavara’ʉ maritakarʉ.","自己的語言只有自己可以救。","https://web.klokah.tw/text/sound/27522/458154.mp3"
"’apaco’e ’una cʉpʉngʉ sehu tia muranʉ, noo ka’anʉ kita takacicini aramia’ʉ. ’akia cau ’esi cucuru mapurai putukikio isi.","政府雖然有心想協助，我們自己若不覺醒，沒有人真正在推動此事，時間不會很久，我們的語言將會消失在這世上。","https://web.klokah.tw/text/sound/27522/458155.mp3"
"ka’anʉ tia miaranau, kari mita, manasʉ cucuru, tia ara’akia na ’ʉani mamane isi.","我們全體卡那卡那富族人要共同思考，","https://web.klokah.tw/text/sound/27522/458156.mp3"
"kavangvang iikita Kanakanavu, te kita pacʉpʉcʉpʉngʉ, tia pakʉnnanu maritakarʉ kari mita? rocu ia tia pacʉpʉnga mita.","究竟要怎樣挽救我們的語言？以下是我們要思考的：","https://web.klokah.tw/text/sound/27522/458157.mp3"
"cani, noo tiain pakaraceniʉn kari mita ia, tia aranai cani pininga, ’uruupaca kavangvang kari Kanakanavu maakari.","一、若想把我們的語言永續流傳，就要從家庭開始使用自己的語言對話。","https://web.klokah.tw/text/sound/27522/458158.mp3"
"cusa, masikanakanavu mamarang, nakai masiNakasaiana maakari mamanu, tia ma’acunu kari mita.","二、長輩們使用族語，但是跟兒女用中文對話，將加速語言的流失。","https://web.klokah.tw/text/sound/27522/458159.mp3"
"turu, noo tiain kiatuuturu kari Kanakanavu ia, moon na tanasa mataa tanasʉn, makariikari mataa cau Kanakanavu. tia mastaan mamanʉng.","三、想要學會族語，最好的方式就是在家裡、在部落，跟族人說卡那卡那富族語。","https://web.klokah.tw/text/sound/27522/458160.mp3"
"sʉʉpatʉ, sua tavara’ʉ pa masikanakanavu mamarang mita, ’akuni tarasangai masikanakanavu, ’apurangrangoo nanamu mita kiatuuturu kamua.","四、還會說族語的長輩們，不要停止說族語，鼓勵我們的後代跟你們學習。","https://web.klokah.tw/text/sound/27522/458161.mp3"
"rima, ’apaco’e ’esi nanu, ’apacʉ’ʉra mataa kincaucaua mita, tia ’uruupaca kari mita parʉʉ’ʉna. ’apaco’e ’una masiriva’ʉ, namune’e pacʉpʉngʉ maraini misee.","五、不論在何處只要與族人見面，就使用族語聊天，縱然會有說錯的時候，不必感到羞愧。","https://web.klokah.tw/text/sound/27522/458162.mp3"
"nʉmʉ, kavangvang mamarang Kananakanʉvu ia, iikita tamna mastaan mamanʉng takituturua. takacicinia arakukunu nguani, kiatuuturu ’inia.","六、所有卡那卡那富族的長輩們，都是我們最好的老師，要主動的跟他們接觸，跟他們學習族語。","https://web.klokah.tw/text/sound/27522/458163.mp3"
"pitu, te kita pacʉpʉngʉ, noo ’akia cu kari mita, nguai cu sua ara’akia cu kavangvang cau Kanakanavu makai ’akia cu cau ’esi murungisaa.","七、我們要警覺當我們的語言消失了，就等於卡那卡那富族人不見了，沒有人在呼吸了。","https://web.klokah.tw/text/sound/27522/458164.mp3"
"aru, noo ka’anʉ cu tavara’ʉ mamanu mita masikanakanavu, te cu roimi, sua nguain ia cau Kanakanavu.","八、當我們不再說族語了，後代們也將跟著忘記我們原本是卡那卡那富族人。","https://web.klokah.tw/text/sound/27522/458165.mp3"
"sia, avara’e marangʉ, nanmarua mataarava mamanu, te kita tavarʉ’ʉ kangvangvang, ’esi cu ’apitarʉ kari mita.","九、不論長者、青年乃至兒童們都要警覺到，我們的語言處境是在極度危險的狀態。","https://web.klokah.tw/text/sound/27522/458166.mp3"
"aranai cenana miaceni, patanganain cu kita sehu, sua iikita ia Kanakanavu cuku. neni vanai kita tavara’ʉ tuiisua ucani cuku?","從去年開始，我們卡那卡那富族已經被政府認定為獨立的民族，我們為什麼可以被認定？","https://web.klokah.tw/text/sound/27522/458167.mp3"
"mastaan tatia vanai ia, ’esi pa ’urupacʉʉn kari Kanakanavu. noo ’akia cu kari mita, te pa kara kita ucani cuku kisʉʉn?","語言還在使用是最大的關鍵，當語言消失了，我們還可以被稱為一個民族嗎？","https://web.klokah.tw/text/sound/27522/458168.mp3"
"’una kisaa kari Kanakanavu, cani ta’avua, cani ngaca’ʉ, cani cupuungana, cani tanasa. sua isi ia, poiisua kavangvang “maatʉa nikianara”.","卡那卡那富族的詞彙有：同一個爐灶；同一個根部；同一個源頭；同一個家屋等。這些說法指涉的都是指「同宗」。","https://web.klokah.tw/text/sound/27524/458182.mp3"
"sua maatʉa nikianara ia, tia maatʉa kavangvang nguani tamna “nganai tanasa”.","只要是同宗的，都會有相同的「家名或家號」。","https://web.klokah.tw/text/sound/27524/458183.mp3"
"nimu’uruu’uru ’uruupaca sinatʉ marisinatʉ poiisua cau Kanakanavu ia, cenana 1647 miaa ’esi pa Taiuan cau Hʉran.","最先使用文字記載卡那卡那富族的，是1647年荷蘭人還在台灣時所留下的紀錄。","https://web.klokah.tw/text/sound/27524/458184.mp3"
"nipatai’ani sinatʉ, makaasia niarisinatani miaasua.","當時他們有如此記載：","https://web.klokah.tw/text/sound/27524/458185.mp3"
"Kanakanavu ’una matuun upitu tanasa.","卡那卡那富族有37棟家屋，","https://web.klokah.tw/text/sound/27524/458186.mp3"
"cani mʉna maimʉʉn upitu cau.","157個人。","https://web.klokah.tw/text/sound/27524/458187.mp3"
"tanasʉn Kanakanavu miaasua ia, ’esi Na’usurana.","當時卡那卡那富族的部落在藤包山，","https://web.klokah.tw/text/sound/27524/458188.mp3"
"nguai sua cʉ’ʉraa mita masini, cara Namaasia cii, Nangisarʉ ri, ciriri na tumacaruru mastaan marʉngʉcai cimʉrʉ.","也就是我們現在所看的，那瑪夏區南沙魯里的上方，呈尖形的最高山上的周邊。","https://web.klokah.tw/text/sound/27524/458189.mp3"
"nakai koo miaasua marisinatʉ upeni nganai tanasa Kanakanavu.","但是沒有紀錄到當時卡族有幾個家氏族的名稱。","https://web.klokah.tw/text/sound/27524/458190.mp3"
"mataarava miaa Ripuun citai, ’una nimakaturu niarisinata, poiisua nganai tanasa mataa upeni.","到了日據時代出現三次，紀錄有家氏族的名稱及數量：","https://web.klokah.tw/text/sound/27524/458191.mp3"
"cenana 1918, ’una maan urucin. cenana 1932, ’una mapusan ucani. cenana 1935, sia maamia miaasua niarisinata.","1918年，有12個。1932年，有21個。1935年，當時的紀錄只有9個。","https://web.klokah.tw/text/sound/27524/458192.mp3"
"mataarava cu minkuo tamna cenana, niarapipiningi nimakarucin niarisinata, cenana 1965, ’una maan uturu. cenana 1995, ’una maan aru.","到了民國的年代，出現兩次相關的紀錄：1965年，有13個。1995年，有18個。","https://web.klokah.tw/text/sound/27524/458193.mp3"
"mataarava masini, sua nganai tanasa mita ia makaasia, ’Amunuana, Ka’angaina, Kapuana, Ka’aviana, Kakapiana, Kacaupuana, Kanapaniana, Kanapangana, Na’upana, ’Ikuana, Napaniana, Numangiana, Navirangana, Na’uracana, Namaitana, Naturingana, ’Utungana. kanganganʉ ia, ’una maan upitu.","到如今我們的家氏族名稱如下：

’Amunuana、Ka’angaina、Kapuana、Ka’aviana、Kakapiana、Kacaupuana、Kanapaniana、Kanapangana、Na’upana、’Ikuana、Napaniana、Numangiana、Navirangana、Na’uracana、Namaitana、Naturingana、’Utungana。總共有17個。","https://web.klokah.tw/text/sound/27524/458194.mp3"
"sua nganai Nakasaiana ia, ’una masini. Siau, Cʉng, Uʉng, Cai, Kong, Fan, Pʉng, Ran, Ciang, Sʉʉ, Cʉn, Iang, Cung, Ii, Cʉʉng, Cin, Uang, Sie, ’una maan aru.","而中文的姓氏，現在有：蕭、鄭、翁、蔡、孔、范、彭、藍、江、施、陳、楊、鍾、余、鄭、金、王、謝。有18個姓氏。","https://web.klokah.tw/text/sound/27524/458195.mp3"
"miana, sua paira tatukusaa Kanakanavu aracakanʉ rʉmʉra ia, iisua sua kisaa mamarang mita “ta’anupua” kisʉʉn. ta’anupua iisua, ka’anʉ makai niarisʉ’ʉra cu tarisi.","卡那卡那富族人以前經常前往狩獵的叢林區域，那些地方就是長輩們所稱的「獵場」。那個獵場並沒有像拉了繩索一樣有界限，","https://web.klokah.tw/text/sound/27526/458204.mp3"
"’una ’inia ’aisan, ’akia! ’akia ’aisan. nakai tavara’ʉ kavangvang cau, aranai cimʉrʉ isi, mataarava cimʉrʉ caruru isa, neni tamna ta’anupua iisua.","沒有！沒有界線，但是大家都有默契，從這個山頭到那個山頭是屬於誰的獵場，","https://web.klokah.tw/text/sound/27526/458205.mp3"
"ka’anʉ mu’upupang makisavangʉ muukusa cau tamna ta’anupua.","不會隨便逾越到對方的獵場。","https://web.klokah.tw/text/sound/27526/458206.mp3"
"makasi mamarang, sua aracakanʉ ia, sasarunai tamna kasakʉna sipungariingari.","老人家說，狩獵是男人很重要的活動，","https://web.klokah.tw/text/sound/27526/458207.mp3"
"’una masiiraru tapaicain. mataa puisia. makai noo tiain arapipiningi aracakanʉ ia, tia maucʉngʉ cʉpʉngʉ. ka’anʉ mapiniipini cʉ’ʉrʉʉn.","有大家遵行的規矩與禁忌。比如出獵之前自己要保持穩重，尤其不可到處誇口說出要打獵，","https://web.klokah.tw/text/sound/27526/458208.mp3"
"ka’anʉ mucacaca masi’upupangʉ, ucaniava ’unain cau kesoni, tia posakisakiri mariivari.","若被問起，也會用隱喻話回應，","https://web.klokah.tw/text/sound/27526/458209.mp3"
"tia takacicini mati’arangʉ siarupaca nakʉvʉ. nakʉvʉ iisua, puisia ’apukʉrʉ naannakʉ nukai mamanu. puisia kangvang karapa’ici.","要靜靜地自己準備出獵裝備，那些裝備都忌諱被婦女或兒童所碰觸。","https://web.klokah.tw/text/sound/27526/458210.mp3"
"mataa kumakʉnʉ tasini nukai matavi’isi. aramia’ʉ totasiarʉ, te pa pasakau pacʉpʉngʉ.","出獵之前忌飲酒及吃辣、吃甜等。","https://web.klokah.tw/text/sound/27526/458211.mp3"
"makananu ’ʉcʉpʉ? tavara’ʉn cu tia kara mamanʉng mucaca miaasua?","早上醒來，先默想做了什麼夢？再確定當日是否出獵？","https://web.klokah.tw/text/sound/27526/458212.mp3"
"noo te cu arapipiningi, tia ’una cau cucumeni, avicin mamanu na maraa araceni ciciri.","尚未出門之前，先請家人將兒童帶往離家稍遠的地方，","https://web.klokah.tw/text/sound/27526/458213.mp3"
"vanai sii ka’icʉpʉn mamanu, manasʉ tia ’una paamuci, makai musurai kari, ma’asʉngʉ nukai mu’ututu.","避免在出發前小孩犯忌諱，如說錯話或打噴嚏、放屁等，","https://web.klokah.tw/text/sound/27526/458214.mp3"
"noo mucanʉ cu sasarunai ia, ’apui’iʉn cu mamanu. tia muukusa ta’anupua cacanʉ, ’una urucin marʉkurapʉ tia aririanʉn.","等打獵的人出發了再把小孩帶回家。前往目的地途中要特別注意兩種動物，","https://web.klokah.tw/text/sound/27526/458215.mp3"
"ucani ia vunai, puisia kani ’una vunai tatia, matasa’ai na tia tapaicaa cacanʉ.","一個是蛇類，忌諱有大蛇橫躺在通行的道路上，","https://web.klokah.tw/text/sound/27526/458216.mp3"
"makasi mamarang, ’esi kani posakiri tumatuuturu, aka ’incu. ka’anʉ tia mamanʉng mucaca","老人家會說那是一種不宜前行的暗示。","https://web.klokah.tw/text/sound/27526/458217.mp3"
"ucani pa ia, tia tumatimana mataa mincau tapinange sisini. makananu nguani tamna riang mataa mingane?","另外要聽、要觀察綠繡畫眉鳥的叫聲及其飛行方向，","https://web.klokah.tw/text/sound/27526/458218.mp3"
"sua cucuru tarakanangʉ isi mamarang ia, tavara’ʉ nguani ’apaica cini’ʉrani, pacʉpʉngʉ tia makananu siacacana?","老練的獵人，都會從這些徵兆中，決定下一步要如何行動。","https://web.klokah.tw/text/sound/27526/458219.mp3"
"’apaco’e miana cu kangvang siaputukikioa isi, nakai sua isi ia, iikita tamna niurina kavangvang.","雖然這些已經是過往的事情了，但這都是我們的習俗。","https://web.klokah.tw/text/sound/27526/458220.mp3"
"sua Kanakanavu tamna niurina cocua tanasʉn ia, ’una Ra’ani, Karani, Vasʉ, ’ʉrʉvʉ mataa mamarurang.","卡那卡那富族傳統的聚落組織，有首領、副首領、征帥、祭司以及長老群。","https://web.klokah.tw/text/sound/27527/458221.mp3"
"sua Ra’ani ia, makai tanasʉn tamna navungu. nipurai ’apuciri mamarurang.","首領就像是部落的領頭，是由長老群推舉出來的。","https://web.klokah.tw/text/sound/27527/458222.mp3"
"paira sua nipuraia tuiisua Ra’ani ia, nguain tamna cenana ia, mataarava cu kangvang mamarurang. nakai tia musutanpʉ nguain tamna macʉrang.","他的年齡也已達到長老群的歲數。但是他必須有足夠的智慧，","https://web.klokah.tw/text/sound/27527/458223.mp3"
"tavara’ʉ tia pakʉnnanu marivivici cau Kanakanavu cumacʉvʉrʉ. tia pomanʉngʉn cau nguain tamna siapungariingari. sii, tia kiatuuturu ’inia kavangvang cau.","知道如何帶領卡那卡那富族人成長。他的行為要受到大眾的敬重，因為大家都會以他為學習的對象。","https://web.klokah.tw/text/sound/27527/458224.mp3"
"mastaan kasakʉnʉʉn ia, tia ’una katʉʉtʉa cʉpʉngʉ. noo marapusuin cau, ’una pa’anunga, ’una nipaamuci ia, tia nguain marivivini maka’uarʉ nukai mapacu.","最重要的必須有公正的心。若民眾有紛擾、有爭論、有犯錯，他是最後的仲裁者，要去訓誡或懲罰。","https://web.klokah.tw/text/sound/27527/458225.mp3"
"sua Karani ia, Ra’ani tamna ikara. tia makai Ra’ani tamna anani nukai iriri ramucu. Ra’ani nipatanganai ’inia, tuiisua Karani. iimua, noo tarasangai cu Ra’ani ia, kipapa kangvang nguain tarasangai.","副首領是首領的助手，如同是首領的左右手。由首領指定他擔任。所以當首領休息了，他也會跟著請辭。","https://web.klokah.tw/text/sound/27527/458226.mp3"
"sua Vasʉ ia, tia maraa nanmarua. ’una musutanpʉ ’iintasʉ. sii noo ’unain macangini ia, tia nguain marivivici nanmarua mita.","擔任征帥的要比較年輕，有足夠的力量與膽識。當有征戰的時候，他要帶領年輕的族人保護我們的部落。","https://web.klokah.tw/text/sound/27527/458227.mp3"
"miaacara tanasʉn Kanakanavu. ka’anʉ tantaniara ’una Vasʉ, ’inmaamia noo macangini ia, matanganai Ra’ani, tia neni tuiisua Vasʉ.","征帥不是經常的存在，僅在可能有作戰時首領指定由誰擔任。","https://web.klokah.tw/text/sound/27527/458228.mp3"
"sua ’ʉrʉvʉ ia, ’apaica nguani ’ʉcʉpʉ mataa tinaravai tuiisua ’ʉrʉvʉ. ka’anʉ mu’upupangʉ arapipining. iimua, ’una tacini mataarava taturu. ’apanapa ’akia kavangvang.","祭司是透過夢境與靈性才可以擔任的。不是隨隨便便就出現，所以有時一至三人。有時連一位都沒有。","https://web.klokah.tw/text/sound/27527/458229.mp3"
"sua mamarurang kisʉʉn ia, paira makisavangʉ cu maimʉʉn cenana. cani cupuungana tanasa ia, tia ’una tacini. sua nguani ia sikara mamarang mastaan marʉngʉcai.","所謂長老群通常已過五十歲。每一個家族至少有一位。","https://web.klokah.tw/text/sound/27527/458230.mp3"
"iimua, “mamarurang” kisʉʉn. noo ’unain tia putukikuioa tatia, tia mu’uruu’uru nguani matacuvucuvungu makariikari.","他們是長輩之中的最高端，所以被稱為mamarurang。他們會先聚集起來討論。","https://web.klokah.tw/text/sound/27527/458231.mp3"
"noo maatʉa cu cʉpʉngʉ ia, ’apaica cu nipukarikaria sua Ra’ani. marivivici kavangvang cau Kanakanavu putukikio.","當想法一致了，首領就會按照決議，帶領眾人去執行。","https://web.klokah.tw/text/sound/27527/458232.mp3"
"miaa ’akia pa kisaa mita masini “kuka” ia, makaasia kita Kanakanavu cumacʉvʉrʉ.","當我們現在所稱的「國家」還沒有存在的時候，我們卡那卡那富族就是這樣生存的。","https://web.klokah.tw/text/sound/27527/458233.mp3"
"miana, ’akia pa sinatʉ mita. masiiraru ’akia niarisinata poiisua iikita Kanakanavu tamna horecu. ’akia kavangvang sua tia putukikio horecu kesacu.","往昔我們還沒有文字，當然就沒有以文字書寫有關卡那卡那富族的律法，也就沒有執行法律的警察人員。","https://web.klokah.tw/text/sound/27528/458234.mp3"
"nakai ’una kita niurina. ’apaica kita cenana, takutavara’ʉ neni cu tia kamanʉnga takacicini. sua isi ia, ’esi cu aracan makai iikita tamna horecu.","但是我們有傳統，我們依循年齡制度，就可以知道自己該做什麼？","https://web.klokah.tw/text/sound/27528/458235.mp3"
"makaasia iikita tamna niurina, cani, marunganai cenana, kamanumanuʉn mataarava ucani cenana.","這些很接近就是我們的律法，傳統規則如下：嬰兒取名期：出生至一歲內。","https://web.klokah.tw/text/sound/27528/458236.mp3"
"tia kaisisiʉn tumatuuturu tamu nikianara. ’una niarapipiningi vo’oorua ’a’ai. tia patanganain, tia takutavara’ʉ matakuviri, muuciri mataarava mucaca.","期間要舉行祭告祖先的儀式、完成命名、學會翻身、站立、開始學走路。","https://web.klokah.tw/text/sound/27528/458237.mp3"
"cusa, mamumuarʉ cenana, urucin cenana mataarava maan cenana. tia takutavara’ʉ maraa mara’an mucaca, arapana’ʉ, mataa siacʉvʉrʉ tamna siasima’ʉ.","悠閒幼童期：二歲至十歲。學會快走、跑步及與生活有關的玩耍。","https://web.klokah.tw/text/sound/27528/458238.mp3"
"turu, araurini cenana, maan mataarava maan aru cenana. tia patanamʉ muukusa maraa aracan aracakanʉ. tia arakukunu moon na Cakʉrʉ, kiatuuturu makananu miaacara tanasʉn, kiatuuturu makananu cumacʉvʉrʉ.","茁壯少年期：十歲至十八歲。學習小型及近程狩獵、十五至十八歲集體至聚會所接受訓練，學會謀生及保護部落的技能。","https://web.klokah.tw/text/sound/27528/458239.mp3"
"sʉʉpatʉ, nanmarua cenana, maan aru mataarava mapusan cenana. tia kaisisiʉn nimararupang. tuiisua cu tanasʉn tamna ’iintasʉ ’ucu.","精壯青年期：十八歲至二十歲。完成「成年禮」，為部落武力支柱。","https://web.klokah.tw/text/sound/27528/458240.mp3"
"rima, marirupangʉ cenana, mapusan mataarava matuun cenana. tʉni cu muru’ucangʉ. nguai pa tanasʉn tamna ’iintasʉ ’ucu.","成年適婚期：二十歲至三十歲。成婚，仍為部落武力主力。","https://web.klokah.tw/text/sound/27528/458241.mp3"
"nʉmʉ, kakanaa’ua cenana, matuun mataarava masʉpatʉnʉ cenana.","成年傳承期：三十歲至四十歲。","https://web.klokah.tw/text/sound/27528/458242.mp3"
"putukikiuo ’apakʉnʉ cani pininga. ’apacʉvʉrʉ nanamu.","負責家庭生活並養育後代。","https://web.klokah.tw/text/sound/27528/458243.mp3"
"pitu, marangʉ cenana, masʉpatʉnʉ mataarava maimʉnʉ cenana.","穩重壯年期：四十歲至五十歲。","https://web.klokah.tw/text/sound/27528/458244.mp3"
"marivivici kakanaa’ua mataa nanmarua, kamanʉngʉ tanasʉn tamna putukikioa.","要帶領部落的成年及青少年執行公共事務。","https://web.klokah.tw/text/sound/27528/458245.mp3"
"aru, mamarurang, maimʉʉn cenana muaacara.","頂級長老期：五十歲以上。","https://web.klokah.tw/text/sound/27528/458246.mp3"
"tanasʉn tamna ’aruvu. tia matipa mamarurang tamna makariikari.","如同部落的屋頂，要參加部落長老會議。","https://web.klokah.tw/text/sound/27528/458247.mp3"
"’esi na Namaasia cii, ’una ucani nungnung. nungnung Tangaanua kisʉʉn. sua nungnung isi ia, nipatanganai Kanakanavu.","在那瑪夏區有一條溪流叫做達卡努瓦溪，這個溪流的名稱是卡那卡那富族命名的。","https://web.klokah.tw/text/sound/27529/458248.mp3"
"’apaica Kanakanavu matanganai to’unaa tamna niurina. pacʉpʉngʉn nganai isi ia, manasʉ niaranai “ngaanua” kisʉʉn karu, nakai karu naumani sua iisua? ’una pa kara masini?","按照本族人為處所命名的習慣，推斷此名稱很可能與一種叫ngaanua的植物有關。但那是何種植物？現在還存在嗎？","https://web.klokah.tw/text/sound/27529/458249.mp3"
"maamia curu! iikita masini, ’akia cu cau tavara’ʉ. nakai tavara’ʉ kita kavangvang. nimiaranau cu kita Kanakanavu, arakukunu mataa nungnung isi.","很遺憾！我們現在的族人已無從了解了。但是大家都很清楚，這條溪流與本族有緊密的關係。","https://web.klokah.tw/text/sound/27529/458250.mp3"
"vanai sii, tanasa mita, ’umoo’uma mita, aracan kavangvang mataa nungnung isi. siarupaca mita canumu, niaranai kavangvang na nungnung isi.","因我們的住家、田園等，都在此溪流的周邊。我們使用的水，幾乎都是來自於此溪。","https://web.klokah.tw/text/sound/27529/458251.mp3"
"iimua, na to’urua minkuo masiʉn aru cenana, nguai miaa koo pa iaavutu sooraru “mʉrakʉ”.","所以在民國98年之前，也就是還沒有發生「莫拉克」颱風之前，","https://web.klokah.tw/text/sound/27529/458252.mp3"
"makasi cau Kanakanavu, te mita iacarʉʉn nungnung isi. ’apapuciri poiisua miaacara nungnung tamna sinatʉ.","卡那卡那富族人決定保護此溪流。訂定了保護溪流的公約，","https://web.klokah.tw/text/sound/27529/458253.mp3"
"’apaica cu niarisinata putukikio. tantaniara cau kiutu muukusa ’inia sumasʉrʉcʉ.","大家一致遵。並且每天派有人巡守，","https://web.klokah.tw/text/sound/27529/458254.mp3"
"tumatakʉʉtakʉ cʉnʉ, mungʉtʉnʉ mariinguna karu, pusu’a’anʉ matimanʉngʉ vatu. mamanʉng cu canumu maica ’inia.","砍除雜草、枯枝，把亂石擺放整齊，讓水流通暢。","https://web.klokah.tw/text/sound/27529/458255.mp3"
"manasʉ ka’anʉ pa uturu vuanʉ. nungnung iisua, makai ’una cu vo’oorua ngisaa. niara’ituumuru kangvang monoon na canumu marʉkurapʉ. makai vutuukuru, ’arasakai, ’apasʉ…,","大約不到三個月的時間，溪流似乎有了新的生命。魚蝦蟹等水中生物也增多了，","https://web.klokah.tw/text/sound/27529/458256.mp3"
"makaasua murungisangisaa ka’anʉ tia tarasangai. cucuru kacangcangarʉn!","那種生生不息的感覺，真是令人舒暢啊！","https://web.klokah.tw/text/sound/27529/458257.mp3"
"kavangvang ka’inia cau. nukai niaranai ’ʉnai cucumeni cau. noo maicain nungnung iisua, pomanʉngʉ kavangvang cumacʉ’ʉra.","不管是在地人或外地的遊客經過這裡，尊敬的心油然而生。","https://web.klokah.tw/text/sound/27529/458258.mp3"
"makasi kavangvang cau, sua ’ʉnai nesi ia, to’unaa mita cumacʉvʉrʉ.","大家都說，這裡是我們生存的地方，","https://web.klokah.tw/text/sound/27529/458259.mp3"
"te kita ’ʉtʉmʉkʉnʉ miaacara ’inia. masii, sua makaasia maningcau ’ʉnai ia, tavara’ʉn macuvungu na nanamu mita.","大家都有責任保護它，讓這美好的景象一直綿延到後代。","https://web.klokah.tw/text/sound/27529/458260.mp3"
"’una Kanakanavu tamna sikaisisi, “Karianasau” kisʉʉn. tia kaisisi noo koo pa rumarapʉ vina’ʉ. iimua, sua kaisisi iisua ia, pananai moo’uma kisʉʉn.","卡那卡那富族有一種儀式稱為Karianasau，是在小米播種之前要舉行的。所以也稱它為開工的儀式。","https://web.klokah.tw/text/sound/27531/458271.mp3"
"’apaica kaisisi isi, takutavara’ʉn neni niurina umʉmʉka mita. ’una niurina kari makasi, sua vina’ʉ ia, nivua kitana Tapucarake.","從這個儀式，可以了解我們傳統農作有哪些。相傳本族的小米是由名為Tapucarake的人群所給的。","https://web.klokah.tw/text/sound/27531/458272.mp3"
"ti’ingai kani tina’aniin sua nguani. monoon na tarako ’ʉnai cumacʉvʉrʉ. miaa araceni miana, ’una kani cau Kanakanavu. natia tikirimi kʉkʉna, nimoon na cimʉrʉ rʉmʉra kumakokoru. koo mataangiri!","據傳他們身材矮小，生活在地洞裡面。遠古時代，有族人為了尋找食物，在山上的叢林裡隨意挖掘。","https://web.klokah.tw/text/sound/27531/458273.mp3"
"nikoru kee Tapucarake tamna tarako ’ʉnai. nimatapaari’i musikarʉ na nguani tamna tanasʉn. nimoon cu ’inia nguain macasʉ taniara. kiatuuturu makananu nguani mumʉkʉ.","Tapucarake所住地洞，掉入他們的聚落裡面。他在那裡住了一段時間。跟他們學習農作。","https://web.klokah.tw/text/sound/27531/458274.mp3"
"miaa te cu aratʉkʉnʉ nguain ia, nimova ’inia rapʉ vina’ʉ. aranai miaasua, sua vina’ʉ ia, tuiisua iikita tamna mastaan kasakʉnʉn kʉna. patangiriʉn cumacʉ’ʉra!","離開的時候贈送了小米種籽給他，從那時開始，小米成為我們最重要的糧食，非常慎重的看待！","https://web.klokah.tw/text/sound/27531/458275.mp3"
"aranai tia ka’umoo’uma, mataarava te cu marivina’ʉ. ’apusikarʉ na kuvau, tia ’apaica kangvang masiiraru kaisisia.","從開墾到小米收割完成，放入穀倉，都有一定的儀式。","https://web.klokah.tw/text/sound/27531/458276.mp3"
"noo niatʉnʉ cu tia ka’umo’umaa ’ʉnai ia, tia mara capuku cumacakaʉcakʉ na cikiringain. ’una cu cukanang iisua. tavara’ʉ cu cau, sua ’ʉnai iisua ia, ’una cu cauin.","首先要找尋適當的墾地。位置選定之後，要在周圍插上打結的芒草，有了那個標誌，他人就知道此地有人要耕作。","https://web.klokah.tw/text/sound/27531/458277.mp3"
"tikirimi mamanʉngʉ sini’ʉcʉpʉa taniara, arakukunu cani pininga muukusa ’umoo’uma kaisisi Karianasau. taniara miaasua, tia mavici tammi mataa tanʉkʉ tamna tani, umʉkʉn na cikiiringa ’umoo’uma.","在夢境好的一天，全家人前往耕地進行Karianasau的儀式。通常當天會帶地瓜、芋頭的種苗，種植在小米田的周邊。","https://web.klokah.tw/text/sound/27531/458278.mp3"
"matirupangʉ rumarapʉ. noo aratʉmʉ cu vina’ʉ. sua tamu’iarʉ cau ia, mumʉkʉ pa kuia, kiuri, tangtang, nʉpʉʉnʉpʉ, natʉngʉ sua iisua ia, tavoo kisʉʉn kavangvang.","播種完等小米發芽了，勤勞的人會進一步種植瓜類、豆類、葉菜類等，這些都統稱為tavoo。","https://web.klokah.tw/text/sound/27531/458279.mp3"
"sua umʉka kamacu’u ia, ’una maangasʉ, ringking, siaritungu, tʉvʉsʉ. miaasua sua navatʉ, ’ʉngnan, ’arikuriki, nimoon na taira tinakacicini aracʉvʉrʉ.","種植的果類的有芒果、龍眼、木瓜、香蕉、甘蔗等。當時的笆樂、桑果、蕃茄等，大多為野生的。","https://web.klokah.tw/text/sound/27531/458280.mp3"
"aranai miaa Ripuun pa citai. kacanaa cau cumacancu. makasua cu, ’una cu to’unaa pu’a vʉra. ka’anʉ cu cau pareekava.","從日據時代開始曾經耕田插秧。之後因有地方買米了，族人就不耕田了。","https://web.klokah.tw/text/sound/27531/458281.mp3"
"masini sua umʉka cau ia, mu’uruu’uru pacʉpʉngʉ, tavara’ʉn kara ’apu’ʉʉn puiri vaantuku?","現在族人農作的優先考慮是否可賣錢？","https://web.klokah.tw/text/sound/27531/458282.mp3"
"iimua, arapipiningi cu namnam, manman, ’ume, civu’u…, ’apaica cu kanaasia, karananana umʉka cau. cucuru niara’ituumuru, macakuarʉ.","所以出現了生薑、辣椒、烏梅、竹筍等等。隨著不同的季節，會出現不同的農作，的確是比往昔豐富多了。","https://web.klokah.tw/text/sound/27531/458283.mp3"
"’una kari Nakasaiana makasi, “aracan na cimʉrʉ, mikaacara cimʉrʉ kumakʉnʉ. aracan na niatuumura canumu, mikaacara niatuumura canumu kumakʉnʉ.”","中文有一句話說「靠山吃山、靠海吃海」，","https://web.klokah.tw/text/sound/27533/458292.mp3"
"iimua, monoon na karanana to’unaa, arapiningi cu karanana siakʉnʉ tamna uʉnhua. poiisua kʉkʉna, manasʉ te cu pasakau Kanakanavu ’apurangrang takacicini.","所以住在不同的地方，就會發展出適合當地的飲食文化。說到吃的，卡那卡那富族人不免就會得意起來，","https://web.klokah.tw/text/sound/27533/458293.mp3"
"vanai sii, kacaua cu cau makasi, komanʉngʉ kani kita. paira kangvang mamarang mita, maka’uarʉ kitana, “sua tamu’iarʉ ia, ka’anʉ ara’akia kʉnain”.","因為大家公認卡那卡富族人對吃的蠻講究的。我們的長輩們也經常勉勵說「勤勞的人總不會缺吃的」。","https://web.klokah.tw/text/sound/27533/458294.mp3"
"’ituumuru tavara’ʉn sipukarikariʉn poiisua kʉna mita, nakai sua paira parʉrʉ’ʉn mamarang mita kʉna ia, pepe mataa cunuku. makaasua kʉna ia, uturu siakamanʉnga mita.","我們值得一提的特殊食物種類很多。以下是族人長者所偏愛又常被懷念的食物。米糕，卡族的米糕有三種做法，","https://web.klokah.tw/text/sound/27533/458295.mp3"
"niarupaca kavangvang parai kamanʉngʉ ia, pepe kisʉʉn. sua mastaan mamanʉng pepe ia, tia tapunia, takupiriipiri cʉ’ʉrʉʉn.","用純糯米糕製成的叫pepe。頂級的pepe黏度要夠，顏色要純白而晶瑩剔透。","https://web.klokah.tw/text/sound/27533/458296.mp3"
"tiuruʉn ti’ingi niisʉ’a matavi’isi ’umu tanare. iisua sua ka’anmana mamanu.","沾一點甜的花生粉，就是孩童的最愛了。","https://web.klokah.tw/text/sound/27533/458297.mp3"
"sua nipasumʉkʉn tammi nukai tavʉnʉvʉnʉ ia, cunuku kisʉʉn mita. tia parionʉn poociri kavangvang. noo arikʉrʉn cu ia, ’apusikarʉn cu kangvang tumatiuru.","另外兩種米糕叫做cunuku。參有地瓜或青蕉。同樣都要經過蒸煮再混在一起摏搗。","https://web.klokah.tw/text/sound/27533/458298.mp3"
"kovucʉrʉkʉn kʉnʉn, musutanpʉ kʉnʉn noo ’una araceni tia tukusaa. noo tiain kumakʉnʉ pepe nukai cunuku, nguai sua ma’aakasʉ vutuukuru mataa ’aramʉ, mastaan mamanʉngʉ siapucamai. ’una pa!","吃了很有飽足感，很適合遠行的食物。族人認為吃米糕配上鹹魚、鹹肉，是最恰當不過的了。","https://web.klokah.tw/text/sound/27533/458299.mp3"
"iikita Kanakanavu cucuru manmaan, niaranai canumu marʉkurakurapʉ.","另外本族人特別喜愛溪裡面的生物。","https://web.klokah.tw/text/sound/27533/458300.mp3"
"inmaamia ararira, kavangvang vutuukuru, ’arasakai, camai mita kavangvang. makaasua kangvang sua monoon na canumu kunamʉ.","除了烏龜、鱉之外，其他的魚蝦，幾乎都是本族人的菜單。","https://web.klokah.tw/text/sound/27533/458301.mp3"
"kacaua iikita Kanakanavu saihu maramʉ kunamʉ. ’apaica kanaasia, taniara, to’unain, tapasʉin, ’apu’iarʉ maramʉ. niarupaca kunamʉ po’ucipin ’au ia, kisaa mamarang mita, sa’o’o pakaringangatʉ.","包含水中的川苔。對川苔的採集，多數本族人經驗豐富又挑剔。依季節、時辰、地點、色澤、大小等仔細挑選，熬煮成羹湯後視為極品。","https://web.klokah.tw/text/sound/27533/458302.mp3"
"’au makaasua ia, macaru na ivici, ka’anʉ ma’angiirisi. iimua, pasiin mita kangvang sua ’au iisua, ’au pakamamanʉng tina’an.","那種湯滑嫩、無油脂，所以我們也稱之為健康湯。","https://web.klokah.tw/text/sound/27533/458303.mp3"
"mataarava masini, noo pasiin mita mamarang, tia kara kasu kumakʉnʉ maitangrau? manasʉ tia kacaua marivʉrʉʉvʉrʉ navunguin, sosomanpe!","即使到目前為止，我們對長一輩的老人家說，要請他吃麥當勞，多數人可能搖搖頭說謝謝了，","https://web.klokah.tw/text/sound/27533/458304.mp3"
"makaa’ʉna taniara kʉcʉ misee. nakai noo pasiin musu, te ku ’apakʉnʉ kasua cunuku.","下一次好了！但是你若提到請他吃米糕，","https://web.klokah.tw/text/sound/27533/458305.mp3"
"’una pa ma’aakasʉ vutuukuru, ’aramʉ, sua ’au ia, niisʉ’a ’arasakai, ’apasʉ, kunamʉ, tia macangcangarʉ mamarang tamna capai, mariivari kasua, makausin ia, pakavura kʉcʉ!","有鹹魚、鹹肉，再配上川苔蝦蟹湯，老人家一定面帶高興的表情說，那就快點啊！","https://web.klokah.tw/text/sound/27533/458306.mp3"
"carapung ’angici. niarupaca kava vutunu kamanʉngʉ. tia makacarapung, sii noo maica rʉmʉra ia, ka’anʉ tia musuvakʉrʉ navungu. matipa kaisisi nukai ’una matacuvucuvungu tatia.","皮帽，由鹿皮製成，在叢林裡活動時保護頭部不受傷。參加祭典或有重要活動時，","https://web.klokah.tw/text/sound/27535/458317.mp3"
"tia mumʉnʉ masinang narangiri na navungu. sua nimararupangʉ cu sasarunai ia, tavara’ʉ cumacʉkʉʉcʉkʉ na navungu ucani mataarava usʉʉpatʉ aapungu.","帽沿前額加紅布條，一般族人插上源自鷹隼類及藍腹鷴長羽毛1～4根，","https://web.klokah.tw/text/sound/27535/458318.mp3"
"Ra’ani mataa mamarurang tavara’ʉ cumacʉkʉʉcʉkʉ unʉmʉ mataarava aru. aapungu iisua ia, niaranai takʉkʉa mataa taruasʉ.","首領及長老級可插6～8根，所以從插有幾根羽毛大概可以認出他的歲數，","https://web.klokah.tw/text/sound/27535/458319.mp3"
"iimua, upeni cinicʉkʉcʉkʉa aapungu? tarakanangʉn cu manasʉ upeni nguain tamna cenana, mataa nikamanʉngain na tanasʉn.","以及他對部落的貢獻。","https://web.klokah.tw/text/sound/27535/458320.mp3"
"tikuru, masinang piningiin, tavaacuku sikarain.","上衣，通常為大紅，內襯為藍色。","https://web.klokah.tw/text/sound/27535/458321.mp3"
"sarai tavaarunga, niarupaca ngiri ʉrangʉ tumatapini sarai. tasʉ’a arivivicia maraa ti’ingai nonoman.","胸袋，以麻繩編織而成的，掛於胸前，通常置放隨身攜帶的小器具。","https://web.klokah.tw/text/sound/27535/458322.mp3"
"’aruvai, niarupaca ta’ʉrʉm narangiri kamanʉngʉ. mataarava ’ʉvʉ sikacasʉin.","腰裙，以黑布製成，長及膝。","https://web.klokah.tw/text/sound/27535/458323.mp3"
"’angici pa’apira, niarupaca kava vutunu nukai takuisi mupucupucu kamanʉngʉ. mataarava ta’ica sikacasʉin.","皮背心，以鹿皮或山羊皮鞣製而成，長及臀下。","https://web.klokah.tw/text/sound/27535/458324.mp3"
"pa’apira tatia, maatʉa, niarupaca kava vutunu nukai takuisi mupucupucu kamanʉngʉ. pa’avu mataa pa’anivi ’ʉcanʉ.","皮披肩，同樣以鹿皮或山羊皮鞣製而成，有保暖及遮雨功能。","https://web.klokah.tw/text/sound/27535/458325.mp3"
"ikuruta, siarupaca noo ’uma’anupu nukai macangini.","皮套袖，追獵或征戰時保護手臂。","https://web.klokah.tw/text/sound/27535/458326.mp3"
"’angici vankavuka, aracakanʉ mataa macangini ia, ka’anʉ matikuru ’aruvai, vankavuka maraa munasʉ mangariingari.","皮吊褲，狩獵或征戰時不穿腰裙，著長褲活動較方便。","https://web.klokah.tw/text/sound/27535/458327.mp3"
"sapaaniri mataa vavuni, tia maraa mavuuca’ʉ. iimua maraa mamanʉngʉ niarupaca kava takuisi.","皮革鞋和獵囊，因需要柔軟性，故以山羊皮製成最佳。","https://web.klokah.tw/text/sound/27535/458328.mp3"
"sasarunai tamna sasanang ia, ’una aapungu. ’una usʉ’ʉn na punu’u, tʉkʉ, navungu, si’ipi.","男性傳統飾物除羽毛外，有額帶、耳墜、頭飾、腕飾等，","https://web.klokah.tw/text/sound/27535/458329.mp3"
"iimua, makasi mamarang mita. sasarunai Kanakanavu miana, mastaan kani sua na naannakʉ ’ituumuru sasanang.","據傳以往本族的男士較女子有更多的飾物。","https://web.klokah.tw/text/sound/27535/458330.mp3"
"miaa tunganganʉn pa kita “Cou” kisʉʉn ia, kaTapangʉ, Kanakanavu, Na’aarua. uturu cau karanana, ’una kangvang “Cakʉrʉ”. manasʉ ’una maatʉa niurina ’inia, nakai sua nganain ia, karanana kangvang.","被統稱為「鄒族」的時代，阿里山鄒族、卡那卡那富族、拉阿魯哇族三族都有「聚會所」，傳統及當下的功能或象徵意義也相近，但各自有名稱。","https://web.klokah.tw/text/sound/27537/458342.mp3"
"mataarava masini, iikita uturu cuku, ’una pa kangvang Cakʉrʉ. miaa miana pa, ’una na tanasʉn nipuciria “taru’an taraceni”.","更早期部落還建有「瞭望台」。因為要望向遠處觀察周邊的動靜，","https://web.klokah.tw/text/sound/27537/458343.mp3"
"siarupaca taraceni mincau cau cucumeni. iimua, tia ngʉngʉʉcara to’unain. aranai miaa Ripuun citai, ’akia cu makaasua nipuciria.","所以它的位置都在高處。日治時代起幾乎未曾再現了。","https://web.klokah.tw/text/sound/27537/458344.mp3"
"Kanakanavu tamna tanasa paira monoon na taningninga vʉcʉke cimʉrʉ. sua siarupaca katatanasa ia, ’ucu karu, to’umangʉ ’anivi, rʉ’ʉ ’aruvu.","卡族的家屋喜建築在山腹坡地的小台地上。主要建材為木柱、竹牆、茅屋頂。","https://web.klokah.tw/text/sound/27537/458345.mp3"
"’apaica ’ʉnai ’inia, kamanʉngʉ macasʉ nukai mavakan tanasa. sua ’aravang tanasa ia, ’una ta’avua, papasarʉ, tatarʉ.","依地形有縱深、長型或寬型。室內有石灶、吊棚、床等。","https://web.klokah.tw/text/sound/27537/458346.mp3"
"niarisinata Ripuun miana ia, ’una kani na sikara ’aravang, ta’avunua niaraka cau cani pininga. nakai, kesoniʉn ’esi pa mamarang masini.","日治時期的文獻紀錄，室內還有埋葬先人的場所。但是請教現存的老人家，都已無此方面的記憶。","https://web.klokah.tw/text/sound/27537/458347.mp3"
"’akia cu kavangvang atʉnʉngʉ isi. tanasa tamna sikatatiain ia, ’apaica papeni cau cani pininga?","家屋的大小主要依居住人口數而定。","https://web.klokah.tw/text/sound/27537/458348.mp3"
"miaa canpe Taiuan kuangfu ia, Kanakanavu tamna tanasa, makai pa miaa Ripuun pa, nakai sua sikarain ia, niarakaranana cu ti’ingi, miana ia, ucani maa tatarʉ, ’ʉtʉmʉkʉnʉ na ucani tatarʉ cani pininga.","光復初期卡族人家屋建材和屋內空間結構與日治時期的家屋大致上沒有太大的差別。不過屋內空間結構開始有了變化。","https://web.klokah.tw/text/sound/27537/458349.mp3"
"aranai miaasua, niarati’ingai tatarʉ. nakai niara’ituumuru urucin mataarava uturu sua tatarʉ. mataa paru’anivi cu.","以往僅一個床鋪，全家人睡大通鋪。之後床鋪變小但多出二至三個，而且出現了隔間。","https://web.klokah.tw/text/sound/27537/458350.mp3"
"una pa, naru’u! noo ’unain cau niaraka ia, ka’anʉ makai miana, ’avunuʉn na ’aravang tanasa. ’avunuʉn cu na cikiiringa ’umoo’uma.","另外對往生的家人，曾有「室內埋葬」的習俗，也開始埋葬於田園的角落了。","https://web.klokah.tw/text/sound/27537/458351.mp3"
"miana, Kanakanavu tamna naannakʉ. siarupacain sasanga, ’una usʉ’ʉn tʉkʉ, ʉ’ʉrʉ, sipi’i mataa tavaarunga. makaasia sua tikuru.","往昔卡那卡那富族的女性飾物，有耳飾、頸飾、腕飾、胸鍊珠等，服飾表現如下：","https://web.klokah.tw/text/sound/27539/458365.mp3"
"cirupu navungu, paira ’uruupaca ta’ʉrʉm narangiri, takuciuʉn na navungu.","頭巾，通常以黑布製成，纏於頭部，","https://web.klokah.tw/text/sound/27539/458366.mp3"
"’apusikarʉn kavangvang vʉkʉsʉ. masii munasʉ putukikio. vʉcʉranga, naannakʉ tamna carapung sua iisua.","頭髮也纏到裡面，方便工作。頭飾，也是女性的帽子，","https://web.klokah.tw/text/sound/27539/458367.mp3"
"noo matipain kaisisi, nukai ’una kasakʉnʉn matacuvucuvungu. musʉ’ʉ na vʉcʉranga karananana vungavung.","盛典時穿戴，週圍以各種花環裝飾，","https://web.klokah.tw/text/sound/27539/458368.mp3"
"miaasua, noo matacuvucuvunguin naannakʉ ia, cucuru maningcau cʉ’ʉrʉʉn.","女性當下若聚在一起，的確看起來很美麗。","https://web.klokah.tw/text/sound/27539/458369.mp3"
"tikuru, miana, ’akia pa miaasua sipitukucu. umʉnʉn. mataarava vʉcʉkʉ sikacasʉin. satupu, miana, ’una kangvang sasarunai tamna satupu. nakai sua naannakʉ tamna satupu ia, anani mataa iriri urucin. kanganganʉn patikuruʉn.","上衣，早期沒有紐扣，用綁的，長度及於腹部。

腰裙，以往男性也有腰裙，女性的腰裙左右兩片上下搭配。","https://web.klokah.tw/text/sound/27539/458370.mp3"
"tapisi, sua ta’ʉrʉm ia, paira siarupaca putukikio. sua tavaacuku ia, pakikuruʉn noo mamumuarʉ taniara matacuvucuvungu. ’una siamʉnʉ ’inia, ʉmʉnʉn na kʉkʉ.","膝褲，黑色的經常用來工作，而藍色的用來平日聚會的場合，有絆帶，缚結於小腿。","https://web.klokah.tw/text/sound/27539/458371.mp3"
"miaa tunganganʉn pa kita Cou kisʉʉn ia, tikiru mita sasarunai mataa naannakʉ. te cu maatʉa mataa kaTapangʉ. makariikari cau Kanakanavu, pacʉpʉcʉpʉngʉ ka’anʉ tia mamanʉngʉ makaasia.","已參考文獻及族人的共同討論，將女性的族服略加修改，卡那卡那富族在統稱鄒族時代，男女服飾幾乎與阿里山鄒族無異，為了避免混淆，","https://web.klokah.tw/text/sound/27539/458372.mp3"
"’apaica cu niarisinata miana, pati’ʉnʉ’ʉnʉʉn ti’ingi. nguai sua tikuru tamna tapasʉ, aracapici cu makai paira siarupaca miana.","尤其在顏色上，做較多的調整，盼回復傳統的民族色澤。","https://web.klokah.tw/text/sound/27539/458373.mp3"
"kesoniʉn mita mamarang. neni muarʉ mataa sima’a miaa tati’ingi pa?","請教我們的老人家他們小時候的玩具及遊戲，","https://web.klokah.tw/text/sound/27540/458374.mp3"
"paira makasi mariivari mamarang. sua mamanu sarunai ia, takacicini kavangvang kamanʉngʉ, makai nantu to’umangʉ, nantu vuru’u.","老人家經常如此回答：男孩的玩具方面，都是自己做的。比如竹槍、蘆葦槍、採摘番石榴果子製作陀螺。","https://web.klokah.tw/text/sound/27540/458375.mp3"
"mapʉnʉ macu’u navatʉ. kamanʉngʉ sʉrʉ. tikirimi nimaca’a karu, kamanʉngʉ pacinko. sua nantu to’umangʉ, nantu vuru’u mataa pacinko ia, tavara’ʉ ’aparumuanʉ neni sumaracaini?","找尋ㄚ字型的樹枝做彈弓等。那些竹槍、蘆葦槍以及彈弓，","https://web.klokah.tw/text/sound/27540/458376.mp3"
"mataa neni tavara’ʉ sumacʉkʉna tia pana’a?","可用來比賽誰射的遠或射中目標？","https://web.klokah.tw/text/sound/27540/458377.mp3"
"sua sʉrʉ ia, tavara’ʉ ’aparumuanʉ neni miaranau takusʉrʉ?","那陀螺呢！可用來比賽誰轉的圈比較持久？","https://web.klokah.tw/text/sound/27540/458378.mp3"
"uturu muarʉ isi, manasʉ nimukʉrʉ cu kavangvang sasarunai Kanakanavu.","這三種玩具，卡那卡那富族的男童幾乎都玩過。","https://web.klokah.tw/text/sound/27540/458379.mp3"
"naannakʉ tamna muarʉ ia, karanana mataa sasarunai. paira niarupaca narangiri nukai ngiri kamanʉngʉ. makai kamanʉngʉ tikuru ’a’ai, ka’anʉ ’ituumuru naannakʉ tamna muarʉ. atʉnʉnga masini.","女孩的玩具很不一樣，她們的玩具大多用布料或絲線作成的。比如嬰兒的小小衣服。現在回憶起來女生的玩具真的不多。","https://web.klokah.tw/text/sound/27540/460633.mp3"
"mamanu sarunai tamna sima’ʉa ia, karananana mataa ’ituumuru. makai, parivutuukuru, ’arasakai, ’apasʉ, pinaarupu takarura, pinaarupu tamcurunga, kacipi tapinange, kamanʉngʉ tarʉnʉ tongingi.","男生的遊戲種類有多種，比如釣魚、釣蝦、抓螃蟹、釣青蛙、釣蜻蜓、做鳥套、做石壓陷阱捕鼠等等。","https://web.klokah.tw/text/sound/27540/458381.mp3"
"sua ka’anmana naannakʉ sumasima’ʉ ia mitanna’uru. nguai noo taniara matirupangʉ rumarapʉ vina’ʉ. tia kamanʉngʉ kakanaa’ua tana’urua.","女生喜歡的遊戲是盪鞦韆，尤其是完成播種小米的日子，成人就會製作盪鞦韆的場地，","https://web.klokah.tw/text/sound/27540/458382.mp3"
"avicin ’inia manu nanakʉ sumasima’ʉ. noo puraiʉn cu tana’urua ia, sua nimuupara ’inia nanakʉ ia, tia marisusuna manu nanakʉ makasi “rapʉ vina’ʉ maku! rapʉ vina’ʉ maku! te kasu makai tana’urua maku, mintasʉ mavʉrʉʉvʉrʉ. pakavura aratatia! pakavura aracʉvʉru!”","帶著女孩們前往嬉戲。當鞦韆被推起，在鞦韆上的女孩要大聲的呼喊：「我的小米種籽啊！我的小米種籽啊！你要像我蕩的鞦韆一樣有力的搖動，快快的長大，快快的長高」，","https://web.klokah.tw/text/sound/27540/458383.mp3"
"sua mamanu cucumeni ia, tuapapa kavangvang mriasusuna.","其他的兒童要隨聲高呼。","https://web.klokah.tw/text/sound/27540/458384.mp3"
"neni kusai vanai, Kanakanavu tamna mamanu nanakʉ mataa mamanu sarunai.","不知道什麼原因卡族的男女兒童很少有共同遊戲，","https://web.klokah.tw/text/sound/27540/458385.mp3"
"’inmaamia ’apanapa arakukunu sumasima’ʉ mitʉvʉngʉ. makai ’akia cu cucumeni tavara’ʉn arakukunuʉn sumasima’ʉ. manasʉ iikita tamna niurina!","除了偶爾會一起完躲迷藏之外，似乎就沒有別的了，或許是傳統吧！","https://web.klokah.tw/text/sound/27540/458386.mp3"
"Kanakanavu tamna “tanasa” mataa “cani pininga” ia, urucin karanana kari iisua.","卡那卡那富族的「家屋」與「家庭」，是兩種不同的語彙，","https://web.klokah.tw/text/sound/27544/458440.mp3"
"niaranai karanana ngaca’ʉ kari. sua kisaa mita tanasa, iisua ia nipuciria. tanasa mataa taru’an ia karanana kangvang.","詞根來源不同。tanasa指的是那立起來的建築物。家屋與「taru’an寮屋」也不同，家屋通常比較大。","https://web.klokah.tw/text/sound/27544/458441.mp3"
"sua tanasa ia paira maraa tatia, sii sua iisua ia to’unaa cumacʉvʉrʉ. nguai sua noo turupang cu putukikioa. monoon ’inia tarasangai, kumakʉnʉ, si’icʉpʉ, ’ʉtʉmʉkʉnʉ cani pininga.","因為那是人們長久生活的地方。也就是工作之外，休息、吃飯、睡覺、相聚的地方。","https://web.klokah.tw/text/sound/27544/458442.mp3"
"sua taru’an ia, ’apanapa maa to’unaa tarasangai. nukai ’apanapa moon ’inia siapeni si’icʉpʉ. sua iisua ia, kisaa mita “mutaru’an” misee. iimua, sua taru’an ia ’una ’umoo’uma tamna taru’an. ’una aracakanʉ tamna taru’an.","寮屋是臨時性的休息場所，或有可能臨時住宿的地方。我們稱為mutaru’an。所以會有田園的工寮或獵場的獵寮。","https://web.klokah.tw/text/sound/27544/458443.mp3"
"sua cani pininga kisʉʉn ia, nguai sua ’ʉtʉmʉkʉnʉ na ucani tanasa cauin. iimua noo kesoni kita “upeni tanasa musu”?","cani pininga是指在一個家屋裡面共同生活的人。我們若問，你有幾個tanasa？","https://web.klokah.tw/text/sound/27544/458444.mp3"
"sua kari iisua ia, ’esi kesoni upeni nipuciria musu tanasa? noo kesoniin “papeni cani pininga musu”?","指的是你有幾個家屋？","https://web.klokah.tw/text/sound/27544/458445.mp3"
"’esi kesoni papeni cau cani pininga musu? sua cani pininga Kanakanmavu ia, paira ’una tamu, cuma, cina mataa manu. noo kacaua mamanu ia, tia ’una nguani tamna vai, nguai sua kinvavara.","若問你有幾個cani pininga？問的是家庭成員。卡那卡那富族的家庭成員，通常有祖父母、爸爸、媽媽以及小孩，如果小孩不只一位，他們就會有vai也就是兄弟姊妹","https://web.klokah.tw/text/sound/27544/458446.mp3"
"iimua, tia ’una kanaa’ua. ’una kanaarua. nakai sua siarupaca marisuusuna ia, ’inmaamia tamu, cuma, cina. kinvavara noo tiain marisuusuna ia, nganai maa siarupaca marisuusuna.","但是在家裡彼此之間若要呼叫，僅使用到tamu、cuma、cina，兄弟姊妹之間若要呼叫，都是直呼對方的名字。","https://web.klokah.tw/text/sound/27544/458447.mp3"
"’una pa! sua kari mita “tamu” misee ia, tavara’ʉ kangvang masiikusa tamu vunai.","還有要提醒的，我們的tamu這個詞彙，也可以指涉百步蛇，","https://web.klokah.tw/text/sound/27544/458448.mp3"
"mataa siarupaca kapa’ici tamu. iimua, noo te kitain ’uruupaca kari “tamu” isi ia, tia mataangiri mataa pomanʉngʉ. masii, akanangʉ cau neni sua kari musu?","以及釀酒的酵母，若要使用此詞彙，必須特別小心並且清楚的說明，讓聽的人能清楚的知道你指的是什麼？","https://web.klokah.tw/text/sound/27544/458449.mp3"
"miana Kanakanavu noo tiain ponaannakʉ ia, maraa ka’anʉ akanangʉn nanmarua. sii, kari mamarurang miaasua ia, paira posakisakiri kavangvang. iimua, ma’icʉpʉ nanmarua pokariikari.","以前卡那卡那富族人在求婚的時候，一般的年輕人比較聽不懂，原因是長老們大多使用隱喻的語言，所以年輕人不太敢說話，怕說錯話。","https://web.klokah.tw/text/sound/27546/458457.mp3"
"sii, manasʉ tia musurarai sua karin. kari mamarurang ia, paira ’apaica niimʉka nukai nipacʉvʉrʉa marʉkuarapʉ. maakari tia ponannakʉa tamna mamarang.","長老們經常引用植物或豢養的動物，跟求婚對象長輩們說話。","https://web.klokah.tw/text/sound/27546/458458.mp3"
"makai, ’una kari makaasia. iaavatu kim soni tanasamu rovʉvʉ. sii, tavara’ʉ kim. ’una kamu nimarimanʉngʉ karu ti’ingai. ’una kangvang kim ucani ’umoo’uma, nipatimanʉngʉn cu.","比如有這種說法，「我們今天來你們家拜訪，是因為我們知道你們家有長的非常好的樹苗，而我們也有一塊已整理好的田園，","https://web.klokah.tw/text/sound/27546/458459.mp3"
"tia kesoni kamua, tia kara kamu pakiituru. mara karumu tani. mumʉkʉ ’inia? ’una kangvang kari makaasia. niaratatia cu tamtitu mia.","想要請教你們，願不願意把樹苗移植到我們的田園裡？」也有如此表達的，","https://web.klokah.tw/text/sound/27546/458460.mp3"
"tavara’ʉn cu arivivicin ’uma’anupu. noo ’unain rʉ’ʉvin ia, tarakanangʉn tia aratatia ’intasʉin. sua makaasia ponaannakʉ ia, paira sasarunai mamarang pokariikari.","「我們家的小狗長大了，可以帶去打獵了，牠如果有夥伴，看得出來牠會更加的強壯。」這類的提親通常是雙方的男性長輩在對話。","https://web.klokah.tw/text/sound/27546/458461.mp3"
"noo marivariin, ’aa! ti’ingai pa tarukuka mia, ka’anʉ pa tavara’ʉ takacicini cumacʉvʉrʉ. ’esi pa arivivicin cinain tumatuuturu.","若回說「啊呀！我們家的雞還很幼小，還不會自己覓食，還需要她母親的教導。」","https://web.klokah.tw/text/sound/27546/458462.mp3"
"noo makasuin mariivari ia, mataa maraini capai, makai ’una reki. ’akuni cu ’ituumuru kari, ka’anʉ pa tia pakiituru. noo makasiin kariin, tokia’e!","而且態度溫和很有禮貌，就不要說太多話了，對方當下不會答應的。若對方說，「不清楚呢！","https://web.klokah.tw/text/sound/27546/458463.mp3"
"makananu kusai cʉpʉngʉ cinain? ’apaco’e koo masinasʉ kari, nakai noo makaa’ʉna taniara pakariin ia, ’una ramangʉ. manasʉ tia pakiituru.","她母親的想法不知如何？」話說的不很直白，事情可以緩緩。說不定下一次再提親時，有可能就會答應了。","https://web.klokah.tw/text/sound/27546/458464.mp3"
"noo marivariin coomin, makasuin ia, tanamaan tikirimi taniara. avico manumu muranʉ kimia teekaru. sua kari makaasua ia, akanangʉn cu. ’esi pakiituru mapu’urucangʉ manuin.","女方的父親若回話說，「那麼就試著找個時間帶著你們的男孩幫我家砍柴吧！」這句話顯然已經同意這婚事了。","https://web.klokah.tw/text/sound/27546/458465.mp3"
"’apanapa ka’anʉ ’uruupaca kari pakiituru misee. ’una mamarang, nguai sua naannakʉ. aratatia riang kariin. nakai ka’anʉ akanangʉn neni kariin. matutu’usu nguani tamna kuaacapa. kakurukurungu!","有的時候不是用言語來表達同意，尤其女方的女性長輩，會提高音量說些沒人聽得懂的話，故意碰撞他們的家具，製造噪音。","https://web.klokah.tw/text/sound/27546/458466.mp3"
"’akuni maa arivariʉn, sii sua sipungariingari iisua ia, te cu pakiituru mapu’urucangʉ.","提親的人不要誤會他的行為，因為那些舉動是在歡迎此婚事，","https://web.klokah.tw/text/sound/27546/458467.mp3"
"ka’anʉ tia siapeni, tavara’ʉn cu makariikari. poiisua neni tia pati’aranga muru’ucangʉ. Kanakanavu tamna ponaannakʉ ia, paira makaasia.","不用幾天就可以進一步討論與婚事相關的準備事項。卡那卡那富族的提親過程經常是如此的。","https://web.klokah.tw/text/sound/27546/458468.mp3"
"rocu niarisinata ia, paira siarupaca mita marisuusuna kincaucaua. tamu, noo nanmarua pa kita. cumacʉ’ʉra marangʉ sarunai nukai nanakʉ, tia tamu kisʉʉn kavangvang.","以下所寫的，是我們經常用來稱呼親友的詞彙：

tamu：如果我們還年輕，看到年長的男性或女性，我們都要稱呼tamu。","https://web.klokah.tw/text/sound/27551/458511.mp3"
"miana sua marangʉ kisʉʉn ia, kavangvang makisavangʉ cu maimʉʉn cenana.","以往所謂的老者通常是指已超過50歲的，","https://web.klokah.tw/text/sound/27551/458512.mp3"
"nakai masini ia, mamanʉng te pa cʉ’ʉrʉʉn capain. noo ka’anʉ pa marangʉ cʉ’ʉrʉʉn ia, manasʉ ka’anʉ pa tia tamu kisʉʉn.","但是現在最好看一下相貌，看起來若不是很老，或許還不需要稱他為tamu。","https://web.klokah.tw/text/sound/27551/458513.mp3"
"cuma vuravurau mataa cina vuravurau. sua sarunai ia, tia mu’uruu’uru marisuusuna cuma misee.","爸爸及媽媽的同輩：男性的要先說cumaa，再稱呼他的名字。女性的要先說cinaa，","https://web.klokah.tw/text/sound/27551/458514.mp3"
"arisusunuʉn cu nganain. sua nanakʉ ia, tia cina misee. makai tia arisusunaa musu ia, Pani mataa Na’u. siarisuusuna ia, cuma Pani, cina Na’u. tia mataangiri!","比如你要稱呼的對象是Pani及Na’u，就要說cumaa Pani或cinaa Na’u。","https://web.klokah.tw/text/sound/27551/458515.mp3"
"sua makaasia marisuusuna ia, cuma mataa cina misee, karanana riangin. noo marisuusuna takacicini tamna cuma mataa cina.","這裡要提醒的是cumaa 及 cinaa的發音，說成cuma 與 cina是稱呼自己的親生父母親。","https://web.klokah.tw/text/sound/27551/458516.mp3"
"kanaa’ua mataa kanaarua. sua marʉngʉcai nukai manʉkʉpai na takacicini tamna cenana ia, kanaa’ua mataa kanaarua kisʉʉn mita.","兄姐與弟妹：比我們自己年齡高或低的，就是我們的kanaa’ua以及kanaarua，","https://web.klokah.tw/text/sound/27551/458517.mp3"
"kari isi, ’apaco’e maraa ka’anʉ siarupaca marisuusuna. nakai, te kita tavʉra’ʉ neni sua kanaa’ua? neni sua kanaarua?","這個詞彙雖然不是用來面對面稱呼的，但是我們要知道誰是kanaa’ua？誰是kanaarua？","https://web.klokah.tw/text/sound/27551/458518.mp3"
"kinvavara mataa vai. ka’anʉ siarupaca marisuusuna sua kari isi. siarupaca tumatuuturu cau. kincaucaua mita, noo tiain marisuusuna ia, ’uruupaca nganai.","kinvavara 與 vai：這不是用來稱呼的，是用來告訴他人彼此的關係，若是兄弟姊妹的關係，要稱呼時直呼其名。","https://web.klokah.tw/text/sound/27551/458519.mp3"
"kinturanga. cuma nukai cina tamna kinvavara. nguani tamna mamanu, iikasu tamna kinturanga sua nguani. ka’anʉ mamanuin, nakai, aranai tati’ingi, arakukunu kamu aracʉvʉrʉ. manasʉ iikasu tamna tangria. nakai pasiin kinturanga, maraa mamanʉngʉ timanʉʉn.","kinturanga：父親或母親的兄弟姊妹的小孩，跟你是堂表兄妹的關係。不是堂表關係，但是從小跟你一起長大，也可能是你的朋友，稱為kinturanga表示很親切 。","https://web.klokah.tw/text/sound/27551/458520.mp3"
"nganʉ. ’esi na Kanakanavu kacaua kita maatʉa nganai. noo maraa aracan cenana ia, tavara’ʉ parasuusuna nganʉ misee.","nganʉ：在我們卡那卡那富族裡面，有很多同名的，如果年齡相近可以用nganʉ相互稱呼。","https://web.klokah.tw/text/sound/27551/458521.mp3"
"ravai. kinvavara tamna rʉ’ʉvʉ. sarunai, nanakʉ, pasiin mita ravai kavangvang. nakai, tia mataangiri, ka’anʉ tavara’ʉ tinaravai misee. sii sua kari tinaravai misee ia, ’esi posakiri ’apunanagʉ. maraa ka’anʉ kita poiisua isi.","ravai：兄弟姊妹的配偶，不論男女都以ravai來稱呼。但是要特別注意不可以說成tinaravai，因為這句話可以影射為魂魄，我們平時不怎麼談論這些的。","https://web.klokah.tw/text/sound/27551/458522.mp3"
"Kanakanavu tamna cani pininga. noo tiain arapipiningi, nukai te cu pananai putukikio.","卡那卡那富族人的家庭，當正要出門或者將要開工了，","https://web.klokah.tw/text/sound/27552/458524.mp3"
"’unain surumu ma’asʉngʉ mataa ’umu’ututu, cucuru puisia sua iisua. ma’icʉpʉ mamarang muaaparu, tia “kuarʉsu” misee.","若有人突然打噴嚏或放屁，是一件很忌諱的事情。老人家會很擔心觸犯了禁忌，會趕緊說出kuarʉsu這句話，","https://web.klokah.tw/text/sound/27552/458525.mp3"
"te pa makacangʉ tupuru ’inia tarasangai. takaiisua parʉʉ’ʉna kari cucumeni. aratakarʉ cu makaa’ʉna natia kamanʉngain.","並且立即坐下來休息，假裝聊一些無關緊要的事，才會繼續進行原本的工作。","https://web.klokah.tw/text/sound/27552/458526.mp3"
"mataatʉa cu ka’umoo’uma kanaasia, tia rumarapʉ vina’ʉ. noo nimukʉrʉ marʉkurapʉ canumu. makai vutuukuru, ’arasakai. noo koo pa maramucu ia, ka’anʉ tavara’ʉ mukʉrʉ nonoman.","洗手忌諱觸碰農具，老人家說，水中生物都屬滑溜的，","https://web.klokah.tw/text/sound/27552/458527.mp3"
"kari mamarang, sua niaranai canumu marʉkurapʉ ia macaro. noo koo pa maramucu. mukʉrʉ cu ’inia. tia musuucaru kavangvang nikamanʉnga.","沒有洗手就使用農具，將會使所有的工作都滑走，不會有收穫。","https://web.klokah.tw/text/sound/27552/458528.mp3"
"’akia tia araa. sua siarupaca sasarunai nonoman. makai nantu, numanʉ, rupacʉ, pangarʉ, siarupaca kavangvang ’apitarʉ. ka’anʉ matu’usu ’inia naannakʉ mataa mamanu.","男人使用的器物，如槍、刀、弓箭、矛等，大都使用於危險的事情，忌諱讓女性或小孩觸碰它。","https://web.klokah.tw/text/sound/27552/458529.mp3"
"mastaan noo tiain aracakanʉ, ka’anʉ maripipiningi “tia aracakanʉ” kari isi. noo ’unain cau kesoni ia, “tia mamumuarʉ mucaca” misee.","若要去狩獵，不能說出「要去打獵」這句話，若有人問起，","https://web.klokah.tw/text/sound/27552/458530.mp3"
"sua tia aracakanʉ cau ia, ka’anʉ kumakʉnʉ matavi’isi mataa tasini kʉna. ’unain niaracakana, ka’anʉ ’apurangrang tumatutuuturu neneni niricakana?","通常回說「只是出去走走」而已。要出去打獵的人不吃甜與辣的食物，回來若有豐富的獵物，不會誇大其詞說出有哪些的收穫。","https://web.klokah.tw/text/sound/27552/458531.mp3"
"tia tasiira’ʉ sovunguʉn na cau sua niaracakana. makasuin kani ia, te kani pasatumuruʉn nguain tamna ’iincu.","要有慷慨的表現，將獵物分享給親友，如此才會增加他的福氣，未來有更多的收穫。","https://web.klokah.tw/text/sound/27552/458532.mp3"
"’ituumuru pa iikita tamna niurina puisia. sua cau masini ia, manasʉ tia makasi, miana cu tamna siputukikioa sua iisua. nakai pacʉpʉngʉn, ’apaica kita puisia iisua, ka’anʉ tia miakaka kitana.","我們的確有很多的禁忌，現代的族人可能會說那是以前的人所講究的，但是仔細想想，我們遵照那些禁忌，對我們不會有任何的傷害吧！","https://web.klokah.tw/text/sound/27552/458591.mp3"
"iikita cau masini, cucuru manmaan kumakʉnʉ vʉrʉnga. nakai mamarang Kanakanavu miana. puisia matisa’ʉ mataa kumakʉnʉ vʉrʉnga.","我們現代的人都非常喜愛吃鰻魚，但是卡那卡那富族以前的老人家忌諱碰觸或吃鰻魚。","https://web.klokah.tw/text/sound/27556/458595.mp3"
"sua kari mamarang ia, macaro nguain tamna kava, mataa tarako kani nguain tamna siu. noo kʉmʉnʉin ’inia ia, ka’anʉ kani tia manaatʉrʉ nikamanʉnga.","老人家的說法是鰻魚滑溜，而且據說牠們的腸子是空洞的，吃了那種動物做事不會牢固。","https://web.klokah.tw/text/sound/27556/458596.mp3"
"mataarava Ripuun citai, ’una cau tumatuuturu mamanʉng kani iupuung vʉrʉnga. ’apakʉnʉn cu nipiivura. makasua cu aranai naannakʉ, mamanu, kumakʉnʉ cu kavangvang cau Kanakanavu.","直到日本時代，有人說鰻魚具有高營養價值，就讓孕婦食用。之後從女性、小孩，到男性也都吃了。","https://web.klokah.tw/text/sound/27556/458597.mp3"
"’una pa niurina mita ka’anʉ kʉnʉn marʉkurapʉ.","在我們的傳統習俗裡，以下的動物是不碰觸的：","https://web.klokah.tw/text/sound/27556/458598.mp3"
"tamcurunga sasauvu. puakʉʉn mamarang mita iisua. noo tiain muukusa ’umoo’uma. matʉnʉsʉ na cacanʉ tamcurunga sasauvu.","會發臭的狐狸。我們的老人家非常厭惡牠們。要去田裡工作，途中若遇到那種狐狸，老人家會很憤怒的對著牠們吐痰。","https://web.klokah.tw/text/sound/27556/458599.mp3"
"pui’i tanasa, ka’anʉ cu moo’uma taniara iisua. tongingi tanasa mataa monoon na sikara ’ʉnai. nakai sua monoon na ’umoo’uma tongingi taatia, kʉnʉn cu mamisa.","當即折返回家，當天不工作了。不吃家鼠及地下鼠。生長在田園裡體型較大的鼠類，到了近代有人吃了。","https://web.klokah.tw/text/sound/27556/460665.mp3"
"pui’i tanasa, ka’anʉ cu moo’uma taniara iisua. tongingi tanasa mataa monoon na sikara ’ʉnai. nakai sua monoon na ’umoo’uma tongingi taatia, kʉnʉn cu mamisa.","當即折返回家，當天不工作了。不吃家鼠及地下鼠。生長在田園裡體型較大的鼠類，到了近代有人吃了。","https://web.klokah.tw/text/sound/27556/460666.mp3"
"takarura, ararira, vunai, tan’a’a, takʉkʉa, sisini, puka, ka’anʉ matu’usu ’inia mamarang mita.","青蛙、烏龜、蛇類、烏鴉、鷹類、畫眉鳥、貓頭鷹等，我們長老們不會碰觸牠們。","https://web.klokah.tw/text/sound/27556/458602.mp3"
"’una pa! putucauʉn mamarang mita sua cumai. tamu vunai mataa kaniarumi. ’esiin na rʉmʉra cumacʉ’ʉra iisua. maucʉng aratʉkʉnʉ ’inia. ka’anʉ tia parapusu nguani.","還有！我們的長輩們很敬畏山熊、百步蛇以及穿山甲，在山林裡遇到牠們，大多靜靜的離開，不會去干擾。","https://web.klokah.tw/text/sound/27556/458603.mp3"
"cenana 1915, ’una nimarisinatʉ cau Ripuun. rocu ia, niarisinata kee. “nimoon na Nacʉnga Kanakanavu. makasua cu, ’una Napa’angana cau.","日本學者於1915年曾有以下的紀錄：「卡那卡那富族曾經住在名為Nacʉnga之地。後來有Napa’angana家族的人，","https://web.klokah.tw/text/sound/27656/459667.mp3"
"nimavici ucani nipiivura tacau aracakanʉ. miaa maica natanasa ia, nikamanuumanu sua tacau iisua. matirupangʉ aracakanʉ.","帶了一隻母狗出去打獵，在行經natanasa時母狗生了小狗，狩獵結束之後，","https://web.klokah.tw/text/sound/27656/459668.mp3"
"niaavici nguani cina tacau mataa tamtitu iisua, pui’i na Nacʉnga. nakai sua tacau iisua, tinakacicini umaavici tamtitu muukusa natanasa.","他們把那隻母狗及小狗帶回Nacʉnga的家。但是，母狗卻又自行帶著小狗跑到natanasa，","https://web.klokah.tw/text/sound/27656/459669.mp3"
"nimuukusa ’inia cauin, umarivi ’apui’i na Nacʉnga, makaasua pupui’i Nacʉnga mataa Na’usurana. makatumuru, ka’anʉ tia maunangʉ tacau.","他只好去將牠們帶回Nacʉnga。可是，這些狗再度跑到natanasa。","https://web.klokah.tw/text/sound/27656/459670.mp3"
"ia maa muukusa natanasa. masangai cu cauin tia makaasua pupui’i. pacʉpʉngʉ cau Napa’angana. araavari kitai! mu’uruu’uru cu nguani, muukusa natanasa katatanasa. marivivini cu cau Namaitana mataa Rukuana.","如此來回幾次，Napa’angana的人乾脆搬到natanasa去住。後來有Namaitana和Rukuana的人也搬到natanasa去住，","https://web.klokah.tw/text/sound/27656/459671.mp3"
"makasua cu, sua nimoon na Nacʉnga naannakʉ, mamanu, araavari cu kavangvang moon na natanasa. makasua cu, niarakacaua cau.","而且從Nacʉnga帶女人過去組織家庭，於是建立了一個社。此後，人口漸多而形成卡那卡那富族的大聚落」。","https://web.klokah.tw/text/sound/27656/459672.mp3"
"tuiisua cu Kanakanavu tamna tatia tanasʉn.” cenana 1915, miaa iaavatu cau Ripuun iisua kesoni ’ʉna isi ia, niaratʉkʉnʉ cu Kananakavu moon na “Titencʉ”.","1915年那位日本學者來訪問此故事時，卡那卡那富族人已遷徙到「Titencʉ」之地，","https://web.klokah.tw/text/sound/27656/459673.mp3"
"’ʉnai iisua, ’esi masini tamna Namaasia cii, Maia ri. sua kariin natanasa ia, nguai sua Na’usurana. noo muciri kita na Namaasia. taraakusa na ’amaacara Nangisarʉ. ’una tacuru, marʉngʉcai cimʉrʉ.","該地屬現今的那瑪夏區瑪雅里，紀錄裡所提的natanasa其實是指舊的家社，也就是指現今的藤包山。","https://web.klokah.tw/text/sound/27656/459674.mp3"
"iisua ia cimʉrʉ Na’usurana. ’una kangvang cau nimarisinatʉ. sua kisaa Nacʉnga ’ʉnai iisua ia, ’esi kani Taituung, aracan na Nepʉnruu.","我們如果站在那瑪夏區，望向南沙魯里的上方，有很高呈尖形的山，那就是藤包山。另外也有人紀錄Nacʉnga據說在台東接近內本鹿之地。","https://web.klokah.tw/text/sound/27656/459675.mp3"
"’esi na kari Kanakanavu, ’una kita “’apunanangʉ”, “’ucu”, “tinaravai”, “tamu”. tavara’ʉn poiisua “cungciau” mataa “sinyang”.","在卡那卡那富族的語彙裡，我們有「’apunanangʉ」、「’ucu」、「tinaravai」以及「tamu」之說法。這些可以說與宗教、信仰有關。","https://web.klokah.tw/text/sound/27657/459676.mp3"
"cʉpʉngʉ Kanakanavu, sua ’apunanangʉ mataa ’ucu. aracan kisaa Nakasaiana kuehuʉn. sua tinaravai ia aracan “ringhuʉn”. tamu ia aracan “sʉn”.","以卡那卡那富族的觀念 ’apunanangʉ 和’ucu接近中文「鬼魂」的概念。而tinaravai接近「靈魂」。","https://web.klokah.tw/text/sound/27657/459677.mp3"
"maraa ka’anʉ mamarang mita poiisua ’apunanangʉ mataa ’ucu. ’apanapa noo tiain parakicacʉ mamanu. nukai tia masiaka cau. ’urupacʉʉn kari isi.","tamu接近「神」的說法。平時我們的長輩們不怎麼討論鬼魂之說，偶爾在想嚇孩童或罵人的時候，會引用那些詞彙。","https://web.klokah.tw/text/sound/27657/459678.mp3"
"kisaa mita tinaravai ia, makai ’esi na cau mamane mataa ’apunanangʉ. ’ucu tamna vʉcʉke. sua cʉpʉngʉ Kanakanavu ia, cau ia, cumacʉvʉrʉ na mamane. tavara’ʉn cumacʉ’ʉra, tavara’ʉn mukʉrʉ, ’una sauvuin.","我們所謂的tinaravai，似乎位在人與鬼魂之間。卡那卡那富族的傳統觀念，認為人生存於世間，能看得見，能觸摸得到，是有味道的。","https://web.klokah.tw/text/sound/27657/459679.mp3"
"sua tinaravai ia, kipapapa kitana. nakai, ka’anʉ cʉ’ʉrʉʉn, ka’anʉ tavara’ʉn mukʉrʉ, akia sauvuin.","而tinaravai一直跟著我們，但是看不到他，無法觸碰，也無味道。","https://web.klokah.tw/text/sound/27657/459680.mp3"
"kari tinaravai ia, niaranai vai mataa ravai sua kari isi. iimua, sua kari isi na Kanakanavu ia mamanʉngʉ.","inaravai這句話，來自於vai以及ravai。在卡那卡那富族是屬於好的，受歡迎的詞彙。","https://web.klokah.tw/text/sound/27657/459681.mp3"
"sua ’una tinaravai ia, maatʉa ’una ’incu. paira kita pacʉpʉngʉ, kamʉcʉ ’una ’incu misee. sua tamu ia siarupaca mita marisuusuna mamarang.","如同是我們的福氣，所以我們也常用這句話求好運。","https://web.klokah.tw/text/sound/27657/459682.mp3"
"nakai tavara’ʉn kangvang ’urupacʉʉn “tamu vina’ʉ”, “tamu ’ʉnai”, “tamu kakangca”. kari isi ia ’una cu “sʉn” tamna ’imi.","而tamu是我們用來稱呼長老、長輩的，但是也可延伸用到「小米之祖」、「天與地之祖」，此時就有「神」的意涵了。","https://web.klokah.tw/text/sound/27657/459683.mp3"
"Kanakanavu masini ia, ’inmaamia Mikongu kaisisia mita, vanai sii ka’anʉ cu kita rumarapʉ vina’ʉ. miaa rumarapʉ pa kita vina’ʉ ia, makaasia siakaisisi mita.","現在的卡那卡那富族人只祭祀米貢祭典，因為我們現不再播種小米了，以往我們還在種植小米時，祭典是如此的：","https://web.klokah.tw/text/sound/27658/459684.mp3"
"Ma’anai, tia mucʉmʉcʉm cani pininga muukusa ’umoo’uma. cumacakʉʉcakʉ capuku. koti’ingi kʉna. tumatini tingasʉ kʉna na taru’an, pui’i cu.","開墾祭：一家人要趕早的去田裡，插上芒草，吃一點東西，然後將吃剰的食物懸掛在工寮上，即返回家裡。","https://web.klokah.tw/text/sound/27658/459685.mp3"
"Mituarʉ, uturu taniara kaisisi isi. poon na tia rapʉa vina’ʉ ’umoo’uma. noo matirupangʉ cu rumarapʉ ia, te pa mitanna’uru naannakʉ, kaisisi sua iisua.","播種祭：此祭儀要三天，地點在預定播種小米田裡，完成播種之後，少女要去蕩鞦韆，那是一種儀式。","https://web.klokah.tw/text/sound/27658/459686.mp3"
"Mururaparʉ, sii macasʉ cu cʉnʉ. te cu takʉtakʉʉn cʉnʉ. te pa marisuusuna makasi “vina’ʉ maku ia! pakavura aratatia” misee.","除草祭：草長了，要砍除，祭祀的人要高聲的說：「小米啊！希望你快快長大！」","https://web.klokah.tw/text/sound/27658/459687.mp3"
"Kanakuara, tia ’uruupaca kani tʉkʉ tutui kaisisi. nakai ’akia cu mamarang atʉnʉngʉ iisua. turupang kaisisi, tia ravisin sua ka’anʉ mamanʉng aracʉvʉrʉ vina’ʉ.","拔摘祭：據說要使用豬耳朵來祭祀，但現今的長老們都沒有此項記憶了，主要是要拔除長的不好的小米株。","https://web.klokah.tw/text/sound/27658/459688.mp3"
"Mata’uru (Pikuapʉ), matiananai cu vina’ʉ tia mangucunu. te cu iaavatu tapinange koo’ua kumakʉnʉ. tia kaisisiʉn ’apuca. tia mavici kuavu mataa tarʉʉrarʉ.","嚇鳥祭（也稱Pikuapʉ）：小米株開始要下垂了，小鳥兒會來偷食小米，要帶著會發出聲響器具來趕鳥。","https://web.klokah.tw/text/sound/27658/459689.mp3"
"Umaunu, kaisisi isi ia, ’uruupaca rovana. tia kaisisi cau makasi “miaacara kasua! aratatia! ’apaco’e ’una pariapara, ’ʉcanʉ, ka’anʉ tia miraavuku.” Maramia’ʉ, tia singsingiin kangvang kuaacapa. puisia karapa’ici. tia matupuru. tumatini vo’oorua vina’ʉ.","結實祭：此項祭典要利用晚上，祭祀的人要說：「保護你！快快長大！不怕風！不怕雨！不會傾倒！」
收割開始祭：所有的家具都要清洗，不能飲酒，要起火懸掛小米穗。","https://web.klokah.tw/text/sound/27658/459690.mp3"
"Mikaungu (Mikongu nukai Mikoong misee masini), urima taniara kaisisi isi miana. ’apakʉnʉ tamu nikianara mataa Tapucarake vo’oorua vina’ʉ. arakukunu kangvang cau Kanakanavu pakamanaatʉra cʉpʉngʉ.","收割終了祭（現代族人大多說成Mikongu或Mikoong）：此儀式共5天，拿出新米祭祖先以及小矮人，所有的族人要聚在一起，互相鼓勵，團結信心。","https://web.klokah.tw/text/sound/27658/459691.mp3"
"Muanivi, te cu uvʉngʉn cenana isi tamna vina’ʉ. sumasingsing kuaacapa. marisiki tanasa. paracani sosomanpe tamu ’ʉnai mataa kakangca.","收藏終了祭：今年的收成要進倉了，再次清洗家具「打掃家園、部落，唱歌謝天、謝地。","https://web.klokah.tw/text/sound/27658/459692.mp3"
"’ituumuru puisia mita. mastaan noo ’esiin kaisisi. rocu niarisinata isi, tia patangiria mita.","我們忌諱的事項很多，尤其在祭典儀式的時候更是講究，以下是我們要特別注意的：","https://web.klokah.tw/text/sound/27659/459693.mp3"
"cani, avara’e ’esi pa tanasa, nukai ’esi cu to’ʉnaa kaisisi. puisia ma’asʉngʉ mataa ’umu’ututu. nguai noo te cu matiananai. ucaniava ’una mamanu koo mataangiri, ma’asʉngʉ cu!","一、不論還在家裡或已經在祭典場地，忌諱打噴嚏及放屁，尤其將要開始的時候，最好要提醒大家注意，萬一兒童不小心犯忌了，","https://web.klokah.tw/text/sound/27659/459694.mp3"
"sua kakanaa’ua ia, tia makacangʉ “kuarʉsu” misee. masii ka’anʉ muaparu.","成人趕緊要說kuarʉsu！表示化解及原諒。","https://web.klokah.tw/text/sound/27659/459695.mp3"
"cusa, ’esiin tanasa mati’arangʉ tia siarupaca kaisisi. makenanu kakurungu. ’esiin marikʉrʉ ia, mamanʉngʉ tatia riang.","二、在家裡準備祭典食物的時候可以製造噪音，尤其舂搗米糕的時候，越大聲越好，","https://web.klokah.tw/text/sound/27659/459696.mp3"
"tia takutavara’ʉn tinaravai cʉpʉngʉ musu. naki noo muukusa cu na to’unaa kaisisi. te cu maucʉng ’apaica sikaisisi.","讓tinaravai知道你的誠意，但是到了祭典開始的時候，就不能無故製造噪音了。","https://web.klokah.tw/text/sound/27659/459697.mp3"
"turu, avara’e te kasu matipa kaisisi, nukai sua iikasu ia nipukaria tia cumacʉ’ʉra. tia ’una kavangvang masiiraru tia to’unaa. puisia arapanapana’ʉ paraapusu cau. sua naannakʉ, puisia musikarʉ na Cakʉrʉ.","三、不論你是參與祭典或是賓客，都會有自己的位置，忌諱在場上亂奔跑，尤其女性不能進入聚會所。","https://web.klokah.tw/text/sound/27659/459698.mp3"
"sʉʉpatʉ, ’una tia siarupaca kaisisi nonoman niisʉ’a ’inia. ’akuni mu’upupangʉ mukʉrʉ. siarupaca sasarunai tamna numanʉ, pangarʉ, ’akune’e matu’usu. tia arakuracʉ cauin!","四、我們會在祭場裡放置與祭典儀式相關的物品或記號，要告訴賓客不要觸碰，尤其刀械之類，亂觸碰它，其主人會非常生氣。","https://web.klokah.tw/text/sound/27659/459699.mp3"
"rima, ’una tia siarupaca kaisiis pa’ici nukai kʉkʉna. noo koo pa matirupangʉ kaisisi ia, ka’anʉ tavara’ʉ takacicini mima nukai kʉmʉnʉ. puisia sua iisua.","五、祭典用的酒類及其他供品，儀式未完成之前絕不可先行使用，否則即為大不敬。","https://web.klokah.tw/text/sound/27659/459700.mp3"
"nʉmʉ, ’esiin kaisiis ia, ’una kari tia tuapapa mamarurang. mamanʉng takacicini patanamʉ. nakai sua cani, makai “cina cuma”, “mu’iara’Usu”, aka takacicini paracani.","六、族人要跟著長老們唸祭詞，最好能自行練習，但是祭歌像cina cuma、mu’iara ’Usu此首歌曲在本族至為神聖，不得無故私自吟唱。","https://web.klokah.tw/text/sound/27659/459701.mp3"
"pitu, tia ’apu’iarʉ pokariikari. aka nakari tatia riang. aka arakurakuracʉ. noo ’esiin kaisisi ia, ka’anʉ kita masiaka.","七、應輕聲細語，不得無故喧嘩，尤不可大聲斥責他人，通常我們在祭儀的時候不罵人也不講髒話。","https://web.klokah.tw/text/sound/27659/459702.mp3"
"kacaua cu kita masini muukusa kiukai. makai “cangrau ciauhue”, “’Ansirʉ ciauhue”, “Cʉnyisu ciauhue”, “Tencu ciauhue”. iimua, noo ’unain naru’u! kincaucaua mamacai.","卡那卡那富族人有上教堂的已經很多了。像「長老教會」、「安息日教會」、「真耶穌教會」以及「天主教會」等。所以若不幸有親人過世，","https://web.klokah.tw/text/sound/27660/459709.mp3"
"’apaica cu kita kiukai tamna sikaisisi. matacuvucuvungu ’inori, tumatacucu ’uma’avunu.","大多依照教會的程序聚在一起禮拜、禱告、送葬等。","https://web.klokah.tw/text/sound/27660/459710.mp3"
"nakai, mataarava masini. ’una pa iikita tamna niurina puiisua isi. noo ’unain kincaucaua naru’u nimacai.","但是到現在我們還是保留了一些習俗，以及表達的方式。","https://web.klokah.tw/text/sound/27660/459711.mp3"
"sua kari mita ia, ka’aan “nimacai” misee, “niaraka” nukai “’acecu” misee kita. puisia makasi “mamacai”.","若不幸有親人過逝，我們使用的語言，不會說「死了」。","https://web.klokah.tw/text/sound/27660/459712.mp3"
"mataa noo tiain matanganai sua niaraka cau ia, te pa mu’uruu’uru “na” misee, matanganai cu ’inia. ’una kangvang, sua “nimu’uruu’uru muca cau isi” misee. ka’anʉ cu matanganai ’inia.","說法是「壞掉了」或者「走了」。忌諱說出「死」這句話。還有若要說出已過逝者的名字，在他的名字之前必須加上 na 的詞彙。不能直接說出他的名字。或者說「先走的這位」，不再說出他的名字。","https://web.klokah.tw/text/sound/27660/459713.mp3"
"kavangvang kincaucaua ’apaco’e aracan, aracaini. tia pui’i kavangvang muranʉ. mastaan ’ituumuru ia, mavici kʉna, imaa, ’apaco’e ka’anʉ ’ituumuru tia putukikioa.","所有的親人不論遠近，都要回來幫忙。大多帶食物或飲料表達幫助的意思。當時可做的事情或許不多，但是你坐在那裏，就是對喪家很大的安慰。","https://web.klokah.tw/text/sound/27660/459714.mp3"
"nakai, tupuru ’inia, ’esi cu tani’araa’ara cauin. ’una pa! maraa ka’anʉ kita “’uma’anuvu” misee. sua kari mita ia “uvʉngʉn” misee. makaasia niurina mita.","另外我們不太使用「埋葬」這句話，我們的說法是「藏起來」。這是我們的習俗。","https://web.klokah.tw/text/sound/27660/459715.mp3"
"mataarava masini, mamarang kanakanavu makai pa miana. ka’anʉ paira poiisua siputukikio “mamacai”. iimua, kanaira cu kita tavara’ʉ poiisua isi. arisinatʉn neai. masii takutavara’ʉ pa nanamu mita.","到如今，卡那卡富族的長者，仍然不會經常述說與「死」有關的事情，以致能了解這些的就很稀少了。紀錄在這裡，讓我們的後代也能知道。","https://web.klokah.tw/text/sound/27660/459716.mp3"
"’una ku rʉ’ʉvʉ ’Una nganain. ’una nguain tamna rʉ’ʉvʉ ’Uva nganain.","我有夥伴名叫’Una；他有夥伴名叫’Uva。","https://web.klokah.tw/text/sound/27661/459717.mp3"
"nimumʉkʉ ’Una namnam. nimumʉkʉ ’Uva manman.","","https://web.klokah.tw/text/sound/27661/459718.mp3"
"manmaan ’Una kumakʉnʉ namnam. manmaan ’Uva kumakʉnʉ manman.","’Una種植了生薑；’Uva種植了辣椒。","https://web.klokah.tw/text/sound/27661/459719.mp3"
"ka’anʉ tasini namnam. nakai tasini ti’ingi manman.","’Una喜愛吃生薑；’Uva喜愛吃辣椒。","https://web.klokah.tw/text/sound/27661/459720.mp3"
"manmaan nguain kamakʉnʉ namnam. ma’icʉpʉ nguani kamakʉnʉ manman.","生薑不會辣；但是辣椒有點辣。他喜愛吃生薑；","https://web.klokah.tw/text/sound/27661/459721.mp3"
"’una cau manmaan kumakʉnʉ manman. nakai manmaan ’Una kumakʉnʉ nannan.","他們很怕吃辣椒。有人喜愛吃辣椒；’Una喜愛吃生薑。","https://web.klokah.tw/text/sound/27661/459722.mp3"
"’una ’amaacara cacan, ’esi na cacanʉ ’Una.","上面有瀑布；’Una在路上。","https://web.klokah.tw/text/sound/27661/459723.mp3"
"’una na cacanʉ manman, ’akia na cacan namnam.","路上有辣椒；瀑布上沒有生薑。","https://web.klokah.tw/text/sound/27661/459724.mp3"
"manmaan nguain kumakʉnʉ manman. manmaan nguani kumakʉnʉ namnam.","他喜愛吃辣椒；他們喜愛吃生薑。","https://web.klokah.tw/text/sound/27661/459725.mp3"
"cara niarisinata, aracan siasʉpʉrʉ riang. nakai ka’anʉ maatʉa ’imiin. sua “’una” ia, siarupaca ’una nukai ’akia. sua “’Una” ia, nganai sarunai.","以上所紀錄的是唸法聲音接近，但是意義不同。“’una”是用來表達有或沒有。而“’Una”是男人名。","https://web.klokah.tw/text/sound/27661/459726.mp3"
"maatʉa nguani tamna siasʉpʉrʉ riang. karanana ’imi. tia mataagiri noo ’urupacʉʉn pokariikari. cucumeni makai namnam / manman / manmaan / cacan / cacanʉ / aracan nguani tamna siasʉpʉrʉ riang. iimua noo compe kiatuuru kari isi ia, tia maucʉng aririan. masii akanangu cu.","兩者的發音完全相同，意義不同，所以在使用對話時要注意。其他像namnam / manman / manmaam / cacan / cacanʉ / 發音相近而意義不同，當我們在初學的時候，要注意聆聽，就會聽清楚了。","https://web.klokah.tw/text/sound/27661/459727.mp3"
"’esi pa ’urupacʉʉn Kanakanavu masini nganai ia, rocu isi, nganai sarunai, ’Akori, ’Angai, ’Apio, ’Avia, ’Atai, Riau, Pani, Pa’ʉ, Pori, ’Uku, Mu’u, ’Una, Piuri, ’Uangʉ, Pusinga, Cimseeng, ’Upa, ’una maan upitu.","以下是卡那卡那富族目前還在使用的人名：

男名：’Akori、’Angai、’Apio、’Avia、’Atai、Riau、Pani、Pa’ʉ、Pori、’Uku、Mu’u、’Una、Piori、’Uangʉ、Pusinga、Cimseeng、’Upa總共17個。","https://web.klokah.tw/text/sound/27662/459729.mp3"
"sikarain ’Apio, Pusinga, Cimseeng uturu nganai isi, koo arapipiningi na miana tamna sinatʉ. manasʉ cau cucumeni tamna nganai. niarupaca matanganai mamarang mita cenana cu mamisa.","其中’Apio、Pusinga、Cimseeng等3個名字，在更早的文獻上未曾出現，有可能是後來的命名或混入外族的名字，","https://web.klokah.tw/text/sound/27662/459730.mp3"
"makai Cimseeng nganai isi, aracan nganai Pakiisia “Ciang siensʉng” misee. sua ’Angai, Pani, ’Uku uturu nganai. ’urupacʉʉn kangvang Na’aarua. Mu’u aracan mataa nganai Cou, Mo’o.","如Cimseeng類似福佬語「江先生」的發音。另 ’Angai、

Pani、’Uku 等3個名字在拉族也出現。Mu’u 在鄒族有Mo’o發音很相近。","https://web.klokah.tw/text/sound/27662/459731.mp3"
"’una pa, miana sua Pori mataa Piuri. manasʉ maatʉa ucani nganai, Pauri kisʉʉn. murini cu kita ’apatʉkʉnʉʉn marisuusuna. tuiisua cu urucin nganai.","還有，往昔Pori 與 Piori很可能是同一個名字，其發音有可能是Pauri，現在大家都習慣分開為兩個名字。","https://web.klokah.tw/text/sound/27662/459732.mp3"
"nganai nanakʉ, ’Akuan, ’Ari(e), ’Apu’u, Kai, Kau, Kini, Kiua, Kuatʉ, Na’u, Rangui, Paicʉ, Pi’i, Vanau, ’Usu, ’Uva, Savoo, kanganganʉ maan unʉmʉ.","女名：’Akuan、’Ari（e）、’Apu’u、Kai、Kau、Kini、Kiua、Kuatʉ、Na’u、Rangui、Paicʉ、Pi’i、Vanau、’Usu、’Uva、Savoo等16個。","https://web.klokah.tw/text/sound/27662/459733.mp3"
"sikarain ’Ari(e), Rangui, Savoo uturu nganai. koo arapipiningi na miana tamna sinatʉ. maatʉa, manasʉ cenana cu mamisa, ’urupacʉʉn mamarang mita. Paicʉ, ’Apu’u, Vanau uturu nganai, esi urupacʉʉn kangvang Cou mataa Na’aarua.","其中’Ari（e）、Rangui、Savoo等3個名字，在更早的文獻上未曾出現。同樣也可能是近年才使用的名字。另Paicu、’Apu’u、Vanau等3個名字在鄒族及拉族也都出現。","https://web.klokah.tw/text/sound/27662/459734.mp3"
"nganai Kanakanavu sarunai mataa nanakʉ, ’akia kangvang kariin ’imiin.","卡那卡那富族的男女名字，均無實質的字面含意。","https://web.klokah.tw/text/sound/27662/459735.mp3"
"Kanakanavu tamna cancani pininga. tia ’una tacini marivivici cani pininga. sua kari mita ia “marangʉ” kisʉʉn. sua kari Nakasaiana ia “ciacang” misee. niurina Kanakanavu, sua tuiisua ciacang ia, tia sarunai.","卡那卡那富族每一個家庭都有主掌之人稱為marangʉ，中文稱為「家長」。傳統上家長一律由男性擔任。","https://web.klokah.tw/text/sound/27663/459736.mp3"
"iimua, masiiraru tia sarunai sua ciacang, sii sua ’ucangʉ sarunai, nukai cina cani pininga. niaranai kavangvang cucumeni tamna tanasa. maatʉa, ’unain na tanasa manu nanakʉ ia, tia ’una ucani taniara. muru’ucangʉ na cau cucumeni sarunai. tia aratʉkʉnʉ na nikamanumanua tanasain. iimua, ka’anʉ tavara’ʉ tuiisua ciacang. ucaniava noo ti’ingai pa manu sarunai.","換言之，家長必須是男人，因為妻子、毋親都來自他家 ， 而家中閨女總有一天要出
嫁到別家的男人 ， 將會離開她的原生家庭 ， 所以不得為家長 ，倘若是家中男子還小時 ， 則由其毋親或其他女性尊長輔助他 ， 要訓
練他 ， 使他將來成為好的家長 。","https://web.klokah.tw/text/sound/27663/459737.mp3"
"cinain mataa cani pininga cucumeni nanakʉ, tia muranʉ ’inia. tumatutuuturu ’inia, masii noo nuari cu ia, tavara’ʉ tuiisua pomanʉngʉn ciacang. ’apaco’e makaasia niurina, iikita Kanakanavu tamna cani pininga nukai tanasʉn. ’akia sua makai ’esi marʉngʉcai sarunai.","即使是如此 ， 卡族的家庭與社會， 並無顯明的男尊女卑現象 ， 尤其在家庭內部 ， 大多聽媽媽說的尸母親的意見總是左右整個家庭 。","https://web.klokah.tw/text/sound/27663/459738.mp3"
"manʉkʉpai sua nanakʉ. mastaan noo ’esiin sikara tanasa, paira cina tamna kari timanaa. cina tamna kari ’esi marivivici cani pinunga.","即使是如此，卡族的家庭與社會，並無顯明的男尊女卑現象，尤其在家庭內部，大多聽媽媽說的，母親的意見總是左右整個家庭。","https://web.klokah.tw/text/sound/27663/459739.mp3"
"niarakaranana cu citai tamna cʉpʉngʉ. sua kari cau masini ia, maraa ’ituumuru poiisua tia katʉʉtʉa sarunai mataa nanakʉ mise. sua cʉpʉngʉ mita ia, manasʉ tia kipapa citai musu’uruu’uru. avara’e sarunai nukai nanakʉ. tia maatʉa kipaatʉsʉ muranʉ cani pininga mataa sʉhui mita.","時代的觀念已經在改變，當今比較多的說法是強調男女的平權。我們的觀念也要隨著時代的進前，不論是男性或女性，都要為家庭或社會而共同努力。","https://web.klokah.tw/text/sound/27663/459740.mp3"
"miana, noo cumacʉ’ʉra kita ucani tasʉ’a numanʉ. cʉ’ʉrʉʉn capain, paira tavara’ʉn cu neni tamna numanʉ iisua. vanai sii, paira ’una na tasʉ’a numanʉ niaritapasa cukanang.","往昔當我們看到一個刀鞘，觀察它的外觀，通常可以知道那是誰的刀械。因為在刀鞘上通常會有雕刻劃出的標記。","https://web.klokah.tw/text/sound/27664/459742.mp3"
"maatʉa, sua tavara’ʉ maritapasʉ ia, aritapasʉʉn kee kavangvang nguain tamna nakʉvʉ. cucuru maningcau mataa karanana cʉ’ʉrʉʉn!","同樣，那些善於繪製的人，也會在其他所屬的物品上製作標記，的確看起來美觀又特殊。","https://web.klokah.tw/text/sound/27664/459743.mp3"
"miaranau cu, tuiisua cu nguain takacicini tamna cukanang.","久了之後就形成了專屬他的標記。","https://web.klokah.tw/text/sound/27664/459744.mp3"
"masiiraru iikita Kanakanavu, aranai miana ’uruupaca cu cukanang ’aparatuturu. ’unain vo’oorua ’ʉnai. tia ka’umu’umaʉn musu. tia mara mata’ʉ cupuku. umʉnʉn ranʉngiin, cʉkʉcʉkʉʉn na ciciri ’ʉnai iisua.","其實我們卡那卡那富族人，從以前開始就有使用標記相互通告的習慣。若有一片尚未開墾的土地，你有意墾為田園，會拿生鮮的芒草，將它的葉子打上結，然後插在該土地的周邊。","https://web.klokah.tw/text/sound/27664/459745.mp3"
"sua ’imiin ia, siatuuturu cau, ’ʉnai iisua ia ’una cu cauin.","其意思為，通告週知該土地已經有主人了。","https://web.klokah.tw/text/sound/27664/459746.mp3"
"miana, ’akia pa taangsua ramucu. ka’anʉ tavara’ʉ makacang paritaangsua, tumatuuturu ’esi kasu nanu? te cu muukusa nanu?","以前還沒有手機，無法立即通電話告知你現於何處？或將前往何方？","https://web.klokah.tw/text/sound/27664/459747.mp3"
"miana ia, ’uruupaca karu nukai cʉnʉ mataa vatu, musʉ’ʉ na ciciri cacanʉ. ’apacʉ’ʉrʉʉn kʉkʉnang musu.","以前的方式是使用樹枝、雜草或石頭。放置於路邊，讓你的同伴看到，通告他，你曾經通過那裏。","https://web.klokah.tw/text/sound/27664/459748.mp3"
"nimaica kasu cacanʉ iisua, nukai, nanu sua tokusaa musu. isi kisaa mamarang mita miana “maricukanang”.","或者標出將前往的方向。這些就是我們以前耆老所稱的「置放標記」。","https://web.klokah.tw/text/sound/27664/459749.mp3"
"makai isi, ’apaco’e miana tamna siacʉvʉrʉ, nakai maamia curu tainin cu kavangvang! kamʉcʉ ’una nanamu kanakanavu kavo’oorua pacʉpʉngʉ.","像這些雖然是古老的生活方式，全部失傳了非常可惜！但願有卡那卡那富族的後代們，","https://web.klokah.tw/text/sound/27664/459750.mp3"
"’una vo’oorua siakamanʉnga. tuiisua kanakanavu tamna vo’oorua cukanang.","有創新的想法與作為，作出新的成品，能夠成為卡那卡那富族的標記。","https://web.klokah.tw/text/sound/27664/459751.mp3"
"iikita Kanakanavu noo matanganai mamanu ia, “’apacuvunguʉn” mataa mamarang tamna nganai.","卡那卡那富族對兒女的命名，原則上採「沿襲制」。","https://web.klokah.tw/text/sound/27665/459752.mp3"
"’urupacaʉn tamu nikianara tamna nganai, makaasua arakacaua cau, pupui’iʉn cu nganai ’uruupaca.","也就是沿用祖先的名字。當人口繁延了，名字就循環使用。","https://web.klokah.tw/text/sound/27665/459753.mp3"
"sua mastaan tatia manu sarunai ia, nganain ia, mara tamu sarunai tamna nganai.","例如長子的名字通常沿用祖父的名字，次子以後依序沿用父親兄弟的名字。","https://web.klokah.tw/text/sound/27665/459754.mp3"
"marivivini arapipiningi manu sarunai tamna nganai ia, mara cu cuma tamna kinvavara sarunai nganai. sua nanakʉ tamna nganai ia, makaasua.","長女類同沿用祖母的名字，次女以後，沿用父親姊妹的名字。","https://web.klokah.tw/text/sound/27665/459755.mp3"
"mu’uruu’uru mara tamu nanakʉ tamna nganai, sua marivivini ia, mara cu cuma tamna kinvavara nanakʉ nganai. pupui’iʉn nganai ’uruupaca. te cu ’una cani cupuungana. maatʉa nganai. sua niurina mita ia, cupiniʉn nganai cucumeni. masii patakanangʉ.","名字循環使用後，全族必然會出現同宗又同名的現象，卡族的習慣是疊上別名來辨別。","https://web.klokah.tw/text/sound/27665/459756.mp3"
"ucaniava ’una tasa Pani ’esi arakukunu. sua tacini coomin ia Pa’ʉ. tia pasiin marisuusuna “Pani Pa’ʉ” kisʉʉn. akanangʉ cu cau.","如有兩個Pani在一起，其中之一其父名為Pa’ʉ，就冠上其父的名字為Pa’ʉ Pani，其意為所呼叫的是其父為Pa’ʉ 的Pani。","https://web.klokah.tw/text/sound/27665/459758.mp3"
"sua ’esi arisusunaa Pani iisua ia, nguai sua manu Pa’ʉ. tavarʉ’ʉ kangvang cupiniʉn nganai cinain, nukai nganai ’ucangʉin. ’apaica neni mamanʉng akanangʉn. iimua, ’una cu cupiniʉn sipungaringariin, nukai ka’anmanain.","也可冠上其母、其妻的名字，沒有硬性規定，甚至會出現以特徵或喜好做別名的。","https://web.klokah.tw/text/sound/27665/459759.mp3"
"makai Pani macasʉ kʉkʉ. Pani naraavarʉ. Pani mintasʉ. Pani maanava. Pani vʉrʉnga. arapipiningi karananana nganai.","如長腳的Pani、懶惰的Pani、善狩獵的Pani、沒酒量的Pani、鰻魚的Pani等，不一而足。","https://web.klokah.tw/text/sound/27665/459760.mp3"
"nikianara","宗祖源起；親族脈絡","https://web.klokah.tw/extension/cu_data/audio/36/36_1_V1.mp3"
"maraa","比較","https://web.klokah.tw/extension/cu_data/audio/36/36_1_V2.mp3"
"mamarurang","耆老（此輩耆老通常有資格參加部落長老會議）","https://web.klokah.tw/extension/cu_data/audio/36/36_1_V3.mp3"
" matiananai","初始；事件的開始","https://web.klokah.tw/extension/cu_data/audio/36/36_1_V4.mp3"
"mamane","世間、人間；宇宙、寰宇","https://web.klokah.tw/extension/cu_data/audio/36/36_1_V5.mp3"
"miaa","當；某時期；之時","https://web.klokah.tw/extension/cu_data/audio/36/36_1_V6.mp3"
"Maia ri","瑪雅里","https://web.klokah.tw/extension/cu_data/audio/36/36_1_V7.mp3"
"kina’ucanga","夫妻關係","https://web.klokah.tw/extension/cu_data/audio/36/36_1_V8.mp3"
"kamanuumanu","生小孩","https://web.klokah.tw/extension/cu_data/audio/36/36_1_V9.mp3"
" mataatʉa","恰巧","https://web.klokah.tw/extension/cu_data/audio/36/36_1_V10.mp3"
"mavangʉ","指果實類的成熟","https://web.klokah.tw/extension/cu_data/audio/36/36_1_V11.mp3"
"’apacʉvʉrʉ","養育、培育；豢養","https://web.klokah.tw/extension/cu_data/audio/36/36_1_V12.mp3"
"Parumaci","男性的名字（傳說中的射日者）","https://web.klokah.tw/extension/cu_data/audio/36/36_1_V13.mp3"
" ’iintasʉ","力量或膽識","https://web.klokah.tw/extension/cu_data/audio/36/36_1_V14.mp3"
"Niunu","女性的名字","https://web.klokah.tw/extension/cu_data/audio/36/36_1_V15.mp3"
"comin","他的父親（完整的書寫應為cumain）","https://web.klokah.tw/extension/cu_data/audio/36/36_1_V16.mp3"
"siapatanganai","用來命名","https://web.klokah.tw/extension/cu_data/audio/36/36_2_V1.mp3"
"’imiin","其意義","https://web.klokah.tw/extension/cu_data/audio/36/36_2_V2.mp3"
"Rapinia","地名","https://web.klokah.tw/extension/cu_data/audio/36/36_2_V3.mp3"
"Nanʉmʉ","地名","https://web.klokah.tw/extension/cu_data/audio/36/36_2_V4.mp3"
"pasiin","某對某說","https://web.klokah.tw/extension/cu_data/audio/36/36_2_V5.mp3"
"ka’umoo’uma","開墾；墾地","https://web.klokah.tw/extension/cu_data/audio/36/36_2_V6.mp3"
"aratʉkʉnʉ","分離、分開","https://web.klokah.tw/extension/cu_data/audio/36/36_2_V7.mp3"
"Taivuran","約民國40~70年間，他族人對卡那卡那富族的稱呼","https://web.klokah.tw/extension/cu_data/audio/36/36_2_V8.mp3"
"siasʉpʉrʉ","數數的方式；用來數數","https://web.klokah.tw/extension/cu_data/audio/36/36_3_V1.mp3"
"niarisinatani","他們寫的或記錄的","https://web.klokah.tw/extension/cu_data/audio/36/36_3_V2.mp3"
"Nakasaiana","中國人；漢人；中文；國語","https://web.klokah.tw/extension/cu_data/audio/36/36_3_V3.mp3"
"tavara’ʉn","可知、可了解；可使","https://web.klokah.tw/extension/cu_data/audio/36/36_3_V4.mp3"
"macangini","征戰、對戰","https://web.klokah.tw/extension/cu_data/audio/36/36_3_V5.mp3"
"maa","僅、只有","https://web.klokah.tw/extension/cu_data/audio/36/36_3_V6.mp3"
"rumarʉn","被某燒","https://web.klokah.tw/extension/cu_data/audio/36/36_3_V7.mp3"
"’apaica","使通過；使經過；透過；根據；仿照","https://web.klokah.tw/extension/cu_data/audio/36/36_4_V1.mp3"
"sinipʉraa","所數的、所計算的；所唸的；所統計的","https://web.klokah.tw/extension/cu_data/audio/36/36_4_V2.mp3"
"sehu","政府","https://web.klokah.tw/extension/cu_data/audio/36/36_4_V3.mp3"
"maritakarʉ","立起來；扶起來；提起來","https://web.klokah.tw/extension/cu_data/audio/36/36_4_V4.mp3"
"cʉpʉngʉ","心理；思想、想法","https://web.klokah.tw/extension/cu_data/audio/36/36_4_V5.mp3"
"mapurai","推；推動","https://web.klokah.tw/extension/cu_data/audio/36/36_4_V6.mp3"
"manasʉ","大概、或許、可能","https://web.klokah.tw/extension/cu_data/audio/36/36_4_V7.mp3"
"kiatuuturu","學習","https://web.klokah.tw/extension/cu_data/audio/36/36_4_V8.mp3"
"’apurangrangoo","給予讚美或鼓勵","https://web.klokah.tw/extension/cu_data/audio/36/36_4_V9.mp3"
"kincaucaua","親戚","https://web.klokah.tw/extension/cu_data/audio/36/36_4_V10.mp3"
"masiriva’ʉ","說錯話","https://web.klokah.tw/extension/cu_data/audio/36/36_4_V11.mp3"
"nganai tanasa","家名；家號","https://web.klokah.tw/extension/cu_data/audio/36/36_5_V1.mp3"
"kisaa","所說的、所稱的","https://web.klokah.tw/extension/cu_data/audio/36/36_5_V2.mp3"
"cani ta’avua","同一個爐灶，隱喻「同宗」","https://web.klokah.tw/extension/cu_data/audio/36/36_5_V3.mp3"
"cani tanasa","同一個家屋","https://web.klokah.tw/extension/cu_data/audio/36/36_5_V4.mp3"
"maatʉa","相同、同樣；類似","https://web.klokah.tw/extension/cu_data/audio/36/36_5_V5.mp3"
"nimu’uruu’uru","曾經或已經優先；首先；領先；在前","https://web.klokah.tw/extension/cu_data/audio/36/36_5_V6.mp3"
"’uruupaca","使用","https://web.klokah.tw/extension/cu_data/audio/36/36_5_V7.mp3"
"nipatai’ani","他們留下的","https://web.klokah.tw/extension/cu_data/audio/36/36_5_V8.mp3"
"cʉ’ʉraa","所看的","https://web.klokah.tw/extension/cu_data/audio/36/36_5_V9.mp3"
"kanganganʉ","總合；加總","https://web.klokah.tw/extension/cu_data/audio/36/36_5_V10.mp3"
"tatukusaa","前往的地方或位置","https://web.klokah.tw/extension/cu_data/audio/36/36_6_V1.mp3"
"ta’anupua","獵場","https://web.klokah.tw/extension/cu_data/audio/36/36_6_V2.mp3"
"’aisan","界線","https://web.klokah.tw/extension/cu_data/audio/36/36_6_V3.mp3"
"caruru","尖形之部；頂端","https://web.klokah.tw/extension/cu_data/audio/36/36_6_V4.mp3"
"makisavangʉ","跨越","https://web.klokah.tw/extension/cu_data/audio/36/36_6_V5.mp3"
"posakisakiri","隱喻","https://web.klokah.tw/extension/cu_data/audio/36/36_6_V6.mp3"
"takacicini","獨自；主動；自己","https://web.klokah.tw/extension/cu_data/audio/36/36_6_V7.mp3"
"nakʉvʉ","物品的總稱","https://web.klokah.tw/extension/cu_data/audio/36/36_6_V8.mp3"
"pasakau","偷偷的；暗地裡；秘密的","https://web.klokah.tw/extension/cu_data/audio/36/36_6_V9.mp3"
"avicin","帶往；某帶","https://web.klokah.tw/extension/cu_data/audio/36/36_6_V10.mp3"
"musurai","摔出去","https://web.klokah.tw/extension/cu_data/audio/36/36_6_V11.mp3"
"aririanʉn","仔細端詳某；注意某","https://web.klokah.tw/extension/cu_data/audio/36/36_6_V12.mp3"
"’incu","運氣；福氣","https://web.klokah.tw/extension/cu_data/audio/36/36_6_V13.mp3"
"mincau","探望","https://web.klokah.tw/extension/cu_data/audio/36/36_6_V14.mp3"
"cocua","鄰居；群體的泛稱","https://web.klokah.tw/extension/cu_data/audio/36/36_7_V1.mp3"
"Karani","副首領","https://web.klokah.tw/extension/cu_data/audio/36/36_7_V2.mp3"
"Vasʉ","征帥","https://web.klokah.tw/extension/cu_data/audio/36/36_7_V3.mp3"
"’ʉrʉvʉ","祭司","https://web.klokah.tw/extension/cu_data/audio/36/36_7_V4.mp3"
"nipurai","推舉了","https://web.klokah.tw/extension/cu_data/audio/36/36_7_V5.mp3"
"’apuuciri","使立起來","https://web.klokah.tw/extension/cu_data/audio/36/36_7_V6.mp3"
"tuiisua","擔任；成為","https://web.klokah.tw/extension/cu_data/audio/36/36_7_V7.mp3"
"musutanpʉ","足夠；恰當、適合","https://web.klokah.tw/extension/cu_data/audio/36/36_7_V8.mp3"
"macʉrang","知識；智慧","https://web.klokah.tw/extension/cu_data/audio/36/36_7_V9.mp3"
"cumacʉvʉrʉ","成長；生活","https://web.klokah.tw/extension/cu_data/audio/36/36_7_V10.mp3"
"siapungariingari","行為、作為","https://web.klokah.tw/extension/cu_data/audio/36/36_7_V11.mp3"
"kasakʉnʉʉn","受重視；重要","https://web.klokah.tw/extension/cu_data/audio/36/36_7_V12.mp3"
"matacuvucuvungu","聚在一起","https://web.klokah.tw/extension/cu_data/audio/36/36_7_V13.mp3"
"kamanʉnga","做的；所做的","https://web.klokah.tw/extension/cu_data/audio/36/36_8_V1.mp3"
"marunganai","取名","https://web.klokah.tw/extension/cu_data/audio/36/36_8_V2.mp3"
"kaisisiʉn","為某之儀式","https://web.klokah.tw/extension/cu_data/audio/36/36_8_V3.mp3"
"niarapipiningi","出來了；出現了","https://web.klokah.tw/extension/cu_data/audio/36/36_8_V4.mp3"
"matakuviri","翻滾","https://web.klokah.tw/extension/cu_data/audio/36/36_8_V5.mp3"
"siasima’ʉ","用來遊戲；嬉戲的工具","https://web.klokah.tw/extension/cu_data/audio/36/36_8_V6.mp3"
"araurini","習慣","https://web.klokah.tw/extension/cu_data/audio/36/36_8_V7.mp3"
"miaacara","保護；陪伴","https://web.klokah.tw/extension/cu_data/audio/36/36_8_V8.mp3"
"na","通常用以指示方向或地點","https://web.klokah.tw/extension/cu_data/audio/36/36_9_V1.mp3"
"Tangaanua","地名及溪流名稱","https://web.klokah.tw/extension/cu_data/audio/36/36_9_V2.mp3"
"naumani","誰；什麼","https://web.klokah.tw/extension/cu_data/audio/36/36_9_V3.mp3"
"maamia","可惜、婉惜；遺憾","https://web.klokah.tw/extension/cu_data/audio/36/36_9_V4.mp3"
"nimiaranau","曾經或已經很久","https://web.klokah.tw/extension/cu_data/audio/36/36_9_V5.mp3"
"to’urua","前面、前方","https://web.klokah.tw/extension/cu_data/audio/36/36_9_V6.mp3"
"minkuo","民國","https://web.klokah.tw/extension/cu_data/audio/36/36_9_V7.mp3"
"iacarʉʉn","保護某；陪伴某","https://web.klokah.tw/extension/cu_data/audio/36/36_9_V8.mp3"
"kiutu","合作；輪班；輪工","https://web.klokah.tw/extension/cu_data/audio/36/36_9_V9.mp3"
"sumasʉrʉcʉ","探查；巡視","https://web.klokah.tw/extension/cu_data/audio/36/36_9_V10.mp3"
"tumatakʉʉtakʉ","砍伐","https://web.klokah.tw/extension/cu_data/audio/36/36_9_V11.mp3"
"mariinguna","乾的；乾燥","https://web.klokah.tw/extension/cu_data/audio/36/36_9_V12.mp3"
"murungisangisaa","一直呼吸；生生不息","https://web.klokah.tw/extension/cu_data/audio/36/36_9_V13.mp3"
"umʉmʉka","各類農作","https://web.klokah.tw/extension/cu_data/audio/36/36_10_V1.mp3"
"iimua","所以","https://web.klokah.tw/extension/cu_data/audio/36/36_10_V2.mp3"
"Tapucarake","小矮人","https://web.klokah.tw/extension/cu_data/audio/36/36_10_V3.mp3"
"tina’aniin","他的身材","https://web.klokah.tw/extension/cu_data/audio/36/36_10_V4.mp3"
"natia","原本要","https://web.klokah.tw/extension/cu_data/audio/36/36_10_V5.mp3"
"kʉkʉna","各類食物","https://web.klokah.tw/extension/cu_data/audio/36/36_10_V6.mp3"
"patangiriʉn","謹慎待之；小心為之","https://web.klokah.tw/extension/cu_data/audio/36/36_10_V7.mp3"
"kuvau","穀倉","https://web.klokah.tw/extension/cu_data/audio/36/36_10_V8.mp3"
"niatʉnʉ","找到了","https://web.klokah.tw/extension/cu_data/audio/36/36_10_V9.mp3"
"cikiringain","它的邊邊或周圍","https://web.klokah.tw/extension/cu_data/audio/36/36_10_V10.mp3"
"cauin","他的主人；他的人","https://web.klokah.tw/extension/cu_data/audio/36/36_10_V11.mp3"
"sini’ʉcʉpʉa","所做的夢","https://web.klokah.tw/extension/cu_data/audio/36/36_10_V12.mp3"
"aratʉmʉ","發芽","https://web.klokah.tw/extension/cu_data/audio/36/36_10_V13.mp3"
"tavoo","素菜類","https://web.klokah.tw/extension/cu_data/audio/36/36_10_V14.mp3"
"mikaacara","依靠；靠向","https://web.klokah.tw/extension/cu_data/audio/36/36_11_V1.mp3"
"niatuumura canumu","深潭；海","https://web.klokah.tw/extension/cu_data/audio/36/36_11_V2.mp3"
" uʉnhua","文化","https://web.klokah.tw/extension/cu_data/audio/36/36_11_V3.mp3"
"komanʉngʉ","吃的好；講究吃","https://web.klokah.tw/extension/cu_data/audio/36/36_11_V4.mp3"
"maka’uarʉ","規勸；勸勉","https://web.klokah.tw/extension/cu_data/audio/36/36_11_V5.mp3"
"sipukarikariʉn","用來討論；話題","https://web.klokah.tw/extension/cu_data/audio/36/36_11_V6.mp3"
" tiuruʉn","攪拌","https://web.klokah.tw/extension/cu_data/audio/36/36_11_V7.mp3"
" niisʉ’a","放置了；存放了","https://web.klokah.tw/extension/cu_data/audio/36/36_11_V8.mp3"
"parionʉn","蒸","https://web.klokah.tw/extension/cu_data/audio/36/36_11_V9.mp3"
"noo tiain","若要","https://web.klokah.tw/extension/cu_data/audio/36/36_11_V10.mp3"
"’angici","加工過的皮革","https://web.klokah.tw/extension/cu_data/audio/36/36_12_V1.mp3"
"makacarapung","戴上帽子","https://web.klokah.tw/extension/cu_data/audio/36/36_12_V2.mp3"
" sasarunai ","男性；雄性；公的","https://web.klokah.tw/extension/cu_data/audio/36/36_12_V3.mp3"
"matacuvucuvungu tatia","大型聚會","https://web.klokah.tw/extension/cu_data/audio/36/36_12_V4.mp3"
"mumʉnʉ","綁","https://web.klokah.tw/extension/cu_data/audio/36/36_12_V5.mp3"
"piningiin","其外部","https://web.klokah.tw/extension/cu_data/audio/36/36_12_V6.mp3"
"sikarain","其內部","https://web.klokah.tw/extension/cu_data/audio/36/36_12_V7.mp3"
"arivivicia","常攜帶的","https://web.klokah.tw/extension/cu_data/audio/36/36_12_V8.mp3"
"pa’avu","保暖","https://web.klokah.tw/extension/cu_data/audio/36/36_12_V9.mp3"
"nipapuciria","使立起來的；建築物","https://web.klokah.tw/extension/cu_data/audio/36/36_13_V1.mp3"
"tunganganʉn","合起來稱、被統稱","https://web.klokah.tw/extension/cu_data/audio/36/36_13_V2.mp3"
"kaTapangʉ","住達邦的；鄒族","https://web.klokah.tw/extension/cu_data/audio/36/36_13_V3.mp3"
"Na’aarua","拉阿魯哇族","https://web.klokah.tw/extension/cu_data/audio/36/36_13_V4.mp3"
" Cakʉrʉ","聚會所","https://web.klokah.tw/extension/cu_data/audio/36/36_13_V5.mp3"
"cuku","族","https://web.klokah.tw/extension/cu_data/audio/36/36_13_V6.mp3"
"taraceni","遠望","https://web.klokah.tw/extension/cu_data/audio/36/36_13_V7.mp3"
"ngʉngʉʉcara","高處","https://web.klokah.tw/extension/cu_data/audio/36/36_13_V8.mp3"
" taningninga","平坦處","https://web.klokah.tw/extension/cu_data/audio/36/36_13_V9.mp3"
"ta’avunua","掩埋處","https://web.klokah.tw/extension/cu_data/audio/36/36_13_V10.mp3"
"kesoniʉn","問起來","https://web.klokah.tw/extension/cu_data/audio/36/36_13_V11.mp3"
"siarupacain","其所使用的","https://web.klokah.tw/extension/cu_data/audio/36/36_14_V1.mp3"
"cirupu","方巾","https://web.klokah.tw/extension/cu_data/audio/36/36_14_V2.mp3"
"munasʉ","進行無礙；方便","https://web.klokah.tw/extension/cu_data/audio/36/36_14_V3.mp3"
"matipain ","若參加","https://web.klokah.tw/extension/cu_data/audio/36/36_14_V4.mp3"
"kasakʉnʉn","受珍惜、受重視；重要的","https://web.klokah.tw/extension/cu_data/audio/36/36_14_V5.mp3"
"sipitukucu","鎖具；鈕扣","https://web.klokah.tw/extension/cu_data/audio/36/36_14_V6.mp3"
" tapasʉ","顏色；條紋","https://web.klokah.tw/extension/cu_data/audio/36/36_14_V7.mp3"
"muarʉ ","玩具；把玩的","https://web.klokah.tw/extension/cu_data/audio/36/36_15_V1.mp3"
"sima’ʉa ","戲耍的","https://web.klokah.tw/extension/cu_data/audio/36/36_15_V2.mp3"
"tati’ingi","年紀小的；小朋友","https://web.klokah.tw/extension/cu_data/audio/36/36_15_V3.mp3"
"mapʉnʉ","採摘","https://web.klokah.tw/extension/cu_data/audio/36/36_15_V4.mp3"
"’aparumuanʉ","使比賽；使競爭","https://web.klokah.tw/extension/cu_data/audio/36/36_15_V5.mp3"
" sumaracaini","往遠處","https://web.klokah.tw/extension/cu_data/audio/36/36_15_V6.mp3"
"nimukʉrʉ","握過；觸碰過","https://web.klokah.tw/extension/cu_data/audio/36/36_15_V7.mp3"
"cani pininga","家庭；一個廣場","https://web.klokah.tw/extension/cu_data/audio/36/36_16_V1.mp3"
"ngaca’ʉ","根部；根源","https://web.klokah.tw/extension/cu_data/audio/36/36_16_V2.mp3"
"monoon ","經常或一直處在某","https://web.klokah.tw/extension/cu_data/audio/36/36_16_V3.mp3"
"’ʉtʉmʉkʉnʉ","相聚","https://web.klokah.tw/extension/cu_data/audio/36/36_16_V4.mp3"
"mutaru’an","在寮屋過夜","https://web.klokah.tw/extension/cu_data/audio/36/36_16_V5.mp3"
"upeni","幾個；多少","https://web.klokah.tw/extension/cu_data/audio/36/36_16_V6.mp3"
"tamu ","祖父母；祖輩","https://web.klokah.tw/extension/cu_data/audio/36/36_16_V7.mp3"
" marisuusuna","呼喊、呼叫；邀請；稱呼、稱謂","https://web.klokah.tw/extension/cu_data/audio/36/36_16_V8.mp3"
"ponaannakʉ","提親","https://web.klokah.tw/extension/cu_data/audio/36/36_17_V1.mp3"
" tiain","若要","https://web.klokah.tw/extension/cu_data/audio/36/36_17_V2.mp3"
" nimarimanʉngʉ","長的很好","https://web.klokah.tw/extension/cu_data/audio/36/36_17_V3.mp3"
"arivivicin","經常帶著","https://web.klokah.tw/extension/cu_data/audio/36/36_17_V4.mp3"
"tarakanangʉn","看或認得出來","https://web.klokah.tw/extension/cu_data/audio/36/36_17_V5.mp3"
"makasuin","那麼；那樣的話","https://web.klokah.tw/extension/cu_data/audio/36/36_17_V6.mp3"
"maraini ","客氣；不好意思；謙和","https://web.klokah.tw/extension/cu_data/audio/36/36_17_V7.mp3"
"reki","禮節","https://web.klokah.tw/extension/cu_data/audio/36/36_17_V8.mp3"
" tokia’e","不知道、不清楚","https://web.klokah.tw/extension/cu_data/audio/36/36_17_V9.mp3"
" kincaucaua","親友","https://web.klokah.tw/extension/cu_data/audio/36/36_18_V1.mp3"
"kavangvang","全部、所有；都是、也是","https://web.klokah.tw/extension/cu_data/audio/36/36_18_V2.mp3"
"cuma vuravurau","父輩","https://web.klokah.tw/extension/cu_data/audio/36/36_18_V3.mp3"
"cuma; cina","稱呼父輩或母輩的敬語","https://web.klokah.tw/extension/cu_data/audio/36/36_18_V4.mp3"
"vai","同胞兄弟姊妹","https://web.klokah.tw/extension/cu_data/audio/36/36_18_V5.mp3"
"poiisua","關於、有關；講述某事件","https://web.klokah.tw/extension/cu_data/audio/36/36_19_V1.mp3"
" puisia","忌諱、禁忌","https://web.klokah.tw/extension/cu_data/audio/36/36_19_V2.mp3"
"ma’icʉpʉ","懼怕；擔心","https://web.klokah.tw/extension/cu_data/audio/36/36_19_V3.mp3"
"muaaparu","犯禁忌；靈異事件","https://web.klokah.tw/extension/cu_data/audio/36/36_19_V4.mp3"
"kuarʉsu","使安心的專用詞彙","https://web.klokah.tw/extension/cu_data/audio/36/36_19_V5.mp3"
"makacangʉ","立即","https://web.klokah.tw/extension/cu_data/audio/36/36_19_V6.mp3"
"tarasangai","休息；停止","https://web.klokah.tw/extension/cu_data/audio/36/36_19_V7.mp3"
"takaiisua ","假裝","https://web.klokah.tw/extension/cu_data/audio/36/36_19_V8.mp3"
"kanaasia","季節；時令","https://web.klokah.tw/extension/cu_data/audio/36/36_19_V9.mp3"
"maramucu","洗手","https://web.klokah.tw/extension/cu_data/audio/36/36_19_V10.mp3"
" araa","拿取的；獲得的","https://web.klokah.tw/extension/cu_data/audio/36/36_19_V11.mp3"
"masini","現在；現代","https://web.klokah.tw/extension/cu_data/audio/36/36_20_V1.mp3"
" kava","動物的皮","https://web.klokah.tw/extension/cu_data/audio/36/36_20_V2.mp3"
"Ripuun citai","日本時代","https://web.klokah.tw/extension/cu_data/audio/36/36_20_V3.mp3"
"iupuung","營養","https://web.klokah.tw/extension/cu_data/audio/36/36_20_V4.mp3"
"pungangain","對某吐痰","https://web.klokah.tw/extension/cu_data/audio/36/36_20_V5.mp3"
"pusuaka","倒楣、不幸","https://web.klokah.tw/extension/cu_data/audio/36/36_20_V6.mp3"
"karaakasua","表怒氣的感嘆詞","https://web.klokah.tw/extension/cu_data/audio/36/36_20_V7.mp3"
"makasua cu","那樣之後","https://web.klokah.tw/extension/cu_data/audio/36/36_21_V1.mp3"
"natanasa","原本或舊家；意指現今藤包山舊址","https://web.klokah.tw/extension/cu_data/audio/36/36_21_V2.mp3"
"cauin","他的人；某的主人","https://web.klokah.tw/extension/cu_data/audio/36/36_21_V3.mp3"
"umarivi","擁抱","https://web.klokah.tw/extension/cu_data/audio/36/36_21_V4.mp3"
"pupui’i ","來來回回","https://web.klokah.tw/extension/cu_data/audio/36/36_21_V5.mp3"
"makatumuru","好幾次","https://web.klokah.tw/extension/cu_data/audio/36/36_21_V6.mp3"
"masangai ","厭倦","https://web.klokah.tw/extension/cu_data/audio/36/36_21_V7.mp3"
"tinaravai","精靈；魂魄","https://web.klokah.tw/extension/cu_data/audio/36/36_22_V1.mp3"
"’ucu","鬼","https://web.klokah.tw/extension/cu_data/audio/36/36_22_V2.mp3"
"cungciau","宗教","https://web.klokah.tw/extension/cu_data/audio/36/36_22_V3.mp3"
"sinyang","信仰","https://web.klokah.tw/extension/cu_data/audio/36/36_22_V4.mp3"
"kuehuʉn","鬼魂","https://web.klokah.tw/extension/cu_data/audio/36/36_22_V5.mp3"
"sʉn","神","https://web.klokah.tw/extension/cu_data/audio/36/36_22_V6.mp3"
"siakaisisi","祭祀的方式","https://web.klokah.tw/extension/cu_data/audio/36/36_23_V1.mp3"
"rumarapʉ","播種","https://web.klokah.tw/extension/cu_data/audio/36/36_23_V2.mp3"
"cumacakʉʉcakʉ capuku","插芒草","https://web.klokah.tw/extension/cu_data/audio/36/36_23_V3.mp3"
"tingasʉ","吃剩的","https://web.klokah.tw/extension/cu_data/audio/36/36_23_V4.mp3"
" poon","處在","https://web.klokah.tw/extension/cu_data/audio/36/36_23_V5.mp3"
"mitanna’uru","盪鞦韆","https://web.klokah.tw/extension/cu_data/audio/36/36_23_V6.mp3"
"takʉtakʉʉn","將某砍或挖除","https://web.klokah.tw/extension/cu_data/audio/36/36_23_V7.mp3"
"mastaan","尤其；最","https://web.klokah.tw/extension/cu_data/audio/36/36_24_V1.mp3"
"noo ’esiin","若在…","https://web.klokah.tw/extension/cu_data/audio/36/36_24_V2.mp3"
"patangiria","要小心的","https://web.klokah.tw/extension/cu_data/audio/36/36_24_V3.mp3"
"ucaniava","假如","https://web.klokah.tw/extension/cu_data/audio/36/36_24_V4.mp3"
"kakanaa&rsquo;ua","成人們","https://web.klokah.tw/extension/cu_data/audio/36/36_24_V5.mp3"
"masii","才可以","https://web.klokah.tw/extension/cu_data/audio/36/36_24_V6.mp3"
"kakurungu","碰撞的聲音","https://web.klokah.tw/extension/cu_data/audio/36/36_24_V7.mp3"
"kiukai","教會","https://web.klokah.tw/extension/cu_data/audio/36/36_25_V1.mp3"
"naru’u","不幸","https://web.klokah.tw/extension/cu_data/audio/36/36_25_V2.mp3"
"’inori","禱告","https://web.klokah.tw/extension/cu_data/audio/36/36_25_V3.mp3"
"’uma’avunu","掩埋","https://web.klokah.tw/extension/cu_data/audio/36/36_25_V4.mp3"
"niaraka","壞了","https://web.klokah.tw/extension/cu_data/audio/36/36_25_V5.mp3"
" aracaini","遠","https://web.klokah.tw/extension/cu_data/audio/36/36_25_V6.mp3"
"imaa","喝的","https://web.klokah.tw/extension/cu_data/audio/36/36_25_V7.mp3"
"takuciuciu","纏繞","https://web.klokah.tw/extension/cu_data/audio/36/36_26_V1.mp3"
"’una/ ’Una","有/男名","https://web.klokah.tw/extension/cu_data/audio/36/36_26_V2.mp3"
"rʉ’ʉvʉ","夥伴","https://web.klokah.tw/extension/cu_data/audio/36/36_26_V3.mp3"
"nganain","他的名字","https://web.klokah.tw/extension/cu_data/audio/36/36_26_V4.mp3"
"nguain","他","https://web.klokah.tw/extension/cu_data/audio/36/36_26_V5.mp3"
"nimumʉkʉ","種植了","https://web.klokah.tw/extension/cu_data/audio/36/36_26_V6.mp3"
"manman","辣椒","https://web.klokah.tw/extension/cu_data/audio/36/36_26_V7.mp3"
"’esi pa","尚在、還在","https://web.klokah.tw/extension/cu_data/audio/36/36_27_V1.mp3"
"rocu","下方","https://web.klokah.tw/extension/cu_data/audio/36/36_27_V2.mp3"
" sikarain","其中；其內部","https://web.klokah.tw/extension/cu_data/audio/36/36_27_V3.mp3"
"mamisa","最近；近期","https://web.klokah.tw/extension/cu_data/audio/36/36_27_V4.mp3"
"Pakiisia","閩南人；福佬人","https://web.klokah.tw/extension/cu_data/audio/36/36_27_V5.mp3"
"misee","說法","https://web.klokah.tw/extension/cu_data/audio/36/36_27_V6.mp3"
"marangʉ","老者；長輩；家長；父母親","https://web.klokah.tw/extension/cu_data/audio/36/36_28_V1.mp3"
"cancani pininga","每個家庭","https://web.klokah.tw/extension/cu_data/audio/36/36_28_V2.mp3"
" ciacang","家長","https://web.klokah.tw/extension/cu_data/audio/36/36_28_V3.mp3"
"masiiraru","原本","https://web.klokah.tw/extension/cu_data/audio/36/36_28_V4.mp3"
"’ucangʉ sarunai","男人的配偶即太太","https://web.klokah.tw/extension/cu_data/audio/36/36_28_V5.mp3"
"muru’ucangʉ","結婚；結為夫妻","https://web.klokah.tw/extension/cu_data/audio/36/36_28_V6.mp3"
" capain","其樣貌","https://web.klokah.tw/extension/cu_data/audio/36/36_29_V1.mp3"
"aritapasʉʉn","（被）繪製；繪製成","https://web.klokah.tw/extension/cu_data/audio/36/36_29_V2.mp3"
" nakʉvʉ","物品的總稱","https://web.klokah.tw/extension/cu_data/audio/36/36_29_V3.mp3"
"’aparatuturu","相互告知","https://web.klokah.tw/extension/cu_data/audio/36/36_29_V4.mp3"
"ka’umu’umaʉn","做成田地","https://web.klokah.tw/extension/cu_data/audio/36/36_29_V5.mp3"
"’apacuvunguʉn","使連接或延續","https://web.klokah.tw/extension/cu_data/audio/36/36_30_V1.mp3"
"tamu nikianara","祖先","https://web.klokah.tw/extension/cu_data/audio/36/36_30_V2.mp3"
"arakacaua","人增多","https://web.klokah.tw/extension/cu_data/audio/36/36_30_V3.mp3"
"pupui’iʉn","來回","https://web.klokah.tw/extension/cu_data/audio/36/36_30_V4.mp3"
" marivivini","隨後；殿後","https://web.klokah.tw/extension/cu_data/audio/36/36_30_V5.mp3"
"cani cupuungana","同宗","https://web.klokah.tw/extension/cu_data/audio/36/36_30_V6.mp3"
"cupiniʉn","疊起來","https://web.klokah.tw/extension/cu_data/audio/36/36_30_V7.mp3"
