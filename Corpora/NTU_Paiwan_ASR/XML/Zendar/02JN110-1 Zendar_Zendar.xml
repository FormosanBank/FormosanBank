<?xml version='1.0' encoding='utf-8'?>
<TEXT id="NTU_Pwn_Zendar_02JN110-1 Zendar" xml:lang="pwn" source="NTU Paiwan Data, Participant Zendar, file 02JN110-1 Zendar" audio="02JN110-1 Zendar.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">aicu a kaljuala' liav a sikudan, tin'uljan na cacagalj kata a kumakuma, namasan uma' niamadju, namasan turivecan niamadju.</FORM>
        <FORM kindOf="standard">aico a kaljoala' liav a sikodan, tin'oljan na cacagalj kata a komakoma, namasan oma' niamadjo, namasan torivecan niamadjo.</FORM>
        <AUDIO start="1.323" end="17.294" />
    </S>
    <S id="a2">
        <FORM kindOf="original">a tjasecevungan, palemek tu i gidigidi ta djeljep, i putuputung ta ljivek, i vavav ta ricing, i zaleman tu supung, i tjaiteku tua 'aljiv, na kipakelay tua sialangan i tjuma'.</FORM>
        <FORM kindOf="standard">a tjasecevongan, palemek to i gidigidi ta djeljep, i potopotong ta ljivek, i vavav ta ricing, i zaleman to sopong, i tjaiteko toa 'aljiv, na kipakelay toa sialangan i tjoma'.</FORM>
        <AUDIO start="19.411" end="43.088" />
    </S>
    <S id="a3">
        <FORM kindOf="original">i pasaliljililjing, malaing a kinaizuanan a seman kaljualjuala' tua uri sigetjer aza mareka miperperper a 'uljipepe a kalabiabi a 'uljicacingelav a 'aivaveng a 'aya'ayam, katua 'atjuvitjuvi.</FORM>
        <FORM kindOf="standard">i pasaliljililjing, malaing a kinaizoanan a seman kaljoaljoala' toa ori sigetjer aza mareka miperperper a 'oljipepe a kalabiabi a 'oljicacingelav a 'aivaveng a 'aya'ayam, katoa 'atjovitjovi.</FORM>
        <AUDIO start="43.096" end="69.544" />
    </S>
    <S id="a4">
        <FORM kindOf="original">matazua matazuazua a masepesepelj ika semekez, ika puvengin pumu'adav a seman kaljuala', nu sikasekez metad a kaljuala', pazangalanga a segetjer a uri san kakanen nimadju.</FORM>
        <FORM kindOf="standard">matazoa matazoazoa a masepesepelj ika semekez, ika povengin pomo'adav a seman kaljoala', no sikasekez metad a kaljoala', pazangalanga a segetjer a ori san kakanen nimadjo.</FORM>
        <AUDIO start="74.205" end="96.961" />
    </S>
    <S id="a5">
        <FORM kindOf="original">pai nu neka a kanen, uri selapay timadju! sika setangalitjen tua setukezan nimadju!</FORM>
        <FORM kindOf="standard">pai no neka a kanen, ori selapay timadjo! sika setangalitjen toa setokezan nimadjo!</FORM>
        <AUDIO start="96.961" end="108.479" />
    </S>
    <S id="a6">
        <FORM kindOf="original">pai ini ka amin azua tjasinipatanema tasawni, izua uta a salapeljan, a lalangav, madjeluitjen a sepacun tua nasegetjer a pangac, a tjainan, a sasi', saka timadju naki'ilja a pu puramu puraung, nakitjakaray i tua patekuteku tua kaljaula' nimadju.</FORM>
        <FORM kindOf="standard">pai ini ka amin azoa tjasinipatanema tasawni, izoa ota a salapeljan, a lalangav, madjeloitjen a sepacon toa nasegetjer a pangac, a tjainan, a sasi', saka timadjo naki'ilja a po poramo poraong, nakitjakaray i toa patekoteko toa kaljaola' nimadjo.</FORM>
        <AUDIO start="108.479" end="151.486" />
    </S>
    <S id="a7">
        <FORM kindOf="original">saka ika malavut angata aza nu secelec secelcel nu ljiadedetj a miperper, madjame' saka sedjekecanga sakamaya tua kaljuala', sika liav a 'alja nimadju, maca'u a 'emeci tua uri kanen nimadju.</FORM>
        <FORM kindOf="standard">saka ika malavot angata aza no secelec secelcel no ljiadedetj a miperper, madjame' saka sedjekecanga sakamaya toa kaljoala', sika liav a 'alja nimadjo, maca'o a 'emeci toa ori kanen nimadjo.</FORM>
        <AUDIO start="151.486" end="179.768" />
    </S>
    <S id="a8">
        <FORM kindOf="original">izua ka makatalj, ika namakinemenem, sedjumakaken ta zua cacagalj a sema seman kaljualjuala', manu pangetezan nua vali, sa sivali aza tjawka'acuvung a kaljuala' sa mabu mabuanganga.</FORM>
        <FORM kindOf="standard">izoa ka makatalj, ika namakinemenem, sedjomakaken ta zoa cacagalj a sema seman kaljoaljoala', mano pangetezan noa vali, sa sivali aza tjawka'acovong a kaljoala' sa mabo maboanganga.</FORM>
        <AUDIO start="179.768" end="207.941" />
    </S>
    <S id="a9">
        <FORM kindOf="original">ka pacunan ka pacunaken, aicu tjara masuram sa setavat ayaken, manu ika mavala mumalj auta a seman kaljuala'.</FORM>
        <FORM kindOf="standard">ka paconan ka paconaken, aico tjara masoram sa setavat ayaken, mano ika mavala momalj aota a seman kaljoala'.</FORM>
        <AUDIO start="210.421" end="224.414" />
    </S>
    <S id="a10">
        <FORM kindOf="original">ki kinpidapidalj a mumal ini ka semeka semekez, nekangata a supilan setja setja'emitjen tua namakaki'adilj!</FORM>
        <FORM kindOf="standard">ki kinpidapidalj a momal ini ka semeka semekez, nekangata a sopilan setja setja'emitjen toa namakaki'adilj!</FORM>
        <AUDIO start="224.414" end="241.209" />
    </S>
    <S id="a11">
        <FORM kindOf="original">aicu a makacemecemel a makavavua a djalan a cacalivatan nua cawcau, mavan nu tjasikeljakeljang tu cinalivatan tu ini,</FORM>
        <FORM kindOf="standard">aico a makacemecemel a makavavoa a djalan a cacalivatan noa cawcao, mavan no tjasikeljakeljang to cinalivatan to ini,</FORM>
        <AUDIO start="241.209" end="258.886" />
    </S>
    <S id="a12">
        <FORM kindOf="original">nu kamayan a namaljengua' a kaljuala', tjara nekanan a namapa napasamaza pacacikel a cawcau, saka aza uri kipakikim tjara vaik a cemikel.</FORM>
        <FORM kindOf="standard">no kamayan a namaljengoa' a kaljoala', tjara nekanan a namapa napasamaza pacacikel a cawcao, saka aza ori kipakikim tjara vaik a cemikel.</FORM>
        <AUDIO start="258.886" end="283.238" />
    </S>
    <S id="a13">
        <FORM kindOf="original">nu secevungitjen tua marucinpu a kaljuala', a namarasudj a kinavecikan a namalitjuku a kinipakelay, selingacitjen tuselingacitjen nu pacunitjen tua ca'uan a kinasengeseng!</FORM>
        <FORM kindOf="standard">no secevongitjen toa marocinpo a kaljoala', a namarasodj a kinavecikan a namalitjoko a kinipakelay, selingacitjen toselingacitjen no paconitjen toa ca'oan a kinasengeseng!</FORM>
        <AUDIO start="283.238" end="311.347" />
    </S>
    <S id="a14">
        <FORM kindOf="original">'aki kinuda saka makaya makaya a mamamav a cinulis a inalang, a namacaciuruciuru a pasavavav a pasateku,</FORM>
        <FORM kindOf="standard">'aki kinoda saka makaya makaya a mamamav a cinolis a inalang, a namacaciorocioro a pasavavav a pasateko,</FORM>
        <AUDIO start="311.499" end="327.646" />
    </S>
    <S id="a15">
        <FORM kindOf="original">a pasakinivalidian a penulj penem penalingulj, napapama namapapamapamav, matu sinialap ta 'acepang ta 'inpic a zinugan, maljian tu maljian, naseminamalji angata!</FORM>
        <FORM kindOf="standard">a pasakinivalidian a penolj penem penalingolj, napapama namapapamapamav, mato sinialap ta 'acepang ta 'inpic a zinogan, maljian to maljian, naseminamalji angata!</FORM>
        <AUDIO start="327.764" end="348.547" />
    </S>
    <S id="a16">
        <FORM kindOf="original">manasika ta sicuacuayan izua tjasikudan, azua na mamaca'uan ta cempu ta nemanga ta seman lalang, makaya sisalu a kivecik ta lima tua pinarucacagalj a vecik, sipapuliguligu tua ca'uan nimadju a vavayan!</FORM>
        <FORM kindOf="standard">manasika ta sicoacoayan izoa tjasikodan, azoa na mamaca'oan ta cempo ta nemanga ta seman lalang, makaya sisalo a kivecik ta lima toa pinarocacagalj a vecik, sipapoligoligo toa ca'oan nimadjo a vavayan!</FORM>
        <AUDIO start="348.547" end="378.448" />
    </S>
</TEXT>