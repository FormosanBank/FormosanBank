<?xml version='1.0' encoding='utf-8'?>
<TEXT id="NTU_Pwn_Zendar_02JN106-3 Zendar" xml:lang="pwn" source="NTU Paiwan Data, Participant Zendar, file 02JN106-3 Zendar" audio="02JN106-3 Zendar.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">nu kipa'enetaken tua kukinakakedrianan, nu inika kiayan tjay kama a sema ringpang a demandang, ki kiayan tjay ki kiayan tjay kina a kilagav tua paday,</FORM>
        <FORM kindOf="standard">no kipa'enetaken toa kokinakakedrianan, no inika kiayan tjay kama a sema ringpang a demandang, ki kiayan tjay ki kiayan tjay kina a kilagav toa paday,</FORM>
        <AUDIO start="1.735" end="25.794" />
    </S>
    <S id="a2">
        <FORM kindOf="original">tuazua kumalji a pulavalavay a gakku ikaken angata a makaya a kivangavang, kavalanga ayaken a pivarung nu pacunaken tua 'ali'ali a neka nu na neka nu kinavalisakedan,</FORM>
        <FORM kindOf="standard">toazoa komalji a polavalavay a gakko ikaken angata a makaya a kivangavang, kavalanga ayaken a pivarong no paconaken toa 'ali'ali a neka no na neka no kinavalisakedan,</FORM>
        <AUDIO start="25.794" end="46.588" />
    </S>
    <S id="a3">
        <FORM kindOf="original">pupaisu saka kivangavangavang, 'aku namapu mapaula a kukinacemekeljan izua nu ayaken a kisankuya.</FORM>
        <FORM kindOf="standard">popaiso saka kivangavangavang, 'ako namapo mapaola a kokinacemekeljan izoa no ayaken a kisankoya.</FORM>
        <AUDIO start="46.588" end="58.235" />
    </S>
    <S id="a4">
        <FORM kindOf="original">aicu a kilagav tua paday nuaya, mavan nu kilja kaljakipadayan, vaik a makatua i kinipadayananga a 'uma na 'ali'ali a ljemulju tua tjeza tjezatjeza a kedrianga a paday.</FORM>
        <FORM kindOf="standard">aico a kilagav toa paday noaya, mavan no kilja kaljakipadayan, vaik a makatoa i kinipadayananga a 'oma na 'ali'ali a ljemoljo toa tjeza tjezatjeza a kedrianga a paday.</FORM>
        <AUDIO start="58.538" end="80.459" />
    </S>
    <S id="a5">
        <FORM kindOf="original">ayatua ka kakedrianananaken namapaula namapaulamen aravac, ikamen a makaveliveli tua paday, manasika vaikamen a kiragav kiraumalj.</FORM>
        <FORM kindOf="standard">ayatoa ka kakedrianananaken namapaola namapaolamen aravac, ikamen a makaveliveli toa paday, manasika vaikamen a kiragav kiraomalj.</FORM>
        <AUDIO start="80.459" end="97.632" />
    </S>
    <S id="a6">
        <FORM kindOf="original">azua a nialjinuljuljulju a paday, nu liavanga, niasika sikarim tua kasasavan sa rasi a makapidalj a 'adav, sana niasatjezi a pasapairang a papaisu.</FORM>
        <FORM kindOf="standard">azoa a nialjinoljoljoljo a paday, no liavanga, niasika sikarim toa kasasavan sa rasi a makapidalj a 'adav, sana niasatjezi a pasapairang a papaiso.</FORM>
        <AUDIO start="97.632" end="114.989" />
    </S>
    <S id="a7">
        <FORM kindOf="original">nu uri vaikamen a kiraka kiraumalj tjara 'inuliananamen kati kina a pakasangas, ki'aung tu ki'aung ta cemas ulja namapelju' a nia'adav a vua' saka makayamen a semauma' a kirimu.</FORM>
        <FORM kindOf="standard">no ori vaikamen a kiraka kiraomalj tjara 'inoliananamen kati kina a pakasangas, ki'aong to ki'aong ta cemas olja namapeljo' a nia'adav a voa' saka makayamen a semaoma' a kirimo.</FORM>
        <AUDIO start="114.989" end="136.560" />
    </S>
    <S id="a8">
        <FORM kindOf="original">ljakua nakuya a niasepi tazua 'adav, ki izua tapulu' saka izua a pupadayan a 'uma a niadjinavac, ljakua kedri a niakini kiraumalj,</FORM>
        <FORM kindOf="standard">ljakoa nakoya a niasepi tazoa 'adav, ki izoa tapolo' saka izoa a popadayan a 'oma a niadjinavac, ljakoa kedri a niakini kiraomalj,</FORM>
        <AUDIO start="136.560" end="157.032" />
    </S>
    <S id="a9">
        <FORM kindOf="original">sasainaken ini kina mayatucu, "masa izua tjame tjamedjama sa izua tjamedjama tjanuitjen saka kiniragavanaga nua 'ali'ali kaumaya, ika makuda pazurungi a ljia'ayav a djemavac, tjara djemumakitjen tua liav a paday!" aya ti kina.</FORM>
        <FORM kindOf="standard">sasainaken ini kina mayatoco, "masa izoa tjame tjamedjama sa izoa tjamedjama tjanoitjen saka kiniragavanaga noa 'ali'ali kaomaya, ika makoda pazorongi a ljia'ayav a djemavac, tjara djemomakitjen toa liav a paday!" aya ti kina.</FORM>
        <AUDIO start="157.032" end="190.980" />
    </S>
    <S id="a10">
        <FORM kindOf="original">nu vaikamen a kiraumalj tjara tjalju'aya'ayavanaken sakamaya, kana djema djemumakaken tua paday, malevaken sa kupasi'aca 'ivu tjaykina, "kina! pacunu!" ayaken.</FORM>
        <FORM kindOf="standard">no vaikamen a kiraomalj tjara tjaljo'aya'ayavanaken sakamaya, kana djema djemomakaken toa paday, malevaken sa kopasi'aca 'ivo tjaykina, "kina! pacono!" ayaken.</FORM>
        <AUDIO start="190.980" end="212.611" />
    </S>
    <S id="a11">
        <FORM kindOf="original">izua ti kina ita ita 'adav kana kasizuamen idudut ta puhikukian a kiragalj tua paday, tazua neka nu 'ali'ali a kiragaragalj, malevamen kati kina, "aicu tjara liav a tja'adav" ayamen,</FORM>
        <FORM kindOf="standard">izoa ti kina ita ita 'adav kana kasizoamen idodot ta pohikokian a kiragalj toa paday, tazoa neka no 'ali'ali a kiragaragalj, malevamen kati kina, "aico tjara liav a tja'adav" ayamen,</FORM>
        <AUDIO start="212.611" end="236.285" />
    </S>
    <S id="a12">
        <FORM kindOf="original">ka uri padju padjuluaken a mintulu' a pasazua, manu kirimu a veljelem a kina'adavan, sa palje'aca a 'emudjalj sa zemung a ki'azalj, pasi'aca ti kina a tjemawtjav tjuanuaken tjanuaken,</FORM>
        <FORM kindOf="standard">ka ori padjo padjoloaken a mintolo' a pasazoa, mano kirimo a veljelem a kina'adavan, sa palje'aca a 'emodjalj sa zemong a ki'azalj, pasi'aca ti kina a tjemawtjav tjoanoaken tjanoaken,</FORM>
        <AUDIO start="236.285" end="258.235" />
    </S>
    <S id="a13">
        <FORM kindOf="original">"eyas! zemuzunganga! nakuya semazua! kiljaljaungianan, alapianga nusauni!" aya ti kina.</FORM>
        <FORM kindOf="standard">"eyas! zemozonganga! nakoya semazoa! kiljaljaongianan, alapianga nosaoni!" aya ti kina.</FORM>
        <AUDIO start="258.323" end="270.876" />
    </S>
    <S id="a14">
        <FORM kindOf="original">temevelaken a mayatucu, "ini kina, nu inika kualapen tucu, alapen nua 'ali'ali nusauni, kina sau kiljaljaunguanan, tiakenayanga a macidjilj a vaik a kiragalj!" ayaken tjay kina.</FORM>
        <FORM kindOf="standard">temevelaken a mayatoco, "ini kina, no inika koalapen toco, alapen noa 'ali'ali nosaoni, kina sao kiljaljaongoanan, tiakenayanga a macidjilj a vaik a kiragalj!" ayaken tjay kina.</FORM>
        <AUDIO start="270.876" end="288.823" />
    </S>
    <S id="a15">
        <FORM kindOf="original">ma'a'evetamen a maraljak sa nia'au'aung maya a 'udjalj a palje'aca'aca, patjetucu nu nakinemnem aicu a 'adav, 'emaungaken tua kusini singlitan tjay kina ka katua ki kiljivak ni kina tjanuaken!</FORM>
        <FORM kindOf="standard">ma'a'evetamen a maraljak sa nia'ao'aong maya a 'odjalj a palje'aca'aca, patjetoco no nakinemnem aico a 'adav, 'emaongaken toa kosini singlitan tjay kina ka katoa ki kiljivak ni kina tjanoaken!</FORM>
        <AUDIO start="288.823" end="312.676" />
    </S>
</TEXT>