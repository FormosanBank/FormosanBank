<?xml version='1.0' encoding='utf-8'?>
<TEXT id="NTU_Pwn_Zendar_02JN106-1 Zendar" xml:lang="pwn" source="NTU Paiwan Data, Participant Zendar, file 02JN106-1 Zendar" audio="02JN106-1 Zendar.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">izua za maraljaljak a kina a kama kata aljak a u'aljay aya, ari vaiki a mavavua aya tiamadju, sa mirava tiamadju, nakemavic ta sikau aza kama, natjemu'ulj ta cepeng a kina, sa vaik a sema vavua tiamadju.</FORM>
        <FORM kindOf="standard">izoa za maraljaljak a kina a kama kata aljak a o'aljay aya, ari vaiki a mavavoa aya tiamadjo, sa mirava tiamadjo, nakemavic ta sikao aza kama, natjemo'olj ta cepeng a kina, sa vaik a sema vavoa tiamadjo.</FORM>
        <AUDIO start="1.529" end="26.735" />
    </S>
    <S id="a2">
        <FORM kindOf="original">ka djemaljun i tapav tazua, "tjaljumazau ri 'unu a kivangavang, uzacu a supapa, uzacu a sukuku." ayain aza aljak. pai, vaik a sema kavuavuan aza marecekelj a masik tua puva'uan.</FORM>
        <FORM kindOf="standard">ka djemaljon i tapav tazoa, "tjaljomazao ri 'ono a kivangavang, ozaco a sopapa, ozaco a sokoko." ayain aza aljak. pai, vaik a sema kavoavoan aza marecekelj a masik toa pova'oan.</FORM>
        <AUDIO start="27.588" end="51.176" />
    </S>
    <S id="a3">
        <FORM kindOf="original">manu ka cuayanga, miseleman a miseleman sa kazemzem a kalevelevan, "aicu muri 'emudjalj a palje'aca! ari vaiki a mirava ta tjakinasivavuan!" aya tiamadju,</FORM>
        <FORM kindOf="standard">mano ka coayanga, miseleman a miseleman sa kazemzem a kalevelevan, "aico mori 'emodjalj a palje'aca! ari vaiki a mirava ta tjakinasivavoan!" aya tiamadjo,</FORM>
        <AUDIO start="51.206" end="71.676" />
    </S>
    <S id="a4">
        <FORM kindOf="original">sa pakirimurimu a vaik a sema tapav. palamu sa djaljun i pana tiamadju, manu samalji tiamadju! kumayanga 'acanga sa zaljum aya.</FORM>
        <FORM kindOf="standard">sa pakirimorimo a vaik a sema tapav. palamo sa djaljon i pana tiamadjo, mano samalji tiamadjo! komayanga 'acanga sa zaljom aya.</FORM>
        <AUDIO start="71.764" end="88.412" />
    </S>
    <S id="a5">
        <FORM kindOf="original">"tjaljumazamazawu ri 'unu i ljaviljaving, kusisangasan kusisangasan sa tinu'ulj ni tjaina katua kukinacu." aya zua kama.</FORM>
        <FORM kindOf="standard">"tjaljomazamazawo ri 'ono i ljaviljaving, kosisangasan kosisangasan sa tino'olj ni tjaina katoa kokinaco." aya zoa kama.</FORM>
        <AUDIO start="88.470" end="101.941" />
    </S>
    <S id="a6">
        <FORM kindOf="original">manu kicepelav a kicepel kukicepelivaw a kualjak aya za kama, mapelju'anga a zaljum! "sau vaiku a cemikel a sema tapaw, nialapavangasun nutiyav…." ayayin azua aljak a tjemawtjav!</FORM>
        <FORM kindOf="standard">mano kicepelav a kicepel kokicepelivaw a koaljak aya za kama, mapeljo'anga a zaljom! "sao vaiko a cemikel a sema tapaw, nialapavangason notiyav…." ayayin azoa aljak a tjemawtjav!</FORM>
        <AUDIO start="102.000" end="126.470" />
    </S>
    <S id="a7">
        <FORM kindOf="original">"ini…, kaljavauaken…kacuwaken… aya sakamaya!" ayaya za aljak a 'emau'aung. ljakua, vaik sakamaya azua a marecekelj, malipatj tua gadu, "a.. manu sisaluaken ni kina ni kama." aya zua 'unu'unu!</FORM>
        <FORM kindOf="standard">"ini…, kaljavaoaken…kacowaken… aya sakamaya!" ayaya za aljak a 'emao'aong. ljakoa, vaik sakamaya azoa a marecekelj, malipatj toa gado, "a.. mano sisaloaken ni kina ni kama." aya zoa 'ono'ono!</FORM>
        <AUDIO start="126.940" end="150.411" />
    </S>
    <S id="a8">
        <FORM kindOf="original">sa vaik a kicepeliv tua tapav niamadju. semidudu sa ki'eljev sa kikezekez! pai, ka maljia, "vaiki a malap tua tjaljak" azua aza marecekelj,</FORM>
        <FORM kindOf="standard">sa vaik a kicepeliv toa tapav niamadjo. semidodo sa ki'eljev sa kikezekez! pai, ka maljia, "vaiki a malap toa tjaljak" azoa aza marecekelj,</FORM>
        <AUDIO start="150.470" end="168.440" />
    </S>
    <S id="a9">
        <FORM kindOf="original">manu tevuta a za gadugadu niamadju tiamadju, tevuta a i tua gadugadu nimadju. mapacucun tua 'uma niamadju, "ljakua 'aku neka nu djaljipdjipdjip, 'aki yanuan a tjaljak?" matavi' aravac tiamadju, ka djaljunen i tapav, manu ka su'elje su'eljevan, nakikezekez aza tima aza timadju a 'unu'unu.</FORM>
        <FORM kindOf="standard">mano tevota a za gadogado niamadjo tiamadjo, tevota a i toa gadogado nimadjo. mapacocon toa 'oma niamadjo, "ljakoa 'ako neka no djaljipdjipdjip, 'aki yanoan a tjaljak?" matavi' aravac tiamadjo, ka djaljonen i tapav, mano ka so'elje so'eljevan, nakikezekez aza tima aza timadjo a 'ono'ono.</FORM>
        <AUDIO start="168.470" end="204.441" />
    </S>
    <S id="a10">
        <FORM kindOf="original">tiamadju a marecekelj ka suca'ca'an sa sazuain a ljiadut, na'emevet ta sialja kata tjalikuvalj, na macayanga! 'emaung tiamadju sa kacui a semauma'.</FORM>
        <FORM kindOf="standard">tiamadjo a marecekelj ka soca'ca'an sa sazoain a ljiadot, na'emevet ta sialja kata tjalikovalj, na macayanga! 'emaong tiamadjo sa kacoi a semaoma'.</FORM>
        <AUDIO start="204.823" end="224.705" />
    </S>
    <S id="a11">
        <FORM kindOf="original">makuda zua tjalja'edi'edi a 'emau'aung? ka kemeljanga ka kemeljanganga za lja'edi'edi tu pasakuyakuya tiamadju, vaik a pase'eljing a sema semasa tua varung niamadju.</FORM>
        <FORM kindOf="standard">makoda zoa tjalja'edi'edi a 'emao'aong? ka kemeljanga ka kemeljanganga za lja'edi'edi to pasakoyakoya tiamadjo, vaik a pase'eljing a sema semasa toa varong niamadjo.</FORM>
        <AUDIO start="224.823" end="241.705" />
    </S>
    <S id="a12">
        <FORM kindOf="original">"kudain a nialjak a kinataitaitan, ta pinuin a cemevelj sa tjaljak." aya tiamadju. "tjapimazavaw a i kasintananan." aya sa semuluselus.</FORM>
        <FORM kindOf="standard">"kodain a nialjak a kinataitaitan, ta pinoin a cemevelj sa tjaljak." aya tiamadjo. "tjapimazavaw a i kasintananan." aya sa semoloselos.</FORM>
        <AUDIO start="241.705" end="261.176" />
    </S>
    <S id="a13">
        <FORM kindOf="original">ka maljialjia a kadjamadjaman, garavagav aza sinica'ev, tazua 'aki makuda aicu? ki manu mevaljut mevaljuvaljut a tjaljak aya tiamadju?</FORM>
        <FORM kindOf="standard">ka maljialjia a kadjamadjaman, garavagav aza sinica'ev, tazoa 'aki makoda aico? ki mano mevaljot mevaljovaljot a tjaljak aya tiamadjo?</FORM>
        <AUDIO start="261.412" end="276.706" />
    </S>
    <S id="a14">
        <FORM kindOf="original">sa suca'evi, manu 'ulu na 'atjuvi a kamavanan! tazua vaikanga mavilad sakamaya azua marecekelj, iniyanga ka palikuz aza kina aza kama.</FORM>
        <FORM kindOf="standard">sa soca'evi, mano 'olo na 'atjovi a kamavanan! tazoa vaikanga mavilad sakamaya azoa marecekelj, iniyanga ka palikoz aza kina aza kama.</FORM>
        <AUDIO start="276.941" end="293.411" />
    </S>
</TEXT>