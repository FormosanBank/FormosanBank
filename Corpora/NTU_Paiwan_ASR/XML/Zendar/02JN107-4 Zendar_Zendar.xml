<?xml version='1.0' encoding='utf-8'?>
<TEXT id="NTU_Pwn_Zendar_02JN107-4 Zendar" xml:lang="pwn" source="NTU Paiwan Data, Participant Zendar, file 02JN107-4 Zendar" audio="02JN107-4 Zendar.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">kasicuayan izua za maresudju a madrusa, ti sa kuljeljeljelje, kati sa muakakay. aza kina ni sa muakakay ini ka natjenglay tjaysa kuljeljeljelje, ayatua izuanga vinarungan a zuma nimadju,</FORM>
        <FORM kindOf="standard">kasicoayan izoa za maresodjo a madrosa, ti sa koljeljeljelje, kati sa moakakay. aza kina ni sa moakakay ini ka natjenglay tjaysa koljeljeljelje, ayatoa izoanga vinarongan a zoma nimadjo,</FORM>
        <AUDIO start="3.199" end="23.766" />
    </S>
    <S id="a2">
        <FORM kindOf="original">pai kinemnem aza kina ni muakakay tu ki kudain a pavavaday tiamadju a madrusa. izua ka makatalj, ma'epu'epu a mapuljat a vavayavayan a uri padjulu a seman kakanen tua u'alja'aljay.</FORM>
        <FORM kindOf="standard">pai kinemnem aza kina ni moakakay to ki kodain a pavavaday tiamadjo a madrosa. izoa ka makatalj, ma'epo'epo a mapoljat a vavayavayan a ori padjolo a seman kakanen toa o'alja'aljay.</FORM>
        <AUDIO start="25.533" end="47.847" />
    </S>
    <S id="a3">
        <FORM kindOf="original">tazua ranaven a semkawlj aza ti sa muakaikay na kina a sematjatjan a tjezaljum, kudain aya timadju sa ki'adjilj a vaik a sematjatjan a tjezaljum.</FORM>
        <FORM kindOf="standard">tazoa ranaven a semkawlj aza ti sa moakaikay na kina a sematjatjan a tjezaljom, kodain aya timadjo sa ki'adjilj a vaik a sematjatjan a tjezaljom.</FORM>
        <AUDIO start="47.847" end="65.499" />
    </S>
    <S id="a4">
        <FORM kindOf="original">ini ka cuay masasuitaita a mangetjez a na'emaljup a u'alja'aljay, aza tjakaljavaljava aza tjakalja tjakaljavaljava a vavayavayan i 'inaljan, pakirimu a malap tua kinasengeseng a cinavu sa patjavangan tua u'alja'aljay a semululjayan.</FORM>
        <FORM kindOf="standard">ini ka coay masasoitaita a mangetjez a na'emaljop a o'alja'aljay, aza tjakaljavaljava aza tjakalja tjakaljavaljava a vavayavayan i 'inaljan, pakirimo a malap toa kinasengeseng a cinavo sa patjavangan toa o'alja'aljay a semololjayan.</FORM>
        <AUDIO start="65.499" end="91.866" />
    </S>
    <S id="a5">
        <FORM kindOf="original">'aw ti sa muakakay namasilevan a uri pakaleva tjay sa kuljelje ta cinavu nimadju. manu tazua ka pavavala keman ti sa kuljeljeljelje, maumalj a maumalj i sauniuni aza mudjingan nimadju.</FORM>
        <FORM kindOf="standard">'aw ti sa moakakay namasilevan a ori pakaleva tjay sa koljelje ta cinavo nimadjo. mano tazoa ka pavavala keman ti sa koljeljeljelje, maomalj a maomalj i saonioni aza modjingan nimadjo.</FORM>
        <AUDIO start="92.800" end="115.971" />
    </S>
    <S id="a6">
        <FORM kindOf="original">manu 'uvalj a 'uvalj na 'acang aza sinipaluvluv! aicu tjara pasaliv aya kinemenem ti sa muakakay, ka pacun tua mudjingan ni sa kuljeljeljelje, tjara pinavalitan ni kina aza paluveluv aya kinemenem tisa muakaikai.</FORM>
        <FORM kindOf="standard">mano 'ovalj a 'ovalj na 'acang aza sinipalovlov! aico tjara pasaliv aya kinemenem ti sa moakakay, ka pacon toa modjingan ni sa koljeljeljelje, tjara pinavalitan ni kina aza palovelov aya kinemenem tisa moakaikai.</FORM>
        <AUDIO start="115.971" end="138.466" />
    </S>
    <S id="a7">
        <FORM kindOf="original">'akiken nakemuda nu maitucu aya ti sa muakakay, sa paljelalaing a pacun tua kinatjengelayan a sudju nimadju a namasi sauraman a vaivaik.</FORM>
        <FORM kindOf="standard">'akiken nakemoda no maitoco aya ti sa moakakay, sa paljelalaing a pacon toa kinatjengelayan a sodjo nimadjo a namasi saoraman a vaivaik.</FORM>
        <AUDIO start="139.966" end="157.265" />
    </S>
    <S id="a8">
        <FORM kindOf="original">kacuayanga pakirimu a lemaing ti sa muakakay tjay sa kuljeljeljelje, sa 'emau'aung a ki'aung tjay sa kuljeljeljelje, maya a vaik ari cikeli a sema uma' ayain!</FORM>
        <FORM kindOf="standard">kacoayanga pakirimo a lemaing ti sa moakakay tjay sa koljeljeljelje, sa 'emao'aong a ki'aong tjay sa koljeljeljelje, maya a vaik ari cikeli a sema oma' ayain!</FORM>
        <AUDIO start="157.265" end="172.867" />
    </S>
    <S id="a9">
        <FORM kindOf="original">ljakua mayatucu a 'ivu ti sa kuljeljeljelje, kudain a ika selaing a sumatjaljaljak tjanuitjen, sau cikulu a semauma' aya ti sa kuljeljeljelje!</FORM>
        <FORM kindOf="standard">ljakoa mayatoco a 'ivo ti sa koljeljeljelje, kodain a ika selaing a somatjaljaljak tjanoitjen, sao cikolo a semaoma' aya ti sa koljeljeljelje!</FORM>
        <AUDIO start="172.867" end="187.662" />
    </S>
    <S id="a10">
        <FORM kindOf="original">ljakua aza ti sa muakakay ini ka malegleg a varung nimadju, tjengelay sakamaya ta kiayan tjai sa kuljeljeljelje!</FORM>
        <FORM kindOf="standard">ljakoa aza ti sa moakakay ini ka malegleg a varong nimadjo, tjengelay sakamaya ta kiayan tjai sa koljeljeljelje!</FORM>
        <AUDIO start="187.662" end="199.561" />
    </S>
    <S id="a11">
        <FORM kindOf="original">tazua kipa tazua kipidanga djinavacan niamadju, semekez a semekezanan sa kiljaljaung tiamadju, manu pasa tjemengez sa sekata'ed ka cuayanga ti samuakakay.</FORM>
        <FORM kindOf="standard">tazoa kipa tazoa kipidanga djinavacan niamadjo, semekez a semekezanan sa kiljaljaong tiamadjo, mano pasa tjemengez sa sekata'ed ka coayanga ti samoakakay.</FORM>
        <AUDIO start="199.561" end="222.416" />
    </S>
    <S id="a12">
        <FORM kindOf="original">'aianga! ika kemeljang tu vaivaikan ni sa kuljeljeljelje ti sa muakakay, ka uri vaik ti sa kuljeljeljelje tazua, inadju' a kinatjenglayan a kuang nimadju a pitja a pitjuljivar tjai sa muakakay, mana ljemakev tjay sa mukakay a palalaut siniaya.</FORM>
        <FORM kindOf="standard">'aianga! ika kemeljang to vaivaikan ni sa koljeljeljelje ti sa moakakay, ka ori vaik ti sa koljeljeljelje tazoa, inadjo' a kinatjenglayan a koang nimadjo a pitja a pitjoljivar tjai sa moakakay, mana ljemakev tjay sa mokakay a palalaot siniaya.</FORM>
        <AUDIO start="222.733" end="249.239" />
    </S>
    <S id="a13">
        <FORM kindOf="original">manu ka paceged ti sa muakakay namaya ta nema a pageric sa kuljelje! kuljelje! ayaya 'emau'au'av! ljakua neka sakamaya ti sa kuljeljeljelje.</FORM>
        <FORM kindOf="standard">mano ka paceged ti sa moakakay namaya ta nema a pageric sa koljelje! koljelje! ayaya 'emao'ao'av! ljakoa neka sakamaya ti sa koljeljeljelje.</FORM>
        <AUDIO start="249.399" end="263.258" />
    </S>
    <S id="a14">
        <FORM kindOf="original">patjetucu nu lemangdaitjen taicu a ni sa muakakay kati sa kuljeljeljelje a milimilingan, pu'aiitjen taza parekatjenglay niamadju a madrusa!</FORM>
        <FORM kindOf="standard">patjetoco no lemangdaitjen taico a ni sa moakakay kati sa koljeljeljelje a milimilingan, po'aiitjen taza parekatjenglay niamadjo a madrosa!</FORM>
        <AUDIO start="263.800" end="279.300" />
    </S>
</TEXT>