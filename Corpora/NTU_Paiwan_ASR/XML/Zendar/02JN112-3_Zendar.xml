<?xml version='1.0' encoding='utf-8'?>
<TEXT id="Li-May_PwnZendar_02JN112-3" xml:lang="pwn" source="Li-May Paiwan Data, Participant Zendar, file 02JN112-3" audio="02JN112-3 Zendar.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}">
    <S id="a1">
        <FORM>izua za mare’ali ti lutjuk kati ’am. “’alian ari ki’a’ilji.” aya ti ’am tjay lutjuk. “ari!” aya ti lutjuk. pai sa vaik tiamare’ali a ki’a’ilj. </FORM>
        <AUDIO start="1.298" end="18.168" />
    </S>
    <S id="a2">
        <FORM>nu kemali ti lutjuk savid a namapacek. nu kemali ti ’am, kudrakudral. “sukudain ’alian nu kemalisun? nu kemaliaken mapacek sakamaya.” aya ti lutjuk.</FORM>
        <AUDIO start="18.168" end="36.594" />
    </S>
    <S id="a3">
        <FORM>“tjapacekan ’alian a tjalima.” aya ti ’am. pacekan ni pacekan aza lima nimadju, “’anananana,” aya ti lutjuk; </FORM>
        <AUDIO start="36.594" end="49.751" />
    </S>
    <S id="a4">
        <FORM>“’aku nu pace nu kupacekan sa kulima ’alian, sa’etju?” aya ti lutjuk tjay ’am. </FORM>
        <AUDIO start="49.751" end="57.999" />
    </S>
    <S id="a37">
        <FORM>“manu, paceki a sulima, nuayaken, supacekan a sulima?” aya ti ’am.</FORM>
        <AUDIO start="57.999" end="65.900" />
    </S>
    <S id="a38">
        <FORM> “manu, sa se’asu a sulima, nuayaken, suse’asen a sulima?” aya ti ’am.</FORM>
        <AUDIO start="65.900" end="73.295" />
    </S>
    <S id="a5">
        <FORM>“pai ari tapianga ’alian.” aya ti lutjuk. “ari!” aya ti ’am. pai vaik tiamadju a mare’ali a temapi. </FORM>
        <AUDIO start="73.295" end="84.852" />
    </S>
    <S id="a6">
        <FORM>ka makatapi, “pai katjaisangasu.” aya ti ’am tjay lutjuk. “pai.” aya ti lutjuk. lemedep ti lutjuk. malipat a kula, sevacavaca’ a ’ulu.</FORM>
        <AUDIO start="84.852" end="103.801" />
    </S>
    <S id="a7">
        <FORM>“paianga tisunayanga.” aya ti lutjuk tjay ’am. “pai,” aya ti ’am. lemdep ti ’am. kacuayanga masukiljaljavanga ti lutjuk. </FORM>
        <AUDIO start="103.949" end="116.703" />
    </S>
    <S id="a8">
        <FORM>manu kemalikali ta kisuteku tua tinapi niamadju. pai kanen aza kakudrakudralan ni ’am.</FORM>
        <AUDIO start="116.703" end="128.416" />
    </S>
    <S id="a9">
        <FORM>pai ka makakan tazua kakudralan, malap tu ita taza ci’av, sa ’areangalji ni ’am. tjevuta na’emareangalj taza maruci’eljap.</FORM>
        <AUDIO start="128.416" end="150.632" />
    </S>
    <S id="a10">
        <FORM>“inusun ’alian?” aya ti lutjuk. “’emalju’aljupaken tusa maruci’eljap,” aya ti ’am. “ari ’alian, tjasutapiavanga a tjatinapi!” aya ti lutjuk. </FORM>
        <AUDIO start="150.632" end="166.550" />
    </S>
    <S id="a11">
        <FORM>“ari,” aya ti ’am. pai vaik tiamare’ali. sutapin ni ’am. “ainuanga ’alian a tjatinapi?” aya ti ’am.“’adav!” aya ti lutjuk.</FORM>
        <AUDIO start="166.550" end="179.334" />
    </S>
    <S id="a12">
        <FORM>“pai ari, ’alian, tja tje’acangi numaya. nu paceriri’ ki mavan a nakeman. nu besukbesuk nuaya ika uri nakeman,” aya ti ’am. </FORM>
        <AUDIO start="179.334" end="194.652" />
    </S>
    <S id="a13">
        <FORM>pai tje’acang tia mare’ali. “pai katjaisangasu,” aya ti ’am tjai lutjuk. “ciriririri’.” aya ti lutjuk. “pai, tisunayanga.” aya ti ti lutjuk tjai ’am. </FORM>
        <AUDIO start="194.652" end="213.649" />
    </S>
    <S id="a14">
        <FORM>“besuk,”aya ti ’am. “pai ari, ’alian. saka ika tisun a nakeman tua tjatinapi?” aya ti ’am tjai lutjuk.</FORM>
        <AUDIO start="213.649" end="225.257" />
    </S>
    <S id="a15">
        <FORM>“pai ari ’alian, paljaljam  paljaljamai.” aya ti ’am tjai lutjuk. “ari,” aya ti lutjuk. “mayanan,” aya ti ’am. pai kemali ti kemali a kisamulja ti ’am tua kalipatan nimadju. </FORM>
        <AUDIO start="225.257" end="243.820" />
    </S>
    <S id="a16">
        <FORM>ka makakali, “payanga, ’alian ljiatepetepezu a su kinazuanan, ka pa ka kipapaulingavu, ’alian, ” aya ti ’am tjai lutjuk. pai ljeta ljiatepetepez ti lutjuk. “paiyanga,” aya ti lutjuk. </FORM>
        <AUDIO start="243.820" end="264.959" />
    </S>
    <S id="a17">
        <FORM>sa ljamain ni ’am. manu meljangis maljangis ti lutjuk. pacunan ni ’am. nadrangaljanga ti lutjuk. </FORM>
        <AUDIO start="264.959" end="276.558" />
    </S>
    <S id="a18">
        <FORM>sa izuanga namasu masuram ti ’am, aicu vaikanangaken sa ku’ali, vaikanangaken na ku’ali kudainangaken aya ti ’am a ’emau’aung.</FORM>
        <AUDIO start="276.572" end="292.154" />
    </S>
</TEXT>