<?xml version='1.0' encoding='utf-8'?>
<TEXT id="NTU_Pwn_Zendar_02JN108-3 Zendar" xml:lang="pwn" source="NTU Paiwan Data, Participant Zendar, file 02JN108-3 Zendar" audio="02JN108-3 Zendar.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">izua za tjawcikel na sepaiwan a mayatucu. kasicuayan aza 'adav a cemas namangetjez ikacauan, sa 'emecilu tu drusa,</FORM>
        <FORM kindOf="standard">izoa za tjawcikel na sepaiwan a mayatoco. kasicoayan aza 'adav a cemas namangetjez ikacaoan, sa 'emecilo to drosa,</FORM>
        <AUDIO start="2.264" end="15.316" />
    </S>
    <S id="a2">
        <FORM kindOf="original">manu djumaken na macidilj a kikasikasiv a cawcau, kacuin a pasauma' sa pitjaladji ta djilung a ljemengua', manu izua ka ita 'adav, mapatjeljar ta tjeljar na 'adav aza drusa 'ecilu i tjaladj ta djilung,</FORM>
        <FORM kindOf="standard">mano djomaken na macidilj a kikasikasiv a cawcao, kacoin a pasaoma' sa pitjaladji ta djilong a ljemengoa', mano izoa ka ita 'adav, mapatjeljar ta tjeljar na 'adav aza drosa 'ecilo i tjaladj ta djilong,</FORM>
        <AUDIO start="15.369" end="36.858" />
    </S>
    <S id="a3">
        <FORM kindOf="original">manu venuak ta macidilj a u'aljay kata macidilj a vavayan. aza drusa a 'ecilu, pai aicu a u'aljay kata vavayan mavananga sevalitan na paiwan aya.</FORM>
        <FORM kindOf="standard">mano venoak ta macidilj a o'aljay kata macidilj a vavayan. aza drosa a 'ecilo, pai aico a o'aljay kata vavayan mavananga sevalitan na paiwan aya.</FORM>
        <AUDIO start="36.858" end="52.935" />
    </S>
    <S id="a4">
        <FORM kindOf="original">aza masanitjaljanga a pakatua djilung a milimilingan namayatucu, izua ita 'adav kacemalivat i kavulungan a 'adav, manu djemumak ta nguangua' aravac a ita djilung i padayin,</FORM>
        <FORM kindOf="standard">aza masanitjaljanga a pakatoa djilong a milimilingan namayatoco, izoa ita 'adav kacemalivat i kavolongan a 'adav, mano djemomak ta ngoangoa' aravac a ita djilong i padayin,</FORM>
        <AUDIO start="52.935" end="73.540" />
    </S>
    <S id="a5">
        <FORM kindOf="original">pai 'emcilu a pitjaladj ta djilung, sa'ivu ta marecekelj a kamavanan tu ljemakev ta djilung, manu venuak ta macidjilj a vavayan aza 'ecilu,</FORM>
        <FORM kindOf="standard">pai 'emcilo a pitjaladj ta djilong, sa'ivo ta marecekelj a kamavanan to ljemakev ta djilong, mano venoak ta macidjilj a vavayan aza 'ecilo,</FORM>
        <AUDIO start="73.540" end="89.384" />
    </S>
    <S id="a6">
        <FORM kindOf="original">aicu a vavayan mavananga sevalitan na sepaiwan aya, 'au aicu a kamavanan namasan ljemakeljakev a cemas na paiwan kata namasan pazangazangal a vecik na paiwan.</FORM>
        <FORM kindOf="standard">aico a vavayan mavananga sevalitan na sepaiwan aya, 'ao aico a kamavanan namasan ljemakeljakev a cemas na paiwan kata namasan pazangazangal a vecik na paiwan.</FORM>
        <AUDIO start="89.384" end="108.383" />
    </S>
    <S id="a7">
        <FORM kindOf="original">manasika aicu a tjawcikel na sepaiwan a pakatua djilung, mavana kinaizuanan na tjasevalitan i kacauan aya, a tja'alja'aljan nu 'ivu, nu uri lemindjelj ta va'uan a 'inaljan a mamazangiljan, tjara pakaizua sakamaya ta djilung,</FORM>
        <FORM kindOf="standard">manasika aico a tjawcikel na sepaiwan a pakatoa djilong, mavana kinaizoanan na tjasevalitan i kacaoan aya, a tja'alja'aljan no 'ivo, no ori lemindjelj ta va'oan a 'inaljan a mamazangiljan, tjara pakaizoa sakamaya ta djilong,</FORM>
        <AUDIO start="108.383" end="133.431" />
    </S>
    <S id="a8">
        <FORM kindOf="original">ayatua aicu a djilung makaya a ljemakev tua tja'inaljan tua tjakinacemkeljan aya mamazangiljan nu'ivu, manasika kemasi cuay izua sakamaya tjawcikel a pakatua djilung na i pasaviri a paiwan, 'aw aicu a djilung liav a rinukunukuz a pitjuma' a mareka mamazangiljan</FORM>
        <FORM kindOf="standard">ayatoa aico a djilong makaya a ljemakev toa tja'inaljan toa tjakinacemkeljan aya mamazangiljan no'ivo, manasika kemasi coay izoa sakamaya tjawcikel a pakatoa djilong na i pasaviri a paiwan, 'aw aico a djilong liav a rinokonokoz a pitjoma' a mareka mamazangiljan</FORM>
        <AUDIO start="133.431" end="163.284" />
    </S>
    <S id="a9">
        <FORM kindOf="original">aicu a djilung sinan pazangal aravac na mamazangiljan, nu tjaliav a rinukuz a djilung tjamakeljang tu tjapuanema, saka naljiavavav a 'iniladjan itua kinamamazangiljanan niamadju.</FORM>
        <FORM kindOf="standard">aico a djilong sinan pazangal aravac na mamazangiljan, no tjaliav a rinokoz a djilong tjamakeljang to tjapoanema, saka naljiavavav a 'iniladjan itoa kinamamazangiljanan niamadjo.</FORM>
        <AUDIO start="163.284" end="182.676" />
    </S>
    <S id="a10">
        <FORM kindOf="original">kasicuayan amin a mamazangiljan mana makaya kipudjilung, ljakua tucuanga ini ka manu amin a mamazangiljan a makaya a kipudjilung, ayata tjuruvuanga maca'u a masengseng ta djilung tucu.</FORM>
        <FORM kindOf="standard">kasicoayan amin a mamazangiljan mana makaya kipodjilong, ljakoa tocoanga ini ka mano amin a mamazangiljan a makaya a kipodjilong, ayata tjorovoanga maca'o a masengseng ta djilong toco.</FORM>
        <AUDIO start="182.676" end="201.588" />
    </S>
    <S id="a11">
        <FORM kindOf="original">'aw aicu a pakatua kinasizuan na djilung, kemeljang a mapuljat a i pasaviri a paiwan, izua angata a pacacapiljan pacacapilj kata sicuayan a tjaucikel kata milimilingan na sevalitan,</FORM>
        <FORM kindOf="standard">'aw aico a pakatoa kinasizoan na djilong, kemeljang a mapoljat a i pasaviri a paiwan, izoa angata a pacacapiljan pacacapilj kata sicoayan a tjaocikel kata milimilingan na sevalitan,</FORM>
        <AUDIO start="201.588" end="220.244" />
    </S>
    <S id="a12">
        <FORM kindOf="original">aicu a mareka masengsengseng tua djilung, nu malalang tua djilung, tjara vencik ta kamavanan ta tjeljar na 'adav a papi a pipalingulj ta djilung,</FORM>
        <FORM kindOf="standard">aico a mareka masengsengseng toa djilong, no malalang toa djilong, tjara vencik ta kamavanan ta tjeljar na 'adav a papi a pipalingolj ta djilong,</FORM>
        <AUDIO start="220.244" end="236.411" />
    </S>
    <S id="a13">
        <FORM kindOf="original">aza patarevan sinipa'aljay katua kipa'enetj katua ljemakev siniayan.</FORM>
        <FORM kindOf="standard">aza patarevan sinipa'aljay katoa kipa'enetj katoa ljemakev siniayan.</FORM>
        <AUDIO start="236.622" end="245.032" />
    </S>
    <S id="a14">
        <FORM kindOf="original">'aw aicu a djilung maretimaljimalji, a sinanpazangal na sepaiwan a mamazangiljan, a tjaljavavavavavan a kakaleva kakavelian a djilung mavan a dredretan.</FORM>
        <FORM kindOf="standard">'aw aico a djilong maretimaljimalji, a sinanpazangal na sepaiwan a mamazangiljan, a tjaljavavavavavan a kakaleva kakavelian a djilong mavan a dredretan.</FORM>
        <AUDIO start="245.032" end="261.994" />
    </S>
</TEXT>