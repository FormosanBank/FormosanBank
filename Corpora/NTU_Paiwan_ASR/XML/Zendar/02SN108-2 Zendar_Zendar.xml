<?xml version='1.0' encoding='utf-8'?>
<TEXT id="NTU_Pwn_Zendar_02SN108-2 Zendar" xml:lang="pwn" source="NTU Paiwan Data, Participant Zendar, file 02SN108-2 Zendar" audio="02SN108-2 Zendar.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">kasicuayan a pa'ulid azua a tja'inuman, izua sakamaya a sinipazekatj a temalem tua tjevus a ljemi ljemavingan tua vavua kata salingaungaulj.</FORM>
        <FORM kindOf="standard">kasicoayan a pa'olid azoa a tja'inoman, izoa sakamaya a sinipazekatj a temalem toa tjevos a ljemi ljemavingan toa vavoa kata salingaongaolj.</FORM>
        <AUDIO start="2.029" end="19.058" />
    </S>
    <S id="a2">
        <FORM kindOf="original">pa'enetjaken tazua, nu makasalimanga tia vuvu sepa aliu sepa'aliulius a seme'as tu pida a tjevus, kacuin a pasauma' a tjevus, makaya a galjuinanga a 'emetep.</FORM>
        <FORM kindOf="standard">pa'enetjaken tazoa, no makasalimanga tia vovo sepa alio sepa'aliolios a seme'as to pida a tjevos, kacoin a pasaoma' a tjevos, makaya a galjoinanga a 'emetep.</FORM>
        <AUDIO start="19.323" end="39.882" />
    </S>
    <S id="a3">
        <FORM kindOf="original">aza pinangtjezan aza pinangtjez a tjevus pengeru'ngeru'en sa tjuljaki sa lemadip a ljemusepitj. nu mati nu matazua madjuluanga 'etepen nua kakedrian a ludjuludjuanan a aljis.</FORM>
        <FORM kindOf="standard">aza pinangtjezan aza pinangtjez a tjevos pengero'ngero'en sa tjoljaki sa lemadip a ljemosepitj. no mati no matazoa madjoloanga 'etepen noa kakedrian a lodjolodjoanan a aljis.</FORM>
        <AUDIO start="39.912" end="62.970" />
    </S>
    <S id="a4">
        <FORM kindOf="original">saka nu mayatazuazua a maluamiami, makaya uta a sepakacu a tjacingas kata 'iljang i tjaladj ta angalj, sa mapare maparimasudj a tjaljis aya ti kina.</FORM>
        <FORM kindOf="standard">saka no mayatazoazoa a maloamiami, makaya ota a sepakaco a tjacingas kata 'iljang i tjaladj ta angalj, sa mapare maparimasodj a tjaljis aya ti kina.</FORM>
        <AUDIO start="63.264" end="84.970" />
    </S>
    <S id="a5">
        <FORM kindOf="original">tazua nu izua a pinadjeluanga ni vuvu a 'a'etepen a tjevus, djauljenamen a mareka vuvu, palje nialja'edi'edi a kakedrian uta.</FORM>
        <FORM kindOf="standard">tazoa no izoa a pinadjeloanga ni vovo a 'a'etepen a tjevos, djaoljenamen a mareka vovo, palje nialja'edi'edi a kakedrian ota.</FORM>
        <AUDIO start="85.588" end="100.176" />
    </S>
    <S id="a6">
        <FORM kindOf="original">kana kelju… nuaya ti vuvu, tjara pakirimuamen a masikisi tua nia nianiamen a menacidiljan. valau tazua ma'a'izi'izingamen tua nia'usavan!</FORM>
        <FORM kindOf="standard">kana keljo… noaya ti vovo, tjara pakirimoamen a masikisi toa nia nianiamen a menacidiljan. valao tazoa ma'a'izi'izingamen toa nia'osavan!</FORM>
        <AUDIO start="100.382" end="118.058" />
    </S>
    <S id="a7">
        <FORM kindOf="original">"kiljengua' kiljengua'u ri! a mareka ku vuvu! maya ma'utjav! izua sakamaya a masan nisun." ayaya ti vuvu tazua! pai tazua malingulinguljangamen a namalikuculj a 'emete'etep tua tjevus.</FORM>
        <FORM kindOf="standard">"kiljengoa' kiljengoa'o ri! a mareka ko vovo! maya ma'otjav! izoa sakamaya a masan nison." ayaya ti vovo tazoa! pai tazoa malingolingoljangamen a namalikocolj a 'emete'etep toa tjevos.</FORM>
        <AUDIO start="118.705" end="139.705" />
    </S>
    <S id="a8">
        <FORM kindOf="original">nu izua a nemanga pangapangljen ni vuvu, ini ka ru'ilji, pasedjalu tua timanga, azua a tjalja mapaenetj aravac aya tia kina nu tjemawcikel.</FORM>
        <FORM kindOf="standard">no izoa a nemanga pangapangljen ni vovo, ini ka ro'ilji, pasedjalo toa timanga, azoa a tjalja mapaenetj aravac aya tia kina no tjemawcikel.</FORM>
        <AUDIO start="140.765" end="156.441" />
    </S>
    <S id="a9">
        <FORM kindOf="original">namayatazua a tjaramaljemaljeng ka sicuayan, ini ka pu puljaima ta 'a'unuan ika pasasumayamaya ta kakiljivakan, tjavuvuanga a mapuljat aya sikudan.</FORM>
        <FORM kindOf="standard">namayatazoa a tjaramaljemaljeng ka sicoayan, ini ka po poljaima ta 'a'onoan ika pasasomayamaya ta kakiljivakan, tjavovoanga a mapoljat aya sikodan.</FORM>
        <AUDIO start="156.853" end="178.529" />
    </S>
    <S id="a10">
        <FORM kindOf="original">ka me'acangamen a pagalju, nu mangetjezamen a kasigakku, sekauljanamen a matjatjan, marepusalasaladjamen a mapana,</FORM>
        <FORM kindOf="standard">ka me'acangamen a pagaljo, no mangetjezamen a kasigakko, sekaoljanamen a matjatjan, mareposalasaladjamen a mapana,</FORM>
        <AUDIO start="178.765" end="194.088" />
    </S>
    <S id="a11">
        <FORM kindOf="original">venaca' a paki pivakic ta zaljum, nu makacaljum izuanga tjevus a sinipadjele ni vuvu tjanuamen, nu namazengzengitjen, semu'usavan aravac a tjevus.</FORM>
        <FORM kindOf="standard">venaca' a paki pivakic ta zaljom, no makacaljom izoanga tjevos a sinipadjele ni vovo tjanoamen, no namazengzengitjen, semo'osavan aravac a tjevos.</FORM>
        <AUDIO start="194.176" end="212.676" />
    </S>
    <S id="a12">
        <FORM kindOf="original">"'aiyanga tazua neka nu namaya tua sangua'an tua 'aljme'eman na tjevus!" aya ayaya ti kina lja!</FORM>
        <FORM kindOf="standard">"'aiyanga tazoa neka no namaya toa sangoa'an toa 'aljme'eman na tjevos!" aya ayaya ti kina lja!</FORM>
        <AUDIO start="212.882" end="225.470" />
    </S>
    <S id="a13">
        <FORM kindOf="original">saka aicu a tjevus ini ka amin a tja'a'etepen sakamaya, nasepakacu tua tjasikudakudan nu masudjusudju.</FORM>
        <FORM kindOf="standard">saka aico a tjevos ini ka amin a tja'a'etepen sakamaya, nasepakaco toa tjasikodakodan no masodjosodjo.</FORM>
        <AUDIO start="226.235" end="238.029" />
    </S>
    <S id="a14">
        <FORM kindOf="original">nu i 'adavanga ta pucekelj aza sinirava nua sau'aljay, azua 'inalu tjara pakaizuayin sakamaya azua a tjevus, ini ka maula ma malaulj a drusa a 'apuluan,</FORM>
        <FORM kindOf="standard">no i 'adavanga ta pocekelj aza sinirava noa sao'aljay, azoa 'inalo tjara pakaizoayin sakamaya azoa a tjevos, ini ka maola ma malaolj a drosa a 'apoloan,</FORM>
        <AUDIO start="238.087" end="258.734" />
    </S>
    <S id="a15">
        <FORM kindOf="original">palje asav palje kapaz, penili' tua naladru' a retegan pinu pinucul pinuculan, mana 'aljeme'em. avananga masalu a savavayan tua kiljivakan tua sau'aljay.</FORM>
        <FORM kindOf="standard">palje asav palje kapaz, penili' toa naladro' a retegan pino pinocol pinocolan, mana 'aljeme'em. avananga masalo a savavayan toa kiljivakan toa sao'aljay.</FORM>
        <AUDIO start="258.853" end="281.411" />
    </S>
    <S id="a16">
        <FORM kindOf="original">ayata aicu a tjevus nuaya, izua a patarevan tua sinipakiamav tu uri namarekatjengelay a marecekelj, tu uri pualjak sa namaudalj sa namivadvad tu papirazek tua tacemkemkeljan.</FORM>
        <FORM kindOf="standard">ayata aico a tjevos noaya, izoa a patarevan toa sinipakiamav to ori namarekatjengelay a marecekelj, to ori poaljak sa namaodalj sa namivadvad to papirazek toa tacemkemkeljan.</FORM>
        <AUDIO start="281.411" end="307.087" />
    </S>
    <S id="a17">
        <FORM kindOf="original">uljatjen a kemeljang taicu a tjakakudan tua pinakazuanan nua tjavavulungan. ulja tjakinicuan ulja tjakicualan tjakipa'enatjay a parekiljivaljivak kata namarepa'alja'aljay a sikudakudan niamadju ka a tjaisangasangas.</FORM>
        <FORM kindOf="standard">oljatjen a kemeljang taico a tjakakodan toa pinakazoanan noa tjavavolongan. olja tjakinicoan olja tjakicoalan tjakipa'enatjay a parekiljivaljivak kata namarepa'alja'aljay a sikodakodan niamadjo ka a tjaisangasangas.</FORM>
        <AUDIO start="307.117" end="331.853" />
    </S>
</TEXT>