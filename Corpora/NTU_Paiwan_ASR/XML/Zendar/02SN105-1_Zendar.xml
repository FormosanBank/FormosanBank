<?xml version='1.0' encoding='utf-8'?>
<TEXT id="NTU_Pwn_Zendar_02SN105-1 Zendar" xml:lang="pwn" source="NTU Paiwan Data, Participant Zendar, file 02SN105-1 Zendar" audio="02SN105-1 Zendar.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">pulavalavay tucu a 'adav, vaikaken a kipavalit tua 'ucengecengel saka ladruadru' a kasuy, katua sitjukatjukap nu 'emudjalj. tazua puarutaken a kimukav, sa mangtjez a seman kaiven, sa kucianen, tjara sangua' a ledjeledje ayaken.</FORM>
        <FORM kindOf="standard">polavalavay toco a 'adav, vaikaken a kipavalit toa 'ocengecengel saka ladroadro' a kasoy, katoa sitjokatjokap no 'emodjalj. tazoa poarotaken a kimokav, sa mangtjez a seman kaiven, sa kocianen, tjara sangoa' a ledjeledje ayaken.</FORM>
        <AUDIO start="1.555" end="29.611" />
    </S>
    <S id="a2">
        <FORM kindOf="original">ka 'emcapaken sa kukilingavi, 'ua! manu 'adit saka dekec, izua za kusuraman a pagalju dri tazua!</FORM>
        <FORM kindOf="standard">ka 'emcapaken sa kokilingavi, 'oa! mano 'adit saka dekec, izoa za kosoraman a pagaljo dri tazoa!</FORM>
        <AUDIO start="29.611" end="43.610" />
    </S>
    <S id="a3">
        <FORM kindOf="original">kivada kivada'angaken tjay kina i lawlav, djemeli timadju, mayatucu a 'ivu tjanuaken,</FORM>
        <FORM kindOf="standard">kivada kivada'angaken tjay kina i lawlav, djemeli timadjo, mayatoco a 'ivo tjanoaken,</FORM>
        <AUDIO start="43.610" end="54.611" />
    </S>
    <S id="a4">
        <FORM kindOf="original">"tjaselaven anan a palamu tu semu'adidanan, satje pataud tua su sua su suan suantu, pumaya ma ljamljam uta, sa tjaciani, nu matazua kisangua'anga" aya!</FORM>
        <FORM kindOf="standard">"tjaselaven anan a palamo to semo'adidanan, satje pataod toa so soa so soan soanto, pomaya ma ljamljam ota, sa tjaciani, no matazoa kisangoa'anga" aya!</FORM>
        <AUDIO start="54.611" end="83.278" />
    </S>
    <S id="a5">
        <FORM kindOf="original">haha! nu ikatjen a napavavala a kilaut tua sengsengan, tjara neka nu tjasinikeljang tjasinikeljangan a pa'ulid ayaken a kinemenem!</FORM>
        <FORM kindOf="standard">haha! no ikatjen a napavavala a kilaot toa sengsengan, tjara neka no tjasinikeljang tjasinikeljangan a pa'olid ayaken a kinemenem!</FORM>
        <AUDIO start="83.278" end="99.500" />
    </S>
    <S id="a6">
        <FORM kindOf="original">sangua' a mukav a pa'ulid, ljakua macemecemel a kiljaceng, na 'emutela aravac, kipavala kipavala satje satje mirava, mayanga a nageman gemagalj a izua, ayatua madjeleitjen a mangada tua ljavia kata mageris ta djui;</FORM>
        <FORM kindOf="standard">sangoa' a mokav a pa'olid, ljakoa macemecemel a kiljaceng, na 'emotela aravac, kipavala kipavala satje satje mirava, mayanga a nageman gemagalj a izoa, ayatoa madjeleitjen a mangada toa ljavia kata mageris ta djoi;</FORM>
        <AUDIO start="99.599" end="129.366" />
    </S>
    <S id="a7">
        <FORM kindOf="original">palemek nu sedjakdjakitjen tua kari kari karickic tua vini'u nu 'atjuvian! nu kinemenemitjen tucu, tjara magagaljitjen a pa'ulid!</FORM>
        <FORM kindOf="standard">palemek no sedjakdjakitjen toa kari kari karickic toa vini'o no 'atjovian! no kinemenemitjen toco, tjara magagaljitjen a pa'olid!</FORM>
        <AUDIO start="129.366" end="150.932" />
    </S>
    <S id="a8">
        <FORM kindOf="original">izua za kuvinarungan, tu kaika kaika tjanangua' a venljuc tu pida 'apuluan sa katjekapazan ayaken. ulja sitalem a pasazua i 'elju'eljuwan tua puljacengan, tjasarengua' a kipakakuda.</FORM>
        <FORM kindOf="standard">izoa za kovinarongan, to kaika kaika tjanangoa' a venljoc to pida 'apoloan sa katjekapazan ayaken. olja sitalem a pasazoa i 'eljo'eljowan toa poljacengan, tjasarengoa' a kipakakoda.</FORM>
        <AUDIO start="151.033" end="177.733" />
    </S>
    <S id="a9">
        <FORM kindOf="original">nupucu nupucuka nupucukaken ki kudje'isianga, ika uri makapidalj ki izuanga pumukavan ayaken a malevaleva.</FORM>
        <FORM kindOf="standard">nopoco nopocoka nopocokaken ki kodje'isianga, ika ori makapidalj ki izoanga pomokavan ayaken a malevaleva.</FORM>
        <AUDIO start="177.733" end="196.500" />
    </S>
    <S id="a10">
        <FORM kindOf="original">azua i 'elju'eljuwan a puljacengan, izua sama', lukuc, samci, lja'acay auta. inika magudegudem, nu tauginces gemetel uta, kamayamayan a naliljualjuas a 'uljav.</FORM>
        <FORM kindOf="standard">azoa i 'eljo'eljowan a poljacengan, izoa sama', lokoc, samci, lja'acay aota. inika magodegodem, no taoginces gemetel ota, kamayamayan a naliljoaljoas a 'oljav.</FORM>
        <AUDIO start="196.500" end="223.067" />
    </S>
    <S id="a11">
        <FORM kindOf="original">pay pacunu! izua aicu a kemasi tua tiribi a tjalangdangedan tu namasan ljava ljavaljavaran tu patjara kakanen, mata matavi'itjen aravac!</FORM>
        <FORM kindOf="standard">pay pacono! izoa aico a kemasi toa tiribi a tjalangdangedan to namasan ljava ljavaljavaran to patjara kakanen, mata matavi'itjen aravac!</FORM>
        <AUDIO start="223.133" end="242.233" />
    </S>
    <S id="a12">
        <FORM kindOf="original">azua a pina pinalangtjav aravac a benu benurebus ta cemel, tua mareka ljaceng; azua a ljayar a sa'etjuan; azua tjakakanen a 'abura.</FORM>
        <FORM kindOf="standard">azoa a pina pinalangtjav aravac a beno benorebos ta cemel, toa mareka ljaceng; azoa a ljayar a sa'etjoan; azoa tjakakanen a 'abora.</FORM>
        <AUDIO start="242.333" end="261.766" />
    </S>
    <S id="a13">
        <FORM kindOf="original">kemakanitjen sakamaya, sa neka nu tjakeljang, tu uri tjasikaselapayanga, tu tjasikasa'etjuanga.</FORM>
        <FORM kindOf="standard">kemakanitjen sakamaya, sa neka no tjakeljang, to ori tjasikaselapayanga, to tjasikasa'etjoanga.</FORM>
        <AUDIO start="261.766" end="275.000" />
    </S>
    <S id="a14">
        <FORM kindOf="original">a pa'ulid angata azua a sinitalem a tjala tjalami a va'u a ljapanay a ljasiyak a vasa a 'a'ilj a vurasi, katua nakikirumadju a venangalj a mareka ljaceng,</FORM>
        <FORM kindOf="standard">a pa'olid angata azoa a sinitalem a tjala tjalami a va'o a ljapanay a ljasiyak a vasa a 'a'ilj a vorasi, katoa nakikiromadjo a venangalj a mareka ljaceng,</FORM>
        <AUDIO start="275.000" end="296.423" />
    </S>
    <S id="a15">
        <FORM kindOf="original">kumalji ki maumaljanga tjasikarakudan, katua meliavanga ta papili'an a kakanen, nakuyaitjen a dremaudrav tua tjakakakan tua tja tjakakudan tua ta lami a kemasicuay.</FORM>
        <FORM kindOf="standard">komalji ki maomaljanga tjasikarakodan, katoa meliavanga ta papili'an a kakanen, nakoyaitjen a dremaodrav toa tjakakakan toa tja tjakakodan toa ta lami a kemasicoay.</FORM>
        <AUDIO start="296.461" end="323.038" />
    </S>
    <S id="a16">
        <FORM kindOf="original">ayata aicu a ta kinacalisiyanan a lami, kinasaljingananga, metjuruvuruvuanga tjengelay, saka sinanepazangalanga auta!</FORM>
        <FORM kindOf="standard">ayata aico a ta kinacalisiyanan a lami, kinasaljingananga, metjorovorovoanga tjengelay, saka sinanepazangalanga aota!</FORM>
        <AUDIO start="323.038" end="339.033" />
    </S>
</TEXT>