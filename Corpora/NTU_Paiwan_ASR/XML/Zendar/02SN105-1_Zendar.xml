<?xml version='1.0' encoding='utf-8'?>
<TEXT id="Li-May_PwnZendar_02SN105-1" xml:lang="pwn" source="Li-May Paiwan Data, Participant Zendar, file 02SN105-1" audio="02SN105-1 Zendar.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}">
    <S id="a1">
        <FORM>pulavalavay tucu a ’adav, vaikaken a kipavalit tua ’ucengecengel saka ladruadru’ a kasuy, katua sitjukatjukap nu ’emudjalj. tazua puarutaken a kimukav, sa mangtjez a seman kaiven, sa kucianen, tjara sangua’ a ledjeledje ayaken. </FORM>
        <AUDIO start="1.555" end="29.611" />
    </S>
    <S id="a2">
        <FORM>ka ’emcapaken sa kukilingavi, ’ua! manu ’adit saka dekec, izua za kusuraman a pagalju dri tazua!</FORM>
        <AUDIO start="29.611" end="43.610" />
    </S>
    <S id="a3">
        <FORM>kivada kivada’angaken tjay kina i lawlav, djemeli timadju, mayatucu a ’ivu tjanuaken, </FORM>
        <AUDIO start="43.610" end="54.611" />
    </S>
    <S id="a4">
        <FORM>“tjaselaven anan a palamu tu semu’adidanan, satje pataud tua su sua su suan suantu, pumaya ma ljamljam uta, sa tjaciani, nu matazua kisangua’anga” aya! </FORM>
        <AUDIO start="54.611" end="83.278" />
    </S>
    <S id="a5">
        <FORM>haha! nu ikatjen a napavavala a kilaut tua sengsengan, tjara neka nu tjasinikeljang tjasinikeljangan a pa’ulid ayaken a kinemenem!</FORM>
        <AUDIO start="83.278" end="99.500" />
    </S>
    <S id="a6">
        <FORM>sangua’ a mukav a pa’ulid, ljakua macemecemel a kiljaceng, na ’emutela aravac, kipavala kipavala satje satje mirava, mayanga a nageman gemagalj a izua, ayatua madjeleitjen a mangada tua ljavia kata mageris ta djui; </FORM>
        <AUDIO start="99.599" end="129.366" />
    </S>
    <S id="a7">
        <FORM>palemek nu sedjakdjakitjen tua kari kari karickic tua vini’u nu ’atjuvian! nu kinemenemitjen tucu, tjara magagaljitjen a pa’ulid!</FORM>
        <AUDIO start="129.366" end="150.932" />
    </S>
    <S id="a8">
        <FORM>izua za kuvinarungan, tu kaika kaika tjanangua’ a venljuc tu pida ’apuluan sa katjekapazan ayaken. ulja sitalem a pasazua i ’elju’eljuwan tua puljacengan, tjasarengua’ a kipakakuda. </FORM>
        <AUDIO start="151.033" end="177.733" />
    </S>
    <S id="a9">
        <FORM>nupucu nupucuka nupucukaken ki kudje’isianga, ika uri makapidalj ki izuanga pumukavan ayaken a malevaleva.</FORM>
        <AUDIO start="177.733" end="196.500" />
    </S>
    <S id="a10">
        <FORM>azua i ’elju’eljuwan a puljacengan, izua sama’, lukuc, samci, lja’acay auta. inika magudegudem, nu tauginces gemetel uta, kamayamayan a naliljualjuas a ’uljav. </FORM>
        <AUDIO start="196.500" end="223.067" />
    </S>
    <S id="a11">
        <FORM>pay pacunu! izua aicu a kemasi tua tiribi a tjalangdangedan tu namasan ljava ljavaljavaran tu patjara kakanen, mata matavi’itjen aravac! </FORM>
        <AUDIO start="223.133" end="242.233" />
    </S>
    <S id="a12">
        <FORM>azua a pina pinalangtjav aravac a benu benurebus ta cemel, tua mareka ljaceng; azua a ljayar a sa’etjuan; azua tjakakanen a ’abura. </FORM>
        <AUDIO start="242.333" end="261.766" />
    </S>
    <S id="a13">
        <FORM>kemakanitjen sakamaya, sa neka nu tjakeljang, tu uri tjasikaselapayanga, tu tjasikasa’etjuanga.</FORM>
        <AUDIO start="261.766" end="275.000" />
    </S>
    <S id="a14">
        <FORM>a pa’ulid angata azua a sinitalem a tjala tjalami a va’u a ljapanay a ljasiyak a vasa a ’a’ilj a vurasi, katua nakikirumadju a venangalj a mareka ljaceng, </FORM>
        <AUDIO start="275.000" end="296.423" />
    </S>
    <S id="a15">
        <FORM>kumalji ki maumaljanga tjasikarakudan, katua meliavanga ta papili’an a kakanen, nakuyaitjen a dremaudrav tua tjakakakan tua tja tjakakudan tua ta lami a kemasicuay. </FORM>
        <AUDIO start="296.461" end="323.038" />
    </S>
    <S id="a16">
        <FORM>ayata aicu a ta kinacalisiyanan a lami, kinasaljingananga, metjuruvuruvuanga tjengelay, saka sinanepazangalanga auta!</FORM>
        <AUDIO start="323.038" end="339.033" />
    </S>
</TEXT>