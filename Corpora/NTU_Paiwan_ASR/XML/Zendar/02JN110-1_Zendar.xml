<?xml version='1.0' encoding='utf-8'?>
<TEXT id="Li-May_PwnZendar_02JN110-1" xml:lang="pwn" source="Li-May Paiwan Data, Participant Zendar, file 02JN110-1" audio="02JN110-1 Zendar.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}">
    <S id="a1">
        <FORM>aicu a kaljuala’ liav a sikudan, tin’uljan na cacagalj kata a kumakuma, namasan uma’ niamadju, namasan turivecan niamadju. </FORM>
        <AUDIO start="1.323" end="17.294" />
    </S>
    <S id="a2">
        <FORM>a tjasecevungan, palemek tu i gidigidi ta djeljep, i putuputung ta ljivek, i vavav ta ricing, i zaleman tu supung, i tjaiteku tua ’aljiv, na kipakelay tua sialangan i tjuma’.</FORM>
        <AUDIO start="19.411" end="43.088" />
    </S>
    <S id="a3">
        <FORM>i pasaliljililjing, malaing a kinaizuanan a seman kaljualjuala’ tua uri sigetjer aza mareka miperperper a ’uljipepe a kalabiabi a ’uljicacingelav a ’aivaveng a ’aya’ayam, katua ’atjuvitjuvi. </FORM>
        <AUDIO start="43.096" end="69.544" />
    </S>
    <S id="a4">
        <FORM>matazua matazuazua a masepesepelj ika semekez, ika puvengin pumu’adav a seman kaljuala’, nu sikasekez metad a kaljuala’, pazangalanga a segetjer a uri san kakanen nimadju. </FORM>
        <AUDIO start="74.205" end="96.961" />
    </S>
    <S id="a5">
        <FORM>pai nu neka a kanen, uri selapay timadju! sika setangalitjen tua setukezan nimadju!</FORM>
        <AUDIO start="96.961" end="108.479" />
    </S>
    <S id="a6">
        <FORM>pai ini ka amin azua tjasinipatanema tasawni, izua uta a salapeljan, a lalangav, madjeluitjen a sepacun tua nasegetjer a pangac, a tjainan, a sasi’, saka timadju naki’ilja a pu puramu puraung, nakitjakaray i tua patekuteku tua kaljaula’ nimadju. </FORM>
        <AUDIO start="108.479" end="151.486" />
    </S>
    <S id="a7">
        <FORM>saka ika malavut angata aza nu secelec secelcel nu ljiadedetj a miperper, madjame’ saka sedjekecanga sakamaya tua kaljuala’, sika liav a ’alja nimadju, maca’u a ’emeci tua uri kanen nimadju.</FORM>
        <AUDIO start="151.486" end="179.768" />
    </S>
    <S id="a8">
        <FORM>izua ka makatalj, ika namakinemenem, sedjumakaken ta zua cacagalj a sema seman kaljualjuala’, manu pangetezan nua vali, sa sivali aza tjawka’acuvung a kaljuala’ sa mabu mabuanganga. </FORM>
        <AUDIO start="179.768" end="207.941" />
    </S>
    <S id="a9">
        <FORM>ka pacunan ka pacunaken, aicu tjara masuram sa setavat ayaken, manu ika mavala mumalj auta a seman kaljuala’. </FORM>
        <AUDIO start="210.421" end="224.414" />
    </S>
    <S id="a10">
        <FORM>ki kinpidapidalj a mumal ini ka semeka semekez, nekangata a supilan setja setja’emitjen tua namakaki’adilj! </FORM>
        <AUDIO start="224.414" end="241.209" />
    </S>
    <S id="a11">
        <FORM>aicu a makacemecemel a makavavua a djalan a cacalivatan nua cawcau, mavan nu tjasikeljakeljang tu cinalivatan tu ini, </FORM>
        <AUDIO start="241.209" end="258.886" />
    </S>
    <S id="a12">
        <FORM>nu kamayan a namaljengua’ a kaljuala’, tjara nekanan a namapa napasamaza pacacikel a cawcau, saka aza uri kipakikim tjara vaik a cemikel.</FORM>
        <AUDIO start="258.886" end="283.238" />
    </S>
    <S id="a13">
        <FORM>nu secevungitjen tua marucinpu a kaljuala’, a namarasudj a kinavecikan a namalitjuku a kinipakelay, selingacitjen tuselingacitjen nu pacunitjen tua ca’uan a kinasengeseng!</FORM>
        <AUDIO start="283.238" end="311.347" />
    </S>
    <S id="a14">
        <FORM>’aki kinuda saka makaya makaya a mamamav a cinulis a inalang, a namacaciuruciuru a pasavavav a pasateku, </FORM>
        <AUDIO start="311.499" end="327.646" />
    </S>
    <S id="a15">
        <FORM>a pasakinivalidian a penulj penem penalingulj, napapama namapapamapamav, matu sinialap ta ’acepang ta ’inpic a zinugan, maljian tu maljian, naseminamalji angata!</FORM>
        <AUDIO start="327.764" end="348.547" />
    </S>
    <S id="a16">
        <FORM>manasika ta sicuacuayan izua tjasikudan, azua na mamaca’uan ta cempu ta nemanga ta seman lalang, makaya sisalu a kivecik ta lima tua pinarucacagalj a vecik, sipapuliguligu tua ca’uan nimadju a vavayan!</FORM>
        <AUDIO start="348.547" end="378.448" />
    </S>
</TEXT>