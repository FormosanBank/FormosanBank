<?xml version='1.0' encoding='utf-8'?>
<TEXT id="NTU_Pwn_Zendar_02SN108-3 Zendar" xml:lang="pwn" source="NTU Paiwan Data, Participant Zendar, file 02SN108-3 Zendar" audio="02SN108-3 Zendar.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">izua aza marekaka, vaikan na kina kata kama a semavavua a kipusengesengan. ka semavavuavua inadju' aza madrusa a marekaka.</FORM>
        <FORM kindOf="standard">izoa aza marekaka, vaikan na kina kata kama a semavavoa a kiposengesengan. ka semavavoavoa inadjo' aza madrosa a marekaka.</FORM>
        <AUDIO start="2.147" end="16.558" />
    </S>
    <S id="a2">
        <FORM kindOf="original">sa 'a'ivui, "uri vaikamen a sema vavua, uri siuljayamen, sa tisun a tjavulung, kisacunguljianga a sukaka.</FORM>
        <FORM kindOf="standard">sa 'a'ivoi, "ori vaikamen a sema vavoa, ori sioljayamen, sa tison a tjavolong, kisacongoljianga a sokaka.</FORM>
        <AUDIO start="16.558" end="30.323" />
    </S>
    <S id="a3">
        <FORM kindOf="original">nu masulem kezekezuanga a paljing. maya a semu'elje'eljev a pa'eteleng," ayain aza ayain aza marekaka.</FORM>
        <FORM kindOf="standard">no masolem kezekezoanga a paljing. maya a semo'elje'eljev a pa'eteleng," ayain aza ayain aza marekaka.</FORM>
        <AUDIO start="30.324" end="42.441" />
    </S>
    <S id="a4">
        <FORM kindOf="original">kamasulem, tiamadju a marekaka i paljing a kemaljavaljava tua kama tua kina, tu uri mangtjez tu ini? cuayanga a kemaljavaljava, ini ka mangtjez a kama katua kina.</FORM>
        <FORM kindOf="standard">kamasolem, tiamadjo a marekaka i paljing a kemaljavaljava toa kama toa kina, to ori mangtjez to ini? coayanga a kemaljavaljava, ini ka mangtjez a kama katoa kina.</FORM>
        <AUDIO start="42.647" end="61.411" />
    </S>
    <S id="a5">
        <FORM kindOf="original">ka 'ezemezemetjanga pacun a kemasi cadja a sapuy nu nu tjacuay tjamakeljang azua sapuy."usizanga uzaianga tjia kina kati kama a namasi sapuy a mangtjengtjez," aya ti tjavulung.</FORM>
        <FORM kindOf="standard">ka 'ezemezemetjanga pacon a kemasi cadja a sapoy no no tjacoay tjamakeljang azoa sapoy."osizanga ozaianga tjia kina kati kama a namasi sapoy a mangtjengtjez," aya ti tjavolong.</FORM>
        <AUDIO start="61.440" end="85.411" />
    </S>
    <S id="a6">
        <FORM kindOf="original">sa izua tiamadju a kemaljavaljava i paljing, manu djemaljun azua sapuy, ini ka cawcau, mavan a teljar na 'ucivauvau. tazua namasuram tiamadju!</FORM>
        <FORM kindOf="standard">sa izoa tiamadjo a kemaljavaljava i paljing, mano djemaljon azoa sapoy, ini ka cawcao, mavan a teljar na 'ocivaovao. tazoa namasoram tiamadjo!</FORM>
        <AUDIO start="85.470" end="100.941" />
    </S>
    <S id="a7">
        <FORM kindOf="original">sa 'eljevi a si'eljevan sa kezekezi sa kata'ed. 'aw, ta'edu ta'edanga tiamadju, manu izua a cemugecug ta paljing "kualjak, su'eljeviaken!" aya zua ti sa cumay.</FORM>
        <FORM kindOf="standard">sa 'eljevi a si'eljevan sa kezekezi sa kata'ed. 'aw, ta'edo ta'edanga tiamadjo, mano izoa a cemogecog ta paljing "koaljak, so'eljeviaken!" aya zoa ti sa comay.</FORM>
        <AUDIO start="100.971" end="123.118" />
    </S>
    <S id="a8">
        <FORM kindOf="original">"timasun?" aya zua tjavulung a kivada'. "sukinaken!" aya temevela, "ini ka namata ini ka namaitazua ljingav ni kina, mageljengsun aravac," aya ti tjavulung. "sukinaken angata lja, su'eljeviaken."</FORM>
        <FORM kindOf="standard">"timason?" aya zoa tjavolong a kivada'. "sokinaken!" aya temevela, "ini ka namata ini ka namaitazoa ljingav ni kina, mageljengson aravac," aya ti tjavolong. "sokinaken angata lja, so'eljeviaken."</FORM>
        <AUDIO start="123.118" end="150.676" />
    </S>
    <S id="a9">
        <FORM kindOf="original">sa aza ljingav nimadju namakeljitanga, inianga ka geljegeljeng, "su'eljeviaken kualjak, salilimanga sa ta'edangaken auta!" aya ti cumay a mumalj.</FORM>
        <FORM kindOf="standard">sa aza ljingav nimadjo namakeljitanga, inianga ka geljegeljeng, "so'eljeviaken koaljak, salilimanga sa ta'edangaken aota!" aya ti comay a momalj.</FORM>
        <AUDIO start="150.764" end="169.706" />
    </S>
    <S id="a10">
        <FORM kindOf="original">"ini ka kukinasun, vute'ite'ilj a sukula, sa 'ucengecengel a kula ni ku ni kina." aya ti tjavulung, sa ini ka su'eljevi su'eljevan. sa vaik a kicacadja a 'emucengel ta kula ti cumay.</FORM>
        <FORM kindOf="standard">"ini ka kokinason, vote'ite'ilj a sokola, sa 'ocengecengel a kola ni ko ni kina." aya ti tjavolong, sa ini ka so'eljevi so'eljevan. sa vaik a kicacadja a 'emocengel ta kola ti comay.</FORM>
        <AUDIO start="170.823" end="192.588" />
    </S>
    <S id="a11">
        <FORM kindOf="original">"ti kina angata!" aya ti tjavulung sa su'eljevan. ti cumay puarut a sema 'erengan.</FORM>
        <FORM kindOf="standard">"ti kina angata!" aya ti tjavolong sa so'eljevan. ti comay poarot a sema 'erengan.</FORM>
        <AUDIO start="192.882" end="202.412" />
    </S>
    <S id="a12">
        <FORM kindOf="original">ka 'emereng azua ti cumay i ta putuputung, pinivecekadananga a tjaljaljak, sa ljaviljavingananga azua a tjavulung.</FORM>
        <FORM kindOf="standard">ka 'emereng azoa ti comay i ta potopotong, pinivecekadananga a tjaljaljak, sa ljaviljavingananga azoa a tjavolong.</FORM>
        <AUDIO start="202.559" end="213.206" />
    </S>
    <S id="a13">
        <FORM kindOf="original">ka cuayanga lemangda ta 'aruce'uce'uc ti tjavulung, "anema a sukakanen kina?"</FORM>
        <FORM kindOf="standard">ka coayanga lemangda ta 'aroce'oce'oc ti tjavolong, "anema a sokakanen kina?"</FORM>
        <AUDIO start="213.324" end="221.971" />
    </S>
    <S id="a14">
        <FORM kindOf="original">"kemakakanaken ta 'arizang, palisi a keman ta palisi a keman a kakedrian, ta'edu a kirimu!" aya ti cumay, kacuayanga muri cecelen azua a tjaljaljak na kaka ni tjavulung.</FORM>
        <FORM kindOf="standard">"kemakakanaken ta 'arizang, palisi a keman ta palisi a keman a kakedrian, ta'edo a kirimo!" aya ti comay, kacoayanga mori cecelen azoa a tjaljaljak na kaka ni tjavolong.</FORM>
        <AUDIO start="222.235" end="240.853" />
    </S>
    <S id="a15">
        <FORM kindOf="original">"ainuanga a kukaka, kina? aya aza ti tjavulung, sa cecelen na tjavulung a kaka a makaputung, neka uta!</FORM>
        <FORM kindOf="standard">"ainoanga a kokaka, kina? aya aza ti tjavolong, sa cecelen na tjavolong a kaka a makapotong, neka ota!</FORM>
        <AUDIO start="240.853" end="252.764" />
    </S>
    <S id="a16">
        <FORM kindOf="original">manu marekutjanga timadju, "ini ka ti kinasun, sukinananga a kukaka pai?" aya ti tjavulung, "ini, imaza i taladj ta kutjiyalj " aya ti cumay.</FORM>
        <FORM kindOf="standard">mano marekotjanga timadjo, "ini ka ti kinason, sokinananga a kokaka pai?" aya ti tjavolong, "ini, imaza i taladj ta kotjiyalj " aya ti comay.</FORM>
        <AUDIO start="252.852" end="268.264" />
    </S>
    <S id="a17">
        <FORM kindOf="original">sa miga migacalj i sauniuni sa kavilad ti tjavulung, tazua pulingalingavanga ti tjavulung pulingalingavanga tu ini ka kina nimadju!</FORM>
        <FORM kindOf="standard">sa miga migacalj i saonioni sa kavilad ti tjavolong, tazoa polingalingavanga ti tjavolong polingalingavanga to ini ka kina nimadjo!</FORM>
        <AUDIO start="268.264" end="281.500" />
    </S>
</TEXT>