<?xml version='1.0' encoding='utf-8'?>
<TEXT id="NTU_Pwn_Loris_02SE105-2 Loris" xml:lang="pwn" source="NTU Paiwan Data, Participant Loris, file 02SE105-2 Loris" audio="02SE105-2 Loris.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Eastern">
    <S id="a1">
        <FORM kindOf="original">ka cicuacuayan, izua drusa a qadaw i kalevelevan, nu maledep a ita qadaw, cemedas a kirimu a qadaw a ita. avan nu sika nanekanan nu mauqadaw kata qezemezematj tazua.</FORM>
        <FORM kindOf="standard">ka cicoacoayan, izoa drosa a qadaw i kalevelevan, no maledep a ita qadaw, cemedas a kirimo a qadaw a ita. avan no sika nanekanan no maoqadaw kata qezemezematj tazoa.</FORM>
        <AUDIO start=".965" end="19.558" />
    </S>
    <S id="a2">
        <FORM kindOf="original">ika semekez a masasasevalit a cemedas aza drusa qadaw, tjuruvu a lumamad na madrasi sa pacay.</FORM>
        <FORM kindOf="standard">ika semekez a masasasevalit a cemedas aza drosa qadaw, tjorovo a lomamad na madrasi sa pacay.</FORM>
        <AUDIO start="20.084" end="33.406" />
    </S>
    <S id="a3">
        <FORM kindOf="original">qau izua za macidilj a na macay ta kinadrus drasiyan a lumamad, aza kama matjalaw aravac a varung.</FORM>
        <FORM kindOf="standard">qao izoa za macidilj a na macay ta kinadros drasiyan a lomamad, aza kama matjalaw aravac a varong.</FORM>
        <AUDIO start="33.406" end="45.830" />
    </S>
    <S id="a4">
        <FORM kindOf="original">manu masi panaq sa pakelay a calinga tu pida singucan a vaqu, seva sevaljen a macidilj a aljak a uqaljay, qau vaik a pasa kacedas tu venalet ta qadaw.</FORM>
        <FORM kindOf="standard">mano masi panaq sa pakelay a calinga to pida singocan a vaqo, seva sevaljen a macidilj a aljak a oqaljay, qao vaik a pasa kacedas to venalet ta qadaw.</FORM>
        <AUDIO start="46.500" end="69.230" />
    </S>
    <S id="a5">
        <FORM kindOf="original">ka pasusangas ta vaik, temalem tu taqapuluan ta vulalitjuk i litjavan, sa qivu ta sikataqumaqanan, "nu meqaca sa venangalj ca vulalitjuk, ki en a tjumaq."</FORM>
        <FORM kindOf="standard">ka pasosangas ta vaik, temalem to taqapoloan ta volalitjok i litjavan, sa qivo ta sikataqomaqanan, "no meqaca sa venangalj ca volalitjok, ki en a tjomaq."</FORM>
        <AUDIO start="69.461" end="95.461" />
    </S>
    <S id="a6">
        <FORM kindOf="original">aza mareka aljak qadjaw ki pacalivazat anga tu pida cavilj, sa meqaca anga za aljak a uqaljay. linaljaw anga pina pidapuluq a gadu.</FORM>
        <FORM kindOf="standard">aza mareka aljak qadjaw ki pacalivazat anga to pida cavilj, sa meqaca anga za aljak a oqaljay. linaljaw anga pina pidapoloq a gado.</FORM>
        <AUDIO start="95.730" end="118.577" />
    </S>
    <S id="a7">
        <FORM kindOf="original">manu izua ka ita qadaw, secevung ta qadaw i palikulikuz ta ljinavia a umaq, qau pakirimu a penanaq ta qadaw.</FORM>
        <FORM kindOf="standard">mano izoa ka ita qadaw, secevong ta qadaw i palikolikoz ta ljinavia a omaq, qao pakirimo a penanaq ta qadaw.</FORM>
        <AUDIO start="118.808" end="134.192" />
    </S>
    <S id="a8">
        <FORM kindOf="original">ljakua mapanaq a ita maca na qadaw, qezetjen na qadaw ta lima aza na mapasaqetju a maca, sa djeme djemeli ta tailj a lima za mare aljak. qau masitjalavan a kivadaq, "aku nu penanaqen a u maca?"</FORM>
        <FORM kindOf="standard">ljakoa mapanaq a ita maca na qadaw, qezetjen na qadaw ta lima aza na mapasaqetjo a maca, sa djeme djemeli ta tailj a lima za mare aljak. qao masitjalavan a kivadaq, "ako no penanaqen a o maca?"</FORM>
        <AUDIO start="134.384" end="165.192" />
    </S>
    <S id="a9">
        <FORM kindOf="original">tevelain nimadju, "ayatua su qadavan sakapacay a tjuruvu a nia aljak a lumamad, avan nu nia sipavalet." qemutac sa ka karukay a qadaw,</FORM>
        <FORM kindOf="standard">tevelain nimadjo, "ayatoa so qadavan sakapacay a tjorovo a nia aljak a lomamad, avan no nia sipavalet." qemotac sa ka karokay a qadaw,</FORM>
        <AUDIO start="165.999" end="189.115" />
    </S>
    <S id="a10">
        <FORM kindOf="original">"maru ika mun a paqenetj ta u si siqeljingan anga tjanumun, a nu sikudan na kipaparamgez mun tjanuaken, ika mun a na masalu tjanuaken, avan nu sika drasi sa pacay, aicu timun a na kikavulj taicu a nu paulan!"</FORM>
        <FORM kindOf="standard">"maro ika mon a paqenetj ta o si siqeljingan anga tjanomon, a no sikodan na kipaparamgez mon tjanoaken, ika mon a na masalo tjanoaken, avan no sika drasi sa pacay, aico timon a na kikavolj taico a no paolan!"</FORM>
        <AUDIO start="189.423" end="220.346" />
    </S>
    <S id="a11">
        <FORM kindOf="original">ka lemangeda ta kay na qadaw aza madrusa, paka paqulid tiamadju. qau patjevuta ta kava dju djuasan a maca na qadaw sa kisuadi a qadaw.</FORM>
        <FORM kindOf="standard">ka lemangeda ta kay na qadaw aza madrosa, paka paqolid tiamadjo. qao patjevota ta kava djo djoasan a maca na qadaw sa kisoadi a qadaw.</FORM>
        <AUDIO start="221.269" end="241.961" />
    </S>
    <S id="a12">
        <FORM kindOf="original">a qadaw pacun tu kinasi varung a kisuad na mare mareljak, gaugaven sa pusaw pusaluy a pasaliu a pasaliu niamadju, qau sa pasemalavi.</FORM>
        <FORM kindOf="standard">a qadaw pacon to kinasi varong a kisoad na mare mareljak, gaogaven sa posaw posaloy a pasalio a pasalio niamadjo, qao sa pasemalavi.</FORM>
        <AUDIO start="242.230" end="263.230" />
    </S>
    <S id="a13">
        <FORM kindOf="original">"kemasi tucu ki en a masan qiljas. nu tjumaq anga mun tjumalji anga nu sikataqaljan, nu ita malitjuku a qiljas kipalisiu anga en, nu mayatazua tjara mun a pulami, uri mirazek mun."</FORM>
        <FORM kindOf="standard">"kemasi toco ki en a masan qiljas. no tjomaq anga mon tjomalji anga no sikataqaljan, no ita malitjoko a qiljas kipalisio anga en, no mayatazoa tjara mon a polami, ori mirazek mon."</FORM>
        <AUDIO start="263.577" end="289.961" />
    </S>
    <S id="a14">
        <FORM kindOf="original">kemasi tazua a bunung a caucau sitjukulj anga kemasita qiljas a vaqu, sa kicaciur ta qiljasan kata zemezem a masengeseng kata kemapalisi tiamadju.</FORM>
        <FORM kindOf="standard">kemasi tazoa a bonong a caocao sitjokolj anga kemasita qiljas a vaqo, sa kicacior ta qiljasan kata zemezem a masengeseng kata kemapalisi tiamadjo.</FORM>
        <AUDIO start="291.192" end="315.923" />
    </S>
</TEXT>