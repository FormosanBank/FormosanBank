<?xml version='1.0' encoding='utf-8'?>
<TEXT id="Li-May_PwnLoris_02SE111-2" xml:lang="pwn" source="Li-May Paiwan Data, Participant Loris, file 02SE111-2" audio="02SE111-2 Loris.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Eastern">
    <S id="a1">
        <FORM>kasicuayan izua za maqacuvucuvung, navaivaik magadu a paljilji ta dringay nimadju, ika cuay mapavalit a kalevelevan, </FORM>
        <AUDIO start="2.692" end="16.730" />
    </S>
    <S id="a2">
        <FORM>patadaljan a maljiyan a zaing, manuka tjemeqang a pasavavaw, pacun a malikupu pacunan a malikupu malikupukup a pasavavaw ta kalevelevan a vuliljauljaw.</FORM>
        <AUDIO start="18.422" end="39.384" />
    </S>
    <S id="a3">
        <FORM>ka uri kiqilja varung, tja djaljaw anga za vuliljauljaw, qaljiusen sa tjuljuki pasa vavaw za qemaljuqaljup a caucau, ka maljiya, ika makaljava a taqumaqanan nimadju, </FORM>
        <AUDIO start="39.768" end="64.115" />
    </S>
    <S id="a4">
        <FORM>siqiyaw ta i qinaljan sa vaiki a kemin tua papudringayan nimadju, ljakua ika na madjumak, namitazua anga maqulip aza caucau.</FORM>
        <AUDIO start="64.807" end="79.269" />
    </S>
    <S id="a5">
        <FORM>izua za ti dremedreman nasecevung anga ta vuliljauljaw uta, tazua navaivaik a macan a kivurasi, manu langedavan a kemasi ljiacadja a zaing nua vali, </FORM>
        <AUDIO start="79.769" end="97.885" />
    </S>
    <S id="a6">
        <FORM>mangetjengetjez a kidut tjaimadju tauta, kilimu timadju a kidjadjas tua na vurasi a kapaz, kasepapaulingaw pacunan za vuliljauljaw vaivaik a pasaquvulj. </FORM>
        <AUDIO start="98.231" end="116.846" />
    </S>
    <S id="a7">
        <FORM>liaw a cavilj nu macidilj a mavavuwa na malekutj a secevung taza vali aya.</FORM>
        <AUDIO start="117.346" end="126.346" />
    </S>
    <S id="a8">
        <FORM>nu tja kinemenemen aza na vurasi a kapaz, aku madjulu a mave maveljuc, aya ti dremedreman kasicuayan aza vurasi a kinakapazan na caljeqilj, na male malakelak,</FORM>
        <AUDIO start="127.538" end="148.923" />
    </S>
    <S id="a9">
        <FORM> aicu a tjelu a sinan djaudjaw, aza na cemuvuq a vurasi kudral tu sanguaq, izua “vavikar” a i taladj quljangaljangas, a “buljec” vuqavuqalj a i taljadj, nu tja kesaing matu tamagu sanguaq a sequ,</FORM>
        <AUDIO start="149.538" end="178.692" />
    </S>
    <S id="a10">
        <FORM> a “bunung” nu tja kanen kuljemuljemu, sika maqulip ca djaudjaw nasicuayan lja!</FORM>
        <AUDIO start="179.231" end="191.808" />
    </S>
    <S id="a11">
        <FORM>qadjaw masa ika sedjaljap anga ta kadjunangan ki kemuda, ljaki tja sitalem a pasa gadu macay utauta, penaula, ika u sineqetj a tjaljayan.</FORM>
        <AUDIO start="192.654" end="211.481" />
    </S>
    <S id="a12">
        <FORM>tucu neka anga vuliljauljaw, avan anga za buhu, kasicuayan a umaq ljinaviya anan, nu secevung ta qaca vali masuljaviya, </FORM>
        <AUDIO start="211.961" end="231.692" />
    </S>
    <S id="a13">
        <FORM>ika pacual tucu sedjelj a sinimi a sinan umaq, nu secevung ta buhu ika makuda, avan za qudjalj nu paljeqaca tjara lemekuljan lemekutjan, malekutj tu macunuq a gadu sa zepulj ta umaq</FORM>
        <AUDIO start="231.807" end="259.923" />
    </S>
    <S id="a14">
        <FORM>“macepeliupeliw a pinaka zuanan na zaljum” aya ramaljemaljeng, </FORM>
        <AUDIO start="262.191" end="269.884" />
    </S>
    <S id="a15">
        <FORM>nu tjaivililj mapavalit mapavalit a pitja nukuya a kalevelevan, tja kinapalak anga selapay, sa aicu a na kalevelevan a sepakakuda, uli tja gaugaven a mapuljat a caucau sakamaya.</FORM>
        <AUDIO start="270.192" end="292.077" />
    </S>
</TEXT>