<?xml version='1.0' encoding='utf-8'?>
<TEXT id="NTU_Pwn_Loris_02JE105-3 Loris" xml:lang="pwn" source="NTU Paiwan Data, Participant Loris, file 02JE105-3 Loris" audio="02JE105-3 Loris.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Eastern">
    <S id="a1">
        <FORM kindOf="original">ka sicuayan izua matjatjelu a kadjunangan i tailiku, ru tjekacauan a likuljau.</FORM>
        <FORM kindOf="standard">ka sicoayan izoa matjatjelo a kadjonangan i tailiko, ro tjekacaoan a likoljao.</FORM>
        <AUDIO start="1.666" end="11.500" />
    </S>
    <S id="a2">
        <FORM kindOf="original">nuri penasaqetju ta caucau a likuljau, papacun anan ta kina reku rekutj nimadju, sa nu ini anan ka sepualang ta kinakemudan nimadju, na malunay anga sun ta su rekutjan.</FORM>
        <FORM kindOf="standard">nori penasaqetjo ta caocao a likoljao, papacon anan ta kina reko rekotj nimadjo, sa no ini anan ka sepoalang ta kinakemodan nimadjo, na malonay anga son ta so rekotjan.</FORM>
        <AUDIO start="11.888" end="34.944" />
    </S>
    <S id="a3">
        <FORM kindOf="original">sana su palimasudj nimadju, aicu tjara na madjulu tu saceqalj a sengesengan na likuljau.</FORM>
        <FORM kindOf="standard">sana so palimasodj nimadjo, aico tjara na madjolo to saceqalj a sengesengan na likoljao.</FORM>
        <AUDIO start="34.944" end="47.555" />
    </S>
    <S id="a4">
        <FORM kindOf="original">ka sauni a qadaw, izua macidilj a vavayan, kinacu a za madrusa aljak a mapana venateq.</FORM>
        <FORM kindOf="standard">ka saoni a qadaw, izoa macidilj a vavayan, kinaco a za madrosa aljak a mapana venateq.</FORM>
        <AUDIO start="47.721" end="59.111" />
    </S>
    <S id="a5">
        <FORM kindOf="original">pakivangavangen anan ita vudavudas aza madrusa aljak, qau ljeteku ta vudas sa vateq i ljaviljaving ta pana.</FORM>
        <FORM kindOf="standard">pakivangavangen anan ita vodavodas aza madrosa aljak, qao ljeteko ta vodas sa vateq i ljaviljaving ta pana.</FORM>
        <AUDIO start="59.111" end="73.333" />
    </S>
    <S id="a6">
        <FORM kindOf="original">aza madrusa aljak na sauni djemuli djemulimuli ta vudas, nusauni makalala makakaluc ta kala pitalima, nusauni kivangavangavang a pucidilj, na maleva aravac a kivangavangavang.</FORM>
        <FORM kindOf="standard">aza madrosa aljak na saoni djemoli djemolimoli ta vodas, nosaoni makalala makakaloc ta kala pitalima, nosaoni kivangavangavang a pocidilj, na maleva aravac a kivangavangavang.</FORM>
        <AUDIO start="73.777" end="100.777" />
    </S>
    <S id="a7">
        <FORM kindOf="original">manu penapintjus a mekelj a kemasi gadu a ita likuljau, aza venatevateq a vavayan, ka pacun mintjus sa kapavalit a quljau,</FORM>
        <FORM kindOf="standard">mano penapintjos a mekelj a kemasi gado a ita likoljao, aza venatevateq a vavayan, ka pacon mintjos sa kapavalit a qoljao,</FORM>
        <AUDIO start="100.777" end="117.999" />
    </S>
    <S id="a8">
        <FORM kindOf="original">inika peniliqu anga ta pakazuan, inika sumavani anga aljak, pakilimu a mintuluq a mata zaljualjum a kiqilja.</FORM>
        <FORM kindOf="standard">inika peniliqo anga ta pakazoan, inika somavani anga aljak, pakilimo a mintoloq a mata zaljoaljom a kiqilja.</FORM>
        <AUDIO start="118.055" end="137.332" />
    </S>
    <S id="a9">
        <FORM kindOf="original">qau inika kemeljang anga tu na maqaljud anga kava nimadju. na dremukung i taladj ta zaljum, sa pinapinequt a drusa berung na ngudjus tu sinasi, mitjeretjeretjer a kacavacavan a pulingetj.</FORM>
        <FORM kindOf="standard">qao inika kemeljang anga to na maqaljod anga kava nimadjo. na dremokong i taladj ta zaljom, sa pinapineqot a drosa berong na ngodjos to sinasi, mitjeretjeretjer a kacavacavan a polingetj.</FORM>
        <AUDIO start="137.333" end="165.444" />
    </S>
    <S id="a10">
        <FORM kindOf="original">sa pacuni a madrusa aljak, kamayan a kigetjegetjem a kivangavang i vudavudas, ika kemeljang tu namapavalit anga penalinguljan,</FORM>
        <FORM kindOf="standard">sa paconi a madrosa aljak, kamayan a kigetjegetjem a kivangavang i vodavodas, ika kemeljang to namapavalit anga penalingoljan,</FORM>
        <AUDIO start="165.444" end="183.888" />
    </S>
    <S id="a11">
        <FORM kindOf="original">tjara inika na kinemenem tu ljadudut a pasa tjayamadju a kamakama na sacemel a likuljau, sa na litequc anga patjaita maca tjayamadju.</FORM>
        <FORM kindOf="standard">tjara inika na kinemenem to ljadodot a pasa tjayamadjo a kamakama na sacemel a likoljao, sa na liteqoc anga patjaita maca tjayamadjo.</FORM>
        <AUDIO start="184.111" end="203.444" />
    </S>
    <S id="a12">
        <FORM kindOf="original">na semamalji uta, aza maljimalji tu puqizing a likuljau ka pacun ta za madrusa kakedrian, a matu nekanu caucau a penalinguljan, ika na kisumali tu izua likuljau, mintjus tu samalji uta likuljau.</FORM>
        <FORM kindOf="standard">na semamalji ota, aza maljimalji to poqizing a likoljao ka pacon ta za madrosa kakedrian, a mato nekano caocao a penalingoljan, ika na kisomali to izoa likoljao, mintjos to samalji ota likoljao.</FORM>
        <AUDIO start="203.777" end="233.444" />
    </S>
    <S id="a13">
        <FORM kindOf="original">ayatua na matavak ta a sinazuanan anga, nu semequ ta vali, aza mareka qayaqayam a sacemel kata caucau nekanu ika na marekutj, sa matjatju vuqesi a mavilad.</FORM>
        <FORM kindOf="standard">ayatoa na matavak ta a sinazoanan anga, no semeqo ta vali, aza mareka qayaqayam a sacemel kata caocao nekano ika na marekotj, sa matjatjo voqesi a mavilad.</FORM>
        <AUDIO start="233.444" end="256.999" />
    </S>
    <S id="a14">
        <FORM kindOf="original">manu anema ca madrusa kakedrian? a maru inika na semanema? cuay a pacucun a likuljau, sa inika pacun tu pita a kakedrian, kigetjegetjem ta vangavangavang tiamadju.</FORM>
        <FORM kindOf="standard">mano anema ca madrosa kakedrian? a maro inika na semanema? coay a pacocon a likoljao, sa inika pacon to pita a kakedrian, kigetjegetjem ta vangavangavang tiamadjo.</FORM>
        <AUDIO start="257.055" end="282.721" />
    </S>
    <S id="a15">
        <FORM kindOf="original">qau, cugecugen tiamadju ta qulu na likuljau, sitailj a paqeteleng a qulu na ljkuljau na madrusa kakedrian, ika na sekeljang tu kedri a rekutjan, na melumeljak anga za qizing a nakuyan na likuljau, matu na masi suqelaman sa vaik.</FORM>
        <FORM kindOf="standard">qao, cogecogen tiamadjo ta qolo na likoljao, sitailj a paqeteleng a qolo na ljkoljao na madrosa kakedrian, ika na sekeljang to kedri a rekotjan, na melomeljak anga za qizing a nakoyan na likoljao, mato na masi soqelaman sa vaik.</FORM>
        <AUDIO start="282.778" end="315.444" />
    </S>
</TEXT>