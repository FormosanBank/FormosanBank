<?xml version='1.0' encoding='utf-8'?>
<TEXT id="Li-May_PwnLoris_02JE105-3" xml:lang="pwn" source="Li-May Paiwan Data, Participant Loris, file 02JE105-3" audio="02JE105-3 Loris.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Eastern">
    <S id="a1">
        <FORM>ka sicuayan izua matjatjelu a kadjunangan i tailiku, ru tjekacauan a likuljau. </FORM>
        <AUDIO start="1.666" end="11.500" />
    </S>
    <S id="a2">
        <FORM>nuri penasaqetju ta caucau a likuljau, papacun anan ta kina reku rekutj nimadju, sa nu ini anan ka sepualang ta kinakemudan nimadju, na malunay anga sun ta su rekutjan. </FORM>
        <AUDIO start="11.888" end="34.944" />
    </S>
    <S id="a3">
        <FORM>sana su palimasudj nimadju, aicu tjara na madjulu tu saceqalj a sengesengan na likuljau. </FORM>
        <AUDIO start="34.944" end="47.555" />
    </S>
    <S id="a4">
        <FORM>ka sauni a qadaw, izua macidilj a vavayan, kinacu a za madrusa aljak a mapana venateq. </FORM>
        <AUDIO start="47.721" end="59.111" />
    </S>
    <S id="a5">
        <FORM>pakivangavangen anan ita vudavudas aza madrusa aljak, qau ljeteku ta vudas sa vateq i ljaviljaving ta pana. </FORM>
        <AUDIO start="59.111" end="73.333" />
    </S>
    <S id="a6">
        <FORM>aza madrusa aljak na sauni djemuli djemulimuli ta vudas, nusauni makalala makakaluc ta kala pitalima, nusauni kivangavangavang a pucidilj, na maleva aravac a kivangavangavang.</FORM>
        <AUDIO start="73.777" end="100.777" />
    </S>
    <S id="a7">
        <FORM>manu penapintjus a mekelj a kemasi gadu a ita likuljau, aza venatevateq a vavayan, ka pacun mintjus sa kapavalit a quljau,</FORM>
        <AUDIO start="100.777" end="117.999" />
    </S>
    <S id="a8">
        <FORM>inika peniliqu anga ta pakazuan, inika sumavani anga aljak, pakilimu a mintuluq a mata zaljualjum a kiqilja.</FORM>
        <AUDIO start="118.055" end="137.332" />
    </S>
    <S id="a9">
        <FORM>qau inika kemeljang anga tu na maqaljud anga kava nimadju. na dremukung i taladj ta zaljum, sa pinapinequt a drusa berung na ngudjus tu sinasi, mitjeretjeretjer a kacavacavan a pulingetj.</FORM>
        <AUDIO start="137.333" end="165.444" />
    </S>
    <S id="a10">
        <FORM>sa pacuni a madrusa aljak, kamayan a kigetjegetjem a kivangavang i vudavudas, ika kemeljang tu namapavalit anga penalinguljan, </FORM>
        <AUDIO start="165.444" end="183.888" />
    </S>
    <S id="a11">
        <FORM>tjara inika na kinemenem tu ljadudut a pasa tjayamadju a kamakama na sacemel a likuljau, sa na litequc anga patjaita maca tjayamadju.</FORM>
        <AUDIO start="184.111" end="203.444" />
    </S>
    <S id="a12">
        <FORM>na semamalji uta, aza maljimalji tu puqizing a likuljau ka pacun ta za madrusa kakedrian, a matu nekanu caucau a penalinguljan, ika na kisumali tu izua likuljau, mintjus tu samalji uta likuljau. </FORM>
        <AUDIO start="203.777" end="233.444" />
    </S>
    <S id="a13">
        <FORM>ayatua na matavak ta a sinazuanan anga, nu semequ ta vali, aza mareka qayaqayam a sacemel kata caucau nekanu ika na marekutj, sa matjatju vuqesi a mavilad. </FORM>
        <AUDIO start="233.444" end="256.999" />
    </S>
    <S id="a14">
        <FORM>manu anema ca madrusa kakedrian? a maru inika na semanema? cuay a pacucun a likuljau, sa inika pacun tu pita a kakedrian, kigetjegetjem ta vangavangavang tiamadju. </FORM>
        <AUDIO start="257.055" end="282.721" />
    </S>
    <S id="a15">
        <FORM>qau, cugecugen tiamadju ta qulu na likuljau, sitailj a paqeteleng a qulu na ljkuljau na madrusa kakedrian, ika na sekeljang tu kedri a rekutjan, na melumeljak anga za qizing a nakuyan na likuljau, matu na masi suqelaman sa vaik.</FORM>
        <AUDIO start="282.778" end="315.444" />
    </S>
</TEXT>