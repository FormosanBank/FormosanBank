<?xml version='1.0' encoding='utf-8'?>
<TEXT id="NTU_Pwn_Loris_02SE105-1 Loris" xml:lang="pwn" source="NTU Paiwan Data, Participant Loris, file 02SE105-1 Loris" audio="02SE105-1 Loris.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Eastern">
    <S id="a1">
        <FORM kindOf="original">ka sicuacuayan ka nekanan a caucau i kacauan, aza ljaljak anan a qadaw cemalivat a paka navalj i taiwang, palemek a pacunan a bulay a kakedrian a vuteqiteqilj a qaciljay a umaq.</FORM>
        <FORM kindOf="standard">ka sicoacoayan ka nekanan a caocao i kacaoan, aza ljaljak anan a qadaw cemalivat a paka navalj i taiwang, palemek a paconan a bolay a kakedrian a voteqiteqilj a qaciljay a omaq.</FORM>
        <AUDIO start="1.954" end="22.864" />
    </S>
    <S id="a2">
        <FORM kindOf="original">paka temalidu aravac a qadaw, qau saqumaqanen a qinaciljay a umaq, nasa pacun tu anema a i umaq i umaqan a nemanga.</FORM>
        <FORM kindOf="standard">paka temalido aravac a qadaw, qao saqomaqanen a qinaciljay a omaq, nasa pacon to anema a i omaq i omaqan a nemanga.</FORM>
        <AUDIO start="22.909" end="42.000" />
    </S>
    <S id="a3">
        <FORM kindOf="original">manu a i qumaqan ta qinaciljay a umaq, izua a qacaqaca a djilung, katje vecikan tu drusa ta vulung kata na bulay a vecik.</FORM>
        <FORM kindOf="standard">mano a i qomaqan ta qinaciljay a omaq, izoa a qacaqaca a djilong, katje vecikan to drosa ta volong kata na bolay a vecik.</FORM>
        <AUDIO start="42.545" end="56.591" />
    </S>
    <S id="a4">
        <FORM kindOf="original">aza na lemingaw a qadaw paka temalidu, qau qemiladj i pavavaw ta djilung sa ljizau ta vecik ita qinaciljay a djeljep djeljep.</FORM>
        <FORM kindOf="standard">aza na lemingaw a qadaw paka temalido, qao qemiladj i pavavaw ta djilong sa ljizao ta vecik ita qinaciljay a djeljep djeljep.</FORM>
        <AUDIO start="57.227" end="76.000" />
    </S>
    <S id="a5">
        <FORM kindOf="original">manu inika na kinemenem, pualjak tu drusa a qecilu pitaladj ta djilung a qadaw. ka tjawsipualjak a qecilu, mintjus a qadaw, sa cedas ta na pupicul a teljar telar.</FORM>
        <FORM kindOf="standard">mano inika na kinemenem, poaljak to drosa a qecilo pitaladj ta djilong a qadaw. ka tjawsipoaljak a qecilo, mintjos a qadaw, sa cedas ta na popicol a teljar telar.</FORM>
        <AUDIO start="76.091" end="100.955" />
    </S>
    <S id="a6">
        <FORM kindOf="original">aza maljavaljavar i papu papamavan tu gadu a vatu kata ngiyaw, ka pacunan ta na semamalji a teljar, pakirimu a mintuluq sa sema gadugadu. nasa lemi leme ljemengeljeng tuki anema na sepakakuda a pacugan.</FORM>
        <FORM kindOf="standard">aza maljavaljavar i papo papamavan to gado a vato kata ngiyaw, ka paconan ta na semamalji a teljar, pakirimo a mintoloq sa sema gadogado. nasa lemi leme ljemengeljeng toki anema na sepakakoda a pacogan.</FORM>
        <AUDIO start="101.317" end="131.500" />
    </S>
    <S id="a7">
        <FORM kindOf="original">a kivangavangavang i kalevelevan a qayaqayam, makacu ta teljar uta, sa minlayap a semavavaw ta kasiw i palikulikuz ta qaciljay a umaq, a ljemizaw taicu a inia tja ljinengeljengan i kacauan.</FORM>
        <FORM kindOf="standard">a kivangavangavang i kalevelevan a qayaqayam, makaco ta teljar ota, sa minlayap a semavavaw ta kasiw i palikolikoz ta qaciljay a omaq, a ljemizaw taico a inia tja ljinengeljengan i kacaoan.</FORM>
        <AUDIO start="131.954" end="158.090" />
    </S>
    <S id="a8">
        <FORM kindOf="original">pacun a vatu ta temeljateljar a qaciljay a umaq, pakirimu a kipalingulj ta umaq sa garu garure garuguru garugurugur. mezangal a siguruguran, pagaraugaven a kadjunangan a kalevelevan.</FORM>
        <FORM kindOf="standard">pacon a vato ta temeljateljar a qaciljay a omaq, pakirimo a kipalingolj ta omaq sa garo garore garogoro garogorogor. mezangal a sigorogoran, pagaraogaven a kadjonangan a kalevelevan.</FORM>
        <AUDIO start="158.954" end="189.000" />
    </S>
    <S id="a9">
        <FORM kindOf="original">a qadaw ki dukduk a sema kalevelevan ta rekutjan, patjetucu inia ka temuru a ljeteku.</FORM>
        <FORM kindOf="standard">a qadaw ki dokdok a sema kalevelevan ta rekotjan, patjetoco inia ka temoro a ljeteko.</FORM>
        <AUDIO start="189.000" end="201.999" />
    </S>
    <S id="a10">
        <FORM kindOf="original">aza qacaqaca a djilung maipuq ta zangalan na zaing, qau marupu sa tjekacauan a drusa a qecilu, a sema ta gidi na ngiyaw, gumacen sa pasekezi i qecilu.</FORM>
        <FORM kindOf="standard">aza qacaqaca a djilong maipoq ta zangalan na zaing, qao maropo sa tjekacaoan a drosa a qecilo, a sema ta gidi na ngiyaw, gomacen sa pasekezi i qecilo.</FORM>
        <AUDIO start="201.999" end="227.181" />
    </S>
    <S id="a11">
        <FORM kindOf="original">manu mapeteq a qecilu, sa inequt tu macidilj a bulabulay a kakedrian a vavayan, aza ita qecilu, izua na sauqaljay a uqaljay a kakedrian.</FORM>
        <FORM kindOf="standard">mano mapeteq a qecilo, sa ineqot to macidilj a bolabolay a kakedrian a vavayan, aza ita qecilo, izoa na saoqaljay a oqaljay a kakedrian.</FORM>
        <AUDIO start="227.182" end="246.454" />
    </S>
    <S id="a12">
        <FORM kindOf="original">djuriyacen a qaca tu litjuku a maca drusa. pacunan anga na bulay a kacauan, sa djeli ta bulay a sidjelian. a djeli matu na saceqalj a zaing na ciriring.</FORM>
        <FORM kindOf="standard">djoriyacen a qaca to litjoko a maca drosa. paconan anga na bolay a kacaoan, sa djeli ta bolay a sidjelian. a djeli mato na saceqalj a zaing na ciriring.</FORM>
        <AUDIO start="246.636" end="271.499" />
    </S>
    <S id="a13">
        <FORM kindOf="original">puamin anga gemurugur a vatu, kidut a kigalju a ngiyaw uta, sa kidjeljapa i patekekuteku ta kula nimadju.</FORM>
        <FORM kindOf="standard">poamin anga gemorogor a vato, kidot a kigaljo a ngiyaw ota, sa kidjeljapa i patekekoteko ta kola nimadjo.</FORM>
        <AUDIO start="271.499" end="287.908" />
    </S>
    <S id="a14">
        <FORM kindOf="original">a qayaqayam a tja tjatjiu, masequ ta kinasarenguaqan na za zaing, na maleva a minlayalayap a penalingulingulj tjaiamadju, sa qivuivu, "tjuku!" "tjuku!" "ljua!" "ljua! .</FORM>
        <FORM kindOf="standard">a qayaqayam a tja tjatjio, maseqo ta kinasarengoaqan na za zaing, na maleva a minlayalayap a penalingolingolj tjaiamadjo, sa qivoivo, "tjoko!" "tjoko!" "ljoa!" "ljoa! .</FORM>
        <AUDIO start="287.999" end="313.863" />
    </S>
    <S id="a15">
        <FORM kindOf="original">qau, pinaka ti "tjuku" a vavayan, a uqaljay pinaka ti "ljua " a ngadan. tiamadju na masanavan tja sevalitan a payuan.</FORM>
        <FORM kindOf="standard">qao, pinaka ti "tjoko" a vavayan, a oqaljay pinaka ti "ljoa " a ngadan. tiamadjo na masanavan tja sevalitan a payoan.</FORM>
        <AUDIO start="314.045" end="329.136" />
    </S>
</TEXT>