<?xml version='1.0' encoding='utf-8'?>
<TEXT id="NTU_Pwn_Loris_02SE112-1 Loris" xml:lang="pwn" source="NTU Paiwan Data, Participant Loris, file 02SE112-1 Loris" audio="02SE112-1 Loris.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Eastern">
    <S id="a1">
        <FORM kindOf="original">aza ti muni, ka tjaw puvaljaw ruvaik kata valjaw a mavavuwa siuljay, temalem ta ngilengil tiamadju. aza quma niamadju izua i palikulikuz tua gadu, nu djemavac kimaya icizikang djemaljun.</FORM>
        <FORM kindOf="standard">aza ti moni, ka tjaw povaljaw rovaik kata valjaw a mavavowa sioljay, temalem ta ngilengil tiamadjo. aza qoma niamadjo izoa i palikolikoz toa gado, no djemavac kimaya icizikang djemaljon.</FORM>
        <AUDIO start="2.500" end="24.055" />
    </S>
    <S id="a3">
        <FORM kindOf="original">aza tapaw, ika qaca, ika kedri, pacengceng. au izua za sinan kansuba i gidigidi, sicapacapa tua ngilengil.</FORM>
        <FORM kindOf="standard">aza tapaw, ika qaca, ika kedri, pacengceng. ao izoa za sinan kansoba i gidigidi, sicapacapa toa ngilengil.</FORM>
        <AUDIO start="24.055" end="37.000" />
    </S>
    <S id="a4">
        <FORM kindOf="original">izua ka ita qezemetj, makakan tiamadju, cemaca tua kinacu a biciu a kisuruljay, sa patagilj a ljemizaw ta cacapain. manu gudemen za tjanu ita i dalilj a vauwa, tanadam aza cekelj, kau linglingen ti muni.</FORM>
        <FORM kindOf="standard">izoa ka ita qezemetj, makakan tiamadjo, cemaca toa kinaco a bicio a kisoroljay, sa patagilj a ljemizaw ta cacapain. mano godemen za tjano ita i dalilj a vaowa, tanadam aza cekelj, kao linglingen ti moni.</FORM>
        <AUDIO start="37.666" end="68.611" />
    </S>
    <S id="a5">
        <FORM kindOf="original">"zangu za cacapain, uri vaik aken a semaumaq a veneli tua vauwa" aya. au malap tua rusuk remaqezemetj a vaik a maqinaljan muri vauwa.</FORM>
        <FORM kindOf="standard">"zango za cacapain, ori vaik aken a semaomaq a veneli toa vaowa" aya. ao malap toa rosok remaqezemetj a vaik a maqinaljan mori vaowa.</FORM>
        <AUDIO start="68.611" end="88.777" />
    </S>
    <S id="a6">
        <FORM kindOf="original">vaik semaumaq a cekelj ni muni, amin timadju izua kilalalaing ta cacapain. ika cuay tu pinavavelivelidan za ngilengil, sevaivaik anga maca ta sataqedan.</FORM>
        <FORM kindOf="standard">vaik semaomaq a cekelj ni moni, amin timadjo izoa kilalalaing ta cacapain. ika coay to pinavavelivelidan za ngilengil, sevaivaik anga maca ta sataqedan.</FORM>
        <AUDIO start="90.388" end="110.777" />
    </S>
    <S id="a7">
        <FORM kindOf="original">tjemengetjengez i tua paljing, manu lang lemangda ta galugulugu a zaing, kemedreng a djiruwac manu pacun a tjuruvu a matu sivitay a namararasudjasudj a vaivaik, maka qayaqayaw tjaimadju a cemalivalivat.</FORM>
        <FORM kindOf="standard">tjemengetjengez i toa paljing, mano lang lemangda ta galogologo a zaing, kemedreng a djirowac mano pacon a tjorovo a mato sivitay a namararasodjasodj a vaivaik, maka qayaqayaw tjaimadjo a cemalivalivat.</FORM>
        <AUDIO start="110.777" end="139.833" />
    </S>
    <S id="a8">
        <FORM kindOf="original">ika pualalang tu anema sirukaikai na za mareka caucau, pacucunan ni muni, ljakua za caucau ika sumavanen timadju tu kinamapacun ki ini. vaivaik a pasaviri tjelu ta gadugaduan maqulip anga za sivitay.</FORM>
        <FORM kindOf="standard">ika poalalang to anema sirokaikai na za mareka caocao, pacoconan ni moni, ljakoa za caocao ika somavanen timadjo to kinamapacon ki ini. vaivaik a pasaviri tjelo ta gadogadoan maqolip anga za sivitay.</FORM>
        <AUDIO start="140.777" end="172.555" />
    </S>
    <S id="a9">
        <FORM kindOf="original">ka saugeseg ti muni, semequ ta saqiaqiaw a sequ. "amin! a ku ngilengil!" au kirimu a migacalj sa velidi za ngilengil.</FORM>
        <FORM kindOf="standard">ka saogeseg ti moni, semeqo ta saqiaqiaw a seqo. "amin! a ko ngilengil!" ao kirimo a migacalj sa velidi za ngilengil.</FORM>
        <AUDIO start="172.833" end="191.833" />
    </S>
    <S id="a10">
        <FORM kindOf="original">ka maljia mangtjez za valjaw ni muni, ika saqivu pasu matjalatjalaw tua vinaikan a remaqezemetj a semaumaq, kemeljang a cekelj tu timadju a nakuya, miculeq tauta.</FORM>
        <FORM kindOf="standard">ka maljia mangtjez za valjaw ni moni, ika saqivo paso matjalatjalaw toa vinaikan a remaqezemetj a semaomaq, kemeljang a cekelj to timadjo a nakoya, micoleq taota.</FORM>
        <AUDIO start="191.944" end="213.500" />
    </S>
    <S id="a11">
        <FORM kindOf="original">ka uri kencengelj tiamadju, avan zua tjawcikelan a cekelj, tazua siqezemetjan a sincevungan a sivitay, aza valjaw qivu a mayatucu:</FORM>
        <FORM kindOf="standard">ka ori kencengelj tiamadjo, avan zoa tjawcikelan a cekelj, tazoa siqezemetjan a sincevongan a sivitay, aza valjaw qivo a mayatoco:</FORM>
        <AUDIO start="213.555" end="231.721" />
    </S>
    <S id="a12">
        <FORM kindOf="original">"masa susepi kineka aravac a sivitay imaza, ljakua qadjaw kasicuayan ki izua neka u kinilandavan, sa maka maqaqeci a qinaljan au macay mapuljat".</FORM>
        <FORM kindOf="standard">"masa sosepi kineka aravac a sivitay imaza, ljakoa qadjaw kasicoayan ki izoa neka o kinilandavan, sa maka maqaqeci a qinaljan ao macay mapoljat".</FORM>
        <AUDIO start="231.833" end="253.722" />
    </S>
    <S id="a13">
        <FORM kindOf="original">anema tja keljang pay. "qinazalj" aya ramaljemaljeng, kemasi kalevelevan a cemas tja vuvu a namaitazua.</FORM>
        <FORM kindOf="standard">anema tja keljang pay. "qinazalj" aya ramaljemaljeng, kemasi kalevelevan a cemas tja vovo a namaitazoa.</FORM>
        <AUDIO start="254.278" end="268.195" />
    </S>
    <S id="a14">
        <FORM kindOf="original">kemasi izua anga nu temekel ta vauwa, pakan anan isangas tua na qemati kata i palingulj a kadjunangan. avan tauta ika na mumalj anga pacun a misepi ti muni.</FORM>
        <FORM kindOf="standard">kemasi izoa anga no temekel ta vaowa, pakan anan isangas toa na qemati kata i palingolj a kadjonangan. avan taota ika na momalj anga pacon a misepi ti moni.</FORM>
        <AUDIO start="268.195" end="289.750" />
    </S>
    <S id="a15">
        <FORM kindOf="original">"masa singelit singelit a tja vuvu i kavulungan, avan nu sipakeljang tjanuaken" aya timadju.</FORM>
        <FORM kindOf="standard">"masa singelit singelit a tja vovo i kavolongan, avan no sipakeljang tjanoaken" aya timadjo.</FORM>
        <AUDIO start="290.000" end="300.667" />
    </S>
    <S id="a16">
        <FORM kindOf="original">tazua cavilj aza talem a ngilengil na mirazek a cemuvuq, na pulami tu sepaveli, liaw anga cavilj a nasarenguaq a sikac niamadju, azua anga kai ni muni "padjalim itjen izua tja kanen, neka gemalalj amin a vulaqut".</FORM>
        <FORM kindOf="standard">tazoa cavilj aza talem a ngilengil na mirazek a cemovoq, na polami to sepaveli, liaw anga cavilj a nasarengoaq a sikac niamadjo, azoa anga kai ni moni "padjalim itjen izoa tja kanen, neka gemalalj amin a volaqot".</FORM>
        <AUDIO start="300.832" end="329.832" />
    </S>
</TEXT>