<?xml version='1.0' encoding='utf-8'?>
<TEXT id="Li-May_PwnLoris_02SE105-3" xml:lang="pwn" source="Li-May Paiwan Data, Participant Loris, file 02SE105-3" audio="02SE105-3 Loris.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Eastern">
    <S id="a1">
        <FORM>kasicuacuayan, izua za pinaka ti savan a qadaw a Cemas, aya tu si qatiyan na caucau nimadju. </FORM>
        <AUDIO start="2.277" end="14.111" />
    </S>
    <S id="a2">
        <FORM>masa peniliq ta djuadjuay a qipu, sa alang tu pinaru caucau tu tjara macidilj a uqaljay kata vavayan a ljicaq, sa djapesi a venalidi a pas papunasi, sa papu vaivaik aza inalang a pinaru caucau a ljicaq, katua kinemeneman vinarung. </FORM>
        <AUDIO start="14.555" end="49.888" />
    </S>
    <S id="a3">
        <FORM>kemasitazua qatian qatin anga tu ketjan katjenasiyan anga caucau, sa inika mave mavavetjek anga nasi nua caucau. qau ita ljinakevan a kacauan kamayan a maudaudalj a patje mirazerazek.</FORM>
        <AUDIO start="50.277" end="81.666" />
    </S>
    <S id="a4">
        <FORM>aicu a madrusa kinasizuanan a tinagiljan a caucau, pinuvarungan a rinapu naw na qadaw a Cemas. marepuvaljut sa patagilj a qemati a seman aljak ta vavayan kata uqaljay tu siqacuvung ta sini sekauljan na Cemas a sengesengan. </FORM>
        <AUDIO start="81.944" end="115.111" />
    </S>
    <S id="a5">
        <FORM>ulja madadut anan a kina marekasusuan, azua sinipualjak a uqaljay kata vavayan ita cungal a pinu macan, sa na pakasarekuya aravac ta sikipakakudan. </FORM>
        <AUDIO start="115.500" end="139.222" />
    </S>
    <S id="a6">
        <FORM>au tauta pita siki qecevan ta sikavaljutan, pinarumalji anga i kacauan. sinipautudud sa paljiazua anga sikudan na caucau, sa zinululj anga na masan pazangal a kakeljangan tua sikudan na caucau.</FORM>
        <AUDIO start="140.166" end="170.388" />
    </S>
    <S id="a7">
        <FORM>ka meqaca anga za mareka aljak, izua i dudut a umaq a karakudakuda. tazua na sedut ta kalevelevan ta kadjunangan, qau maciur tu puqizing a cedas na qadaw, sa ulja maqati a mevaljut sa uqaca sini talem a mareka lami.</FORM>
        <AUDIO start="170.666" end="202.666" />
    </S>
    <S id="a8">
        <FORM>na matulu anga cemepis ta asaw na kasiw tu si pase paselem ta cedas na qadaw, sa maqati tu sikivaljutan sa uqaca sini kikavecengel a mareka talem a lami.</FORM>
        <AUDIO start="202.778" end="226.389" />
    </S>
    <S id="a9">
        <FORM>kiljaljava anga tu kiljaljava, maqati anga kiayain a sinikavecengel. matu pusi maisuan tu ta vaqu, ayatua masa ljiateku anga qadaw. </FORM>
        <AUDIO start="227.721" end="248.999" />
    </S>
    <S id="a10">
        <FORM>azua si paisuisu a qaselu, nu ci cidi cidjingen a paljevavaw secukus sakamaya ta kalevelevan, ljakua izua za na penakaleva nu ljavavaw sa ljeteku a qaselu nu maisuisu.</FORM>
        <AUDIO start="249.055" end="279.555" />
    </S>
    <S id="a11">
        <FORM>cinukus anga paljevavaw a kalevelevan, qau masa pinavecaqan anga na pazangal a pacugan.</FORM>
        <AUDIO start="279.944" end="291.277" />
    </S>
    <S id="a12">
        <FORM>lakua, ayatua na maqati a maca ita cungal, nu pineta nu pine pinitapitaw ta qipu, aza qipu kata pitau sedjamedjameq sakamaya ta maca. </FORM>
        <AUDIO start="291.388" end="315.055" />
    </S>
    <S id="a13">
        <FORM>sa manguaq angata, aicu a sinedjamedjameqan a sineljekuyan a caucau a cuay anga a qadaw, ka vililjan anga, semata qulu anga maca nimadju, sa pavacaqi anga sikamasanmusalj a na pazangal a pacugan.</FORM>
        <AUDIO start="315.166" end="343.499" />
    </S>
</TEXT>