<?xml version='1.0' encoding='utf-8'?>
<TEXT id="NTU_Pwn_Loris_02JE105-1 Loris" xml:lang="pwn" source="NTU Paiwan Data, Participant Loris, file 02JE105-1 Loris" audio="02JE105-1 Loris.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Eastern">
    <S id="a4">
        <FORM kindOf="original">nu sema tjaljakavus itjen a qinaljan, izua za na lemaulj anan ta sikakudanan na payuan a qinaljan, tjara tja pacuni a "vincikan a lima", avan a na masan pazangal na mapaqaljay a patarevan.</FORM>
        <FORM kindOf="standard">no sema tjaljakavos itjen a qinaljan, izoa za na lemaolj anan ta sikakodanan na payoan a qinaljan, tjara tja paconi a "vincikan a lima", avan a na masan pazangal na mapaqaljay a patarevan.</FORM>
        <AUDIO start="2.362" end="23.034" />
    </S>
    <S id="a5">
        <FORM kindOf="original">mamaw ta tja kinaljang tu na kivecik a pimudingan a seTayan.</FORM>
        <FORM kindOf="standard">mamaw ta tja kinaljang to na kivecik a pimodingan a seTayan.</FORM>
        <AUDIO start="24.000" end="33.138" />
    </S>
    <S id="a6">
        <FORM kindOf="original">a kivecik a pitua lima na se Payuan izua a na remataladjan a ikatja kineljang a kakudanan na kivecik: ay i qinaljan ki mapidanga ramaljemaljeng ta aicu a kemasi ta vavak na sevalitan a "tjalja masan pazangalan a pukeljang", ini taita a venecik.</FORM>
        <FORM kindOf="standard">a kivecik a pitoa lima na se Payoan izoa a na remataladjan a ikatja kineljang a kakodanan na kivecik: ay i qinaljan ki mapidanga ramaljemaljeng ta aico a kemasi ta vavak na sevalitan a "tjalja masan pazangalan a pokeljang", ini taita a venecik.</FORM>
        <AUDIO start="33.154" end="68.615" />
    </S>
    <S id="a7">
        <FORM kindOf="original">azua na inika na madjuq a sikudakuda, kiuli mumalj anan a tjekacauan, tu sipakeljang tu kinitju bulayan a sinan vecik a pivarung na qinaljan.</FORM>
        <FORM kindOf="standard">azoa na inika na madjoq a sikodakoda, kioli momalj anan a tjekacaoan, to sipakeljang to kinitjo bolayan a sinan vecik a pivarong na qinaljan.</FORM>
        <AUDIO start="68.769" end="90.999" />
    </S>
    <S id="a8">
        <FORM kindOf="original">a kakaian, amin a mazazangiljan maqati a vecikan a lima. nu sa kivecik a paqetleng a caucau, uri pavai anan ta na masan pazangal a nemanga sa pinusaljuan ta mazazangiljan, sa papatausi ta taqaljaqaljan.</FORM>
        <FORM kindOf="standard">a kakaian, amin a mazazangiljan maqati a vecikan a lima. no sa kivecik a paqetleng a caocao, ori pavai anan ta na masan pazangal a nemanga sa pinosaljoan ta mazazangiljan, sa papataosi ta taqaljaqaljan.</FORM>
        <AUDIO start="91.461" end="121.807" />
    </S>
    <S id="a9">
        <FORM kindOf="original">nu vincikan anga lima, maqati anga tu pitja vavaw a kina caucau, a puvaljaw ta tja vavaw a qiniladjan a caucau.</FORM>
        <FORM kindOf="standard">no vincikan anga lima, maqati anga to pitja vavaw a kina caocao, a povaljaw ta tja vavaw a qiniladjan a caocao.</FORM>
        <AUDIO start="121.845" end="136.884" />
    </S>
    <S id="a10">
        <FORM kindOf="original">a pinaka bulay na i qinaljan, "a kivecik ta lima" inika amin a bulayan, na masan ne nekanu nakuyan a vinarungan, uri na temezeng ta saqetjuan, na pakeljang tu kamayan anan a kinavavayan.</FORM>
        <FORM kindOf="standard">a pinaka bolay na i qinaljan, "a kivecik ta lima" inika amin a bolayan, na masan ne nekano nakoyan a vinarongan, ori na temezeng ta saqetjoan, na pakeljang to kamayan anan a kinavavayan.</FORM>
        <AUDIO start="137.461" end="163.038" />
    </S>
    <S id="a11">
        <FORM kindOf="original">nu iniyangaka kamayan, sekapalak tu kivecik ta lima. qau a matjaljaljak nu sa pakeljang ta tjenglayan a vinarungan ta aljak, sinan pazangal aravac a "kivecik ta lima" a sePayuan.</FORM>
        <FORM kindOf="standard">no iniyangaka kamayan, sekapalak to kivecik ta lima. qao a matjaljaljak no sa pakeljang ta tjenglayan a vinarongan ta aljak, sinan pazangal aravac a "kivecik ta lima" a sePayoan.</FORM>
        <AUDIO start="163.269" end="188.307" />
    </S>
    <S id="a12">
        <FORM kindOf="original">izua seman tjaljavulungan ta aljak a vavayan, ayatua amin a tjalja vulungan a aljak a vavayan maqati a gemaugaw taicu a pasavangan.</FORM>
        <FORM kindOf="standard">izoa seman tjaljavolongan ta aljak a vavayan, ayatoa amin a tjalja volongan a aljak a vavayan maqati a gemaogaw taico a pasavangan.</FORM>
        <AUDIO start="188.653" end="204.768" />
    </S>
    <S id="a13">
        <FORM kindOf="original">aicu a pinuvecikan ta lima, izua vecik na caucau, izua vecik a djalan kata vecik na teljal na qadaw. izua uta namasan patarevan ta kadjunangan, djalan, picul, a vecik na vulung a na mazatar a culis.</FORM>
        <FORM kindOf="standard">aico a pinovecikan ta lima, izoa vecik na caocao, izoa vecik a djalan kata vecik na teljal na qadaw. izoa ota namasan patarevan ta kadjonangan, djalan, picol, a vecik na volong a na mazatar a colis.</FORM>
        <AUDIO start="205.423" end="236.577" />
    </S>
    <S id="a14">
        <FORM kindOf="original">tjemumatjumalj tu pinatukuljan na qadaw tu kisan zemazaw a cemas, na semavalit ta sevalitan kata masan pazangalan na tjaivilivililj a patarevan.</FORM>
        <FORM kindOf="standard">tjemomatjomalj to pinatokoljan na qadaw to kisan zemazaw a cemas, na semavalit ta sevalitan kata masan pazangalan na tjaivilivililj a patarevan.</FORM>
        <AUDIO start="237.307" end="257.500" />
    </S>
    <S id="a15">
        <FORM kindOf="original">paulan anga, ayatua ka patagilj a kilalaing a dripung tjauitjen, a "kivecik ta lima" sinan na sekavililj a kudanan, a izua vecik na lima a mareka tia vuvu makelem a lima sa kasan paqeteleng a masan siaqan</FORM>
        <FORM kindOf="standard">paolan anga, ayatoa ka patagilj a kilalaing a dripong tjaoitjen, a "kivecik ta lima" sinan na sekavililj a kodanan, a izoa vecik na lima a mareka tia vovo makelem a lima sa kasan paqeteleng a masan siaqan</FORM>
        <AUDIO start="257.845" end="288.038" />
    </S>
    <S id="a16">
        <FORM kindOf="original">qau aza patatavelak ta kakudan na masan nakuya anga patarevan.</FORM>
        <FORM kindOf="standard">qao aza patatavelak ta kakodan na masan nakoya anga patarevan.</FORM>
        <AUDIO start="288.114" end="297.345" />
    </S>
    <S id="a17">
        <FORM kindOf="original">na kemiljaljava tu tja djumaken a semicuacuayan a kakudan a puvecik na tja sevalitan, maqati anga patatavelak ta bulayan na tja vinarungan.</FORM>
        <FORM kindOf="standard">na kemiljaljava to tja djomaken a semicoacoayan a kakodan a povecik na tja sevalitan, maqati anga patatavelak ta bolayan na tja vinarongan.</FORM>
        <AUDIO start="299.115" end="320.154" />
    </S>
</TEXT>