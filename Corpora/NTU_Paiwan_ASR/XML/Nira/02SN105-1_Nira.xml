<?xml version='1.0' encoding='utf-8'?>
<TEXT id="NTU_Pwn_Nira_02SN105-1 Nira" xml:lang="pwn" source="NTU Paiwan Data, Participant Nira, file 02SN105-1 Nira" audio="02SN105-1 Nira.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">puljacengan i 'elju'eljuan. pulavalavay tucu a 'adav, vaikaken a kipavalit tua 'ucengecengel saka ladruadru' a kasuy, katua sitjukatjukap nu 'emudjalj.</FORM>
        <FORM kindOf="standard">poljacengan i 'eljo'eljoan. polavalavay toco a 'adav, vaikaken a kipavalit toa 'ocengecengel saka ladroadro' a kasoy, katoa sitjokatjokap no 'emodjalj.</FORM>
        <AUDIO start="3.260" end="18.430" />
    </S>
    <S id="a2">
        <FORM kindOf="original">tazua puarutaken a kimukav, sa mangtjez a seman kaiven, sa kucianen, tjara sangua' a ledjeledje ayaken. ka 'emcapaken sa ku kilingavi, 'ua! manu 'adid saka dekec, izua za kusuraman a pagalju dri tazua!</FORM>
        <FORM kindOf="standard">tazoa poarotaken a kimokav, sa mangtjez a seman kaiven, sa kocianen, tjara sangoa' a ledjeledje ayaken. ka 'emcapaken sa ko kilingavi, 'oa! mano 'adid saka dekec, izoa za kosoraman a pagaljo dri tazoa!</FORM>
        <AUDIO start="20.260" end="43.310" />
    </S>
    <S id="a3">
        <FORM kindOf="original">kivada'anga ken tjay kina i lawlav, djemeli timadju, mayatucu a 'ivu tjanuaken, "tja-selaven a palamu tu semu'adidanan, satje pataud tua suantau, pumaya ljamljam uta, sa tja-ciani, nu matazua kisangua'anga " aya! haha! "nu ikatjen a napavavala a kilaut tua sengsengan, tjara neka nu tja-sinikeljangan a pa'ulid" ayaken a kinemenem!</FORM>
        <FORM kindOf="standard">kivada'anga ken tjay kina i lawlav, djemeli timadjo, mayatoco a 'ivo tjanoaken, "tja-selaven a palamo to semo'adidanan, satje pataod toa soantao, pomaya ljamljam ota, sa tja-ciani, no matazoa kisangoa'anga " aya! haha! "no ikatjen a napavavala a kilaot toa sengsengan, tjara neka no tja-sinikeljangan a pa'olid" ayaken a kinemenem!</FORM>
        <AUDIO start="45.240" end="79.510" />
    </S>
    <S id="a4">
        <FORM kindOf="original">sangua' a mukav a pa'ulid, ljakua mecemecemel a kiljaceng, na 'emutela aravac, kipavalit satje mirava, mayanga a nageminagalj a izua, ayata namadjele itjen a mangada tua ljavia kata mageris ta djui; palemek nu sedjakdjakitjen ta karicekic ta vini'u nu 'atjuvian! nu kinemenem itjen tucu, tjara magagalj itjen a pa'ulid!</FORM>
        <FORM kindOf="standard">sangoa' a mokav a pa'olid, ljakoa mecemecemel a kiljaceng, na 'emotela aravac, kipavalit satje mirava, mayanga a nageminagalj a izoa, ayata namadjele itjen a mangada toa ljavia kata mageris ta djoi; palemek no sedjakdjakitjen ta karicekic ta vini'o no 'atjovian! no kinemenem itjen toco, tjara magagalj itjen a pa'olid!</FORM>
        <AUDIO start="81.490" end="117.160" />
    </S>
    <S id="a5">
        <FORM kindOf="original">izua za ku-vinarungan, "tu ka ika tjanangua' a venljuc tu pida 'apuluan sa katjekapazan?" ayaken. ulja sitalem a pasazua i 'elju'eljuan tua puljacengan, tjasarengua' a kipakakuda. nupucukaken ki ku dje'isenanga, ika uri makapidalj ki izuanga pumukavan ayaken a malevaleva.</FORM>
        <FORM kindOf="standard">izoa za ko-vinarongan, "to ka ika tjanangoa' a venljoc to pida 'apoloan sa katjekapazan?" ayaken. olja sitalem a pasazoa i 'eljo'eljoan toa poljacengan, tjasarengoa' a kipakakoda. nopocokaken ki ko dje'isenanga, ika ori makapidalj ki izoanga pomokavan ayaken a malevaleva.</FORM>
        <AUDIO start="119.510" end="150.010" />
    </S>
    <S id="a6">
        <FORM kindOf="original">azua i 'elju'eljuan a puljacengan, izua sama', lukuc, samci, lja'acay auta. inika magudegudem, nu tauginces, gemetel uta, kamayamayan a naliljualjuas a 'uljav. pay pacunu! izua aicu a kemasi tua tiribi a tja-langdangedan tu namasan ljavaljavaran tu patjara kakanen.</FORM>
        <FORM kindOf="standard">azoa i 'eljo'eljoan a poljacengan, izoa sama', lokoc, samci, lja'acay aota. inika magodegodem, no taoginces, gemetel ota, kamayamayan a naliljoaljoas a 'oljav. pay pacono! izoa aico a kemasi toa tiribi a tja-langdangedan to namasan ljavaljavaran to patjara kakanen.</FORM>
        <AUDIO start="152.130" end="184.800" />
    </S>
    <S id="a7">
        <FORM kindOf="original">matavi' itjen aravac! azua a pinalangtjav aravac a benurebus ta cemel, tua mareka ljaceng; azua a ljayar a sa'etjuan; azua tja-kakanen a 'abura. kemakanitjen sakamaya, sa neka nu tja-keljang, tu uri tja-sikaselapayanga, tu tja-sikasa'etju anga.</FORM>
        <FORM kindOf="standard">matavi' itjen aravac! azoa a pinalangtjav aravac a benorebos ta cemel, toa mareka ljaceng; azoa a ljayar a sa'etjoan; azoa tja-kakanen a 'abora. kemakanitjen sakamaya, sa neka no tja-keljang, to ori tja-sikaselapayanga, to tja-sikasa'etjo anga.</FORM>
        <AUDIO start="186.430" end="212.090" />
    </S>
    <S id="a8">
        <FORM kindOf="original">a pa'ulid angata azua a sinitalem a tja-lami, a va'u, a ljapanay, a ljasiyak, a vasa, a 'a'ilj, a vurati kutua nakirumadju a venangalj a mareka ljaceng, kumalji ki maumaljanga a tja sikarakudan, katua meliavanga ta papili'an a kakanen, nakuya itjen a dremaudrav tua tja-kakudan tua ta lami a kemasi cuay.</FORM>
        <FORM kindOf="standard">a pa'olid angata azoa a sinitalem a tja-lami, a va'o, a ljapanay, a ljasiyak, a vasa, a 'a'ilj, a vorati kotoa nakiromadjo a venangalj a mareka ljaceng, komalji ki maomaljanga a tja sikarakodan, katoa meliavanga ta papili'an a kakanen, nakoya itjen a dremaodrav toa tja-kakodan toa ta lami a kemasi coay.</FORM>
        <AUDIO start="214.490" end="249.990" />
    </S>
    <S id="a9">
        <FORM kindOf="original">ayata aicu a ta kinacalisiyan na lami, kinasaljingan anga, metjuruvuruvu anga tjengelay, saka sinanepazangal anga auta!</FORM>
        <FORM kindOf="standard">ayata aico a ta kinacalisiyan na lami, kinasaljingan anga, metjorovorovo anga tjengelay, saka sinanepazangal anga aota!</FORM>
        <AUDIO start="251.840" end="263.530" />
    </S>
</TEXT>