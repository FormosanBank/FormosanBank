<?xml version='1.0' encoding='utf-8'?>
<TEXT id="NTU_Pwn_Nira_02JN105-3 Nira" xml:lang="pwn" source="NTU Paiwan Data, Participant Nira, file 02JN105-3 Nira" audio="02JN105-3 Nira.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">likuljav kata kakedriyan. kasicuayan izua aza kadjunangan i tjailiku, rutevaca' a likuljav. nu uri penasa'etju ta cawcau a likuljav, papacun anan ta kinarekutjan nimadju, sa nu inianan a kemeljang ta kinakemudan nimadju, tjara na te'azav anga sun ta su rekutjan, nu maitazua tjara uri madjele tu ka kapalaken sun nua likuljav.</FORM>
        <FORM kindOf="standard">likoljav kata kakedriyan. kasicoayan izoa aza kadjonangan i tjailiko, rotevaca' a likoljav. no ori penasa'etjo ta cawcao a likoljav, papacon anan ta kinarekotjan nimadjo, sa no inianan a kemeljang ta kinakemodan nimadjo, tjara na te'azav anga son ta so rekotjan, no maitazoa tjara ori madjele to ka kapalaken son noa likoljav.</FORM>
        <AUDIO start="3.380" end="34.800" />
    </S>
    <S id="a2">
        <FORM kindOf="original">izua ka ita 'adav, izua a macidilj a vavayan kinacu a madrusa a aljak a mapana a venate'. pakivangavangen anan i ta vudavudas aza madrusa a aljak, 'aw ljeteku ta vudavudas sa vate' i ljaviljaving ta pana. aza madrusa a aljak ika napeme namapenetj a sikivangavangan, nu tjau djemumulj ta vudas, palamu sa manekala pita lima, sa palamu kitjuvangavang uta, namaleva aravac tiamadju a kivangavang.</FORM>
        <FORM kindOf="standard">izoa ka ita 'adav, izoa a macidilj a vavayan kinaco a madrosa a aljak a mapana a venate'. pakivangavangen anan i ta vodavodas aza madrosa a aljak, 'aw ljeteko ta vodavodas sa vate' i ljaviljaving ta pana. aza madrosa a aljak ika napeme namapenetj a sikivangavangan, no tjao djemomolj ta vodas, palamo sa manekala pita lima, sa palamo kitjovangavang ota, namaleva aravac tiamadjo a kivangavang.</FORM>
        <AUDIO start="37.860" end="76.450" />
    </S>
    <S id="a3">
        <FORM kindOf="original">pai tazua manu sevaca' azua a nakemasi gadu a likuljav, mintjus kapacun aza venatevate' a vavayan, ikanga pulingalingav tu uri pasainu a mavilad, ini ka kisumavanen anga a aljak nimadju, pakirimu a mintulu' matua zaljuzaljum ma ki'ilja, ini ka kemeljang anga tu sini 'aljud anga a kava nimadju. nadremukung i taladj ta zaljum, amin anga za drusa a berung na ngudjus tu sinasiyan a namapacucun, sa migeregereger a kinacavacavan nimadju.</FORM>
        <FORM kindOf="standard">pai tazoa mano sevaca' azoa a nakemasi gado a likoljav, mintjos kapacon aza venatevate' a vavayan, ikanga polingalingav to ori pasaino a mavilad, ini ka kisomavanen anga a aljak nimadjo, pakirimo a mintolo' matoa zaljozaljom ma ki'ilja, ini ka kemeljang anga to sini 'aljod anga a kava nimadjo. nadremokong i taladj ta zaljom, amin anga za drosa a berong na ngodjos to sinasiyan a namapacocon, sa migeregereger a kinacavacavan nimadjo.</FORM>
        <AUDIO start="79.490" end="118.830" />
    </S>
    <S id="a4">
        <FORM kindOf="original">tazua aza madrusa a aljak, kamayan a kipasavid a kivangavang i vudavudas, inika kemeljang tu nakemuda a penalinguljan, sa inika nakinemenem tu ljiadedededet anga tjayamadju a kamakama na sacemel a likuljav tu pa'ede'edevan tiamadju.</FORM>
        <FORM kindOf="standard">tazoa aza madrosa a aljak, kamayan a kipasavid a kivangavang i vodavodas, inika kemeljang to nakemoda a penalingoljan, sa inika nakinemenem to ljiadedededet anga tjayamadjo a kamakama na sacemel a likoljav to pa'ede'edevan tiamadjo.</FORM>
        <AUDIO start="121.450" end="145.200" />
    </S>
    <S id="a5">
        <FORM kindOf="original">ika namaya tua 'aya'ayam tua sacemel katua caucau, kana pacun katu seme'u ta likuljav, matjatjuka mavilavilad a kicacadja, kimanu nema aicu a madrusa kakedriyan? a maru inika nasema nema? 'aw, kumalji tu celecelen tiamadju ta 'ulu na likuljav, aza madrusa a kakedriyan penumaya a benisbis ta 'ulu nua zua likuljav, neka angata a rekutjan niamadju.</FORM>
        <FORM kindOf="standard">ika namaya toa 'aya'ayam toa sacemel katoa caocao, kana pacon kato seme'o ta likoljav, matjatjoka mavilavilad a kicacadja, kimano nema aico a madrosa kakedriyan? a maro inika nasema nema? 'aw, komalji to celecelen tiamadjo ta 'olo na likoljav, aza madrosa a kakedriyan penomaya a benisbis ta 'olo noa zoa likoljav, neka angata a rekotjan niamadjo.</FORM>
        <AUDIO start="148.610" end="180.020" />
    </S>
    <S id="a6">
        <FORM kindOf="original">nu tja marekut itjen tja madjaulj tua tja siselapay, aicu a pupicul kata nama'ar, katje rakacan katje rekutjan; nu naminseg a su varung, saka neka su gagaljan kata lumaljan, maru azua madrusa kakedriyan a neka angata a kininemeneman tu tavi'an, siayanga, kumalji ki pa'ede'edevan na likuljav, inika uri sikakuda.</FORM>
        <FORM kindOf="standard">no tja marekot itjen tja madjaolj toa tja siselapay, aico a popicol kata nama'ar, katje rakacan katje rekotjan; no naminseg a so varong, saka neka so gagaljan kata lomaljan, maro azoa madrosa kakedriyan a neka angata a kininemeneman to tavi'an, siayanga, komalji ki pa'ede'edevan na likoljav, inika ori sikakoda.</FORM>
        <AUDIO start="182.550" end="212.430" />
    </S>
</TEXT>