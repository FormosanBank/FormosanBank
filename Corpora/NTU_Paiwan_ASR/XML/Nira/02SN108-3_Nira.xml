<?xml version='1.0' encoding='utf-8'?>
<TEXT id="NTU_Pwn_Nira_02SN108-3 Nira" xml:lang="pwn" source="NTU Paiwan Data, Participant Nira, file 02SN108-3 Nira" audio="02SN108-3 Nira.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">izua aza marekaka, vaikan na kina kata kama a semavavua a kipusengesengan.</FORM>
        <FORM kindOf="standard">izoa aza marekaka, vaikan na kina kata kama a semavavoa a kiposengesengan.</FORM>
        <AUDIO start="7.235" end="22.470" />
    </S>
    <S id="a3">
        <FORM kindOf="original">sa 'a'ivui, "uri vaikamen a sema vavua, uri siuljayamen, sa tisun a tjavulung, kisa-cunguljianga a su kaka. nu masulem kezekezuanga a paljing. maya a semu'elje'eljev a pa'eteleng." ayain aza marekaka.</FORM>
        <FORM kindOf="standard">sa 'a'ivoi, "ori vaikamen a sema vavoa, ori sioljayamen, sa tison a tjavolong, kisa-congoljianga a so kaka. no masolem kezekezoanga a paljing. maya a semo'elje'eljev a pa'eteleng." ayain aza marekaka.</FORM>
        <AUDIO start="22.470" end="47.970" />
    </S>
    <S id="a4">
        <FORM kindOf="original">kamasulem, tiamadju a marekaka i paljing a kemaljavaljava tua kama katua kina, tu uri mangtjez tu ini?</FORM>
        <FORM kindOf="standard">kamasolem, tiamadjo a marekaka i paljing a kemaljavaljava toa kama katoa kina, to ori mangtjez to ini?</FORM>
        <AUDIO start="48.088" end="60.323" />
    </S>
    <S id="a5">
        <FORM kindOf="original">cuayanga a kemaljavaljava, inika mangtjez a kina katua kama. ka 'ezemezemetjanga pacunan a kemasi cadja a sapuy, nu tjacuay tjamakeljang aza sapuy.</FORM>
        <FORM kindOf="standard">coayanga a kemaljavaljava, inika mangtjez a kina katoa kama. ka 'ezemezemetjanga paconan a kemasi cadja a sapoy, no tjacoay tjamakeljang aza sapoy.</FORM>
        <AUDIO start="60.971" end="80.206" />
    </S>
    <S id="a9">
        <FORM kindOf="original">"uzaianga tjia kina kati kama a namasi sapuy a mangtjengtjez, " aya ti tjavulung. sa izua tiamadju a kemaljavaljava i paljing, manu djemaljun azua sapuy, ini ka cawcau, mavan a teljar na 'ucivauvau.</FORM>
        <FORM kindOf="standard">"ozaianga tjia kina kati kama a namasi sapoy a mangtjengtjez, " aya ti tjavolong. sa izoa tiamadjo a kemaljavaljava i paljing, mano djemaljon azoa sapoy, ini ka cawcao, mavan a teljar na 'ocivaovao.</FORM>
        <AUDIO start="81.117" end="100.881" />
    </S>
    <S id="a10">
        <FORM kindOf="original">tazua namasuram tiamadju! sa 'eljevi a si'eljevan sa kezekezi sa kata'ed.</FORM>
        <FORM kindOf="standard">tazoa namasoram tiamadjo! sa 'eljevi a si'eljevan sa kezekezi sa kata'ed.</FORM>
        <AUDIO start="101.147" end="111.559" />
    </S>
    <S id="a12">
        <FORM kindOf="original">'aw, ta'edanga tiamadju, manu izua a cemugecug ta paljing "ku aljak, su'eljeviaken!" aya zua ti sa cumay. "timasun?" aya zua tjavulung a kivada'.</FORM>
        <FORM kindOf="standard">'aw, ta'edanga tiamadjo, mano izoa a cemogecog ta paljing "ko aljak, so'eljeviaken!" aya zoa ti sa comay. "timason?" aya zoa tjavolong a kivada'.</FORM>
        <AUDIO start="111.911" end="129.234" />
    </S>
    <S id="a14">
        <FORM kindOf="original">"su kinaken!" aya temevela, "inika namaitazua ljingav ni kina, magelegele mageljengsun aravac, " aya ti tjavulung.</FORM>
        <FORM kindOf="standard">"so kinaken!" aya temevela, "inika namaitazoa ljingav ni kina, magelegele mageljengson aravac, " aya ti tjavolong.</FORM>
        <AUDIO start="129.617" end="147.794" />
    </S>
    <S id="a16">
        <FORM kindOf="original">"su kinaken angata lja, su'eljeviaken." aya, sa aza ljingav nimadju namakeljitanga, inianga ka geljegeljeng,</FORM>
        <FORM kindOf="standard">"so kinaken angata lja, so'eljeviaken." aya, sa aza ljingav nimadjo namakeljitanga, inianga ka geljegeljeng,</FORM>
        <AUDIO start="147.970" end="161.617" />
    </S>
    <S id="a19">
        <FORM kindOf="original">"su'eljeviaken kualjak, salilimanga sa ta'edangaken uta!" aya ti cumay a mumalj.</FORM>
        <FORM kindOf="standard">"so'eljeviaken koaljak, salilimanga sa ta'edangaken ota!" aya ti comay a momalj.</FORM>
        <AUDIO start="162.970" end="172.029" />
    </S>
    <S id="a20">
        <FORM kindOf="original">"inika kukinasun, vute'ite'ilj a su kula, sa 'ucengecengel a ku sa 'ucengecengel a kula ni ku kina." aya ti tjavulung, sa inika su'eljevan. sa vaik a kicacadja a 'emucengel ta kula ti cumay.</FORM>
        <FORM kindOf="standard">"inika kokinason, vote'ite'ilj a so kola, sa 'ocengecengel a ko sa 'ocengecengel a kola ni ko kina." aya ti tjavolong, sa inika so'eljevan. sa vaik a kicacadja a 'emocengel ta kola ti comay.</FORM>
        <AUDIO start="172.500" end="195.794" />
    </S>
    <S id="a23">
        <FORM kindOf="original">"ti kina angata!" aya ti tjavulung sa su'eljevan. ti cumay puarut a sema 'erengan. ka 'emereng azua ti cumay i ta putuputung, pinivecekadanga pinivecekadanga pinivecekadananga a tjaljaljak, sa ljaviljavingananga azua a tjavulung.</FORM>
        <FORM kindOf="standard">"ti kina angata!" aya ti tjavolong sa so'eljevan. ti comay poarot a sema 'erengan. ka 'emereng azoa ti comay i ta potopotong, pinivecekadanga pinivecekadanga pinivecekadananga a tjaljaljak, sa ljaviljavingananga azoa a tjavolong.</FORM>
        <AUDIO start="196.058" end="225.617" />
    </S>
    <S id="a25">
        <FORM kindOf="original">ka cuayanga lemangda ta 'aruce'uce'uc ti tjavulung, "anema a su kakanen kina?" "kemakakanaken ta 'arizang, palisi a keman a kakedrian, ta'edu a kirimu!" aya ti cumay,</FORM>
        <FORM kindOf="standard">ka coayanga lemangda ta 'aroce'oce'oc ti tjavolong, "anema a so kakanen kina?" "kemakakanaken ta 'arizang, palisi a keman a kakedrian, ta'edo a kirimo!" aya ti comay,</FORM>
        <AUDIO start="234.000" end="255.206" />
    </S>
    <S id="a27">
        <FORM kindOf="original">ka cuayanga muri celecelen azua a tjaljaljak a kaka ni tjavulung. "ainuanga a ku kaka, kina?" aya aza ti tjavulung,</FORM>
        <FORM kindOf="standard">ka coayanga mori celecelen azoa a tjaljaljak a kaka ni tjavolong. "ainoanga a ko kaka, kina?" aya aza ti tjavolong,</FORM>
        <AUDIO start="255.617" end="267.499" />
    </S>
    <S id="a29">
        <FORM kindOf="original">sa celecelen na tjavulung a kaka a makaputung, neka uta! manu marekutjanga timadju,</FORM>
        <FORM kindOf="standard">sa celecelen na tjavolong a kaka a makapotong, neka ota! mano marekotjanga timadjo,</FORM>
        <AUDIO start="267.765" end="278.647" />
    </S>
    <S id="a30">
        <FORM kindOf="original">sa celecelen na tjavulung a kaka a makaputung, neka uta! manu marekutjanga timadju, "inika ti kinasun, su kinananga a ku kaka pai?" aya ti tjavulung, "ini, imaza i taladj ta kutjiyalj" aya ti cumay.</FORM>
        <FORM kindOf="standard">sa celecelen na tjavolong a kaka a makapotong, neka ota! mano marekotjanga timadjo, "inika ti kinason, so kinananga a ko kaka pai?" aya ti tjavolong, "ini, imaza i taladj ta kotjiyalj" aya ti comay.</FORM>
        <AUDIO start="279.146" end="293.499" />
    </S>
    <S id="a32">
        <FORM kindOf="original">sa migacalj i sauniuni sa kavilad ti tjavulung, tazua pulingalingavanga tu ini ka kina nimadju!</FORM>
        <FORM kindOf="standard">sa migacalj i saonioni sa kavilad ti tjavolong, tazoa polingalingavanga to ini ka kina nimadjo!</FORM>
        <AUDIO start="293.676" end="304.647" />
    </S>
</TEXT>