<?xml version='1.0' encoding='utf-8'?>
<TEXT id="NTU_Pwn_Nira_02SN106-2 Nira" xml:lang="pwn" source="NTU Paiwan Data, Participant Nira, file 02SN106-2 Nira" audio="02SN106-2 Nira.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">patjara sapuy a kakudan. ka tevutanga dingki maljiyan anga tja sipa'ulja'ulja, sa maumalj anga a tja sikudan, a tja sikavaljut tauta, masa ma'uli'ulip anga a patjetucu! ljakua aicu a sikudanan nua semicuayan, nu neka a sapuy maru neka a zaljum a tja sikavaljut, sarekuya aravac. manasika a tja sikarakudan a semicuayan, a sisan pazangalan tua sapuy, namaya tua sisan pazangal tua zaljum.</FORM>
        <FORM kindOf="standard">patjara sapoy a kakodan. ka tevotanga dingki maljiyan anga tja sipa'olja'olja, sa maomalj anga a tja sikodan, a tja sikavaljot taota, masa ma'oli'olip anga a patjetoco! ljakoa aico a sikodanan noa semicoayan, no neka a sapoy maro neka a zaljom a tja sikavaljot, sarekoya aravac. manasika a tja sikarakodan a semicoayan, a sisan pazangalan toa sapoy, namaya toa sisan pazangal toa zaljom.</FORM>
        <AUDIO start="2.900" end="49.850" />
    </S>
    <S id="a2">
        <FORM kindOf="original">ayata aicu a sapuy nuaya, a pitua tja kakudakudan namasan paravac angata. nu pecungu itjen sa medjek makaya anga a lemikezalj a kemesa tua kanen, nu kaljaljalje'elan, tja sikalingulingulj a kingidu tu sikaseljec. azua a namazazangiljan a kasasavan tja kaka'epuan i 'inaljan, nu izua a pupalisiyan, pucekecekelj, nu'ezemezemetj pinivecekadan a sapuy, sa tja ziazian a mela melevaleva. sa tja ziazian a malevaleva.</FORM>
        <FORM kindOf="standard">ayata aico a sapoy noaya, a pitoa tja kakodakodan namasan paravac angata. no pecongo itjen sa medjek makaya anga a lemikezalj a kemesa toa kanen, no kaljaljalje'elan, tja sikalingolingolj a kingido to sikaseljec. azoa a namazazangiljan a kasasavan tja kaka'epoan i 'inaljan, no izoa a popalisiyan, pocekecekelj, no'ezemezemetj pinivecekadan a sapoy, sa tja ziazian a mela melevaleva. sa tja ziazian a malevaleva.</FORM>
        <AUDIO start="51.650" end="101.220" />
    </S>
    <S id="a3">
        <FORM kindOf="original">malap ta namalayicanga a ljavia ungeljen sa seman zaman, sipa'ulja ta djalan nu 'ezemezemetj. nu izua pacugan i 'inaljan, pucevulj sa pakeljang tu iyanuan. kumalji a salilim ulja djaljuni a pase'eljing a kirimu. mayatucu i ti vuvu.</FORM>
        <FORM kindOf="standard">malap ta namalayicanga a ljavia ongeljen sa seman zaman, sipa'olja ta djalan no 'ezemezemetj. no izoa pacogan i 'inaljan, pocevolj sa pakeljang to iyanoan. komalji a salilim olja djaljoni a pase'eljing a kirimo. mayatoco i ti vovo.</FORM>
        <AUDIO start="103.800" end="131.600" />
    </S>
    <S id="a4">
        <FORM kindOf="original">nu makakiva'u, icengceng a liav a 'iyav, a gang, a makaveljeluan, tazua masizaman tu sisa tu sipa'ulja, marepusalasaladj a tjemiljuay ta gang, ta 'iav sa sipangapangalj, izuanga tja kanen, tja sinikalevanga mapuljat. izuanga tja kanen, tja sinikalevanga mapuljat.</FORM>
        <FORM kindOf="standard">no makakiva'o, icengceng a liav a 'iyav, a gang, a makaveljeloan, tazoa masizaman to sisa to sipa'olja, mareposalasaladj a tjemiljoay ta gang, ta 'iav sa sipangapangalj, izoanga tja kanen, tja sinikalevanga mapoljat. izoanga tja kanen, tja sinikalevanga mapoljat.</FORM>
        <AUDIO start="134.080" end="174.280" />
    </S>
    <S id="a6">
        <FORM kindOf="original">nu cemulju ta 'acang, malap ta zaman sa pakadep malap ta zaman sa papedjeki malap ta zaman sa papedjeki tu ljemingis a pakasangas, kata cemapa ta vasa a seman aradj. nu masusalimananga tiamadju a u'alja'aljay mavan a sapuy sikasengeseng tua ljemengua' ta turivecan a tjakit, vulu', a sipana', a tiveljatan, vakela, a si'usu'usulj, a kakara, a vuka, katua seman djilung. sapuy sakamaya sikasengeseng. rema'ezemetj a masizaman, lemilu tua tidriyulj, cemevulj tua pakazuazuanan a lala na lava, ciya, but, nu macevulj sa kaviladj, madjame' sakamaya.</FORM>
        <FORM kindOf="standard">no cemoljo ta 'acang, malap ta zaman sa pakadep malap ta zaman sa papedjeki malap ta zaman sa papedjeki to ljemingis a pakasangas, kata cemapa ta vasa a seman aradj. no masosalimananga tiamadjo a o'alja'aljay mavan a sapoy sikasengeseng toa ljemengoa' ta torivecan a tjakit, volo', a sipana', a tiveljatan, vakela, a si'oso'osolj, a kakara, a voka, katoa seman djilong. sapoy sakamaya sikasengeseng. rema'ezemetj a masizaman, lemilo toa tidriyolj, cemevolj toa pakazoazoanan a lala na lava, ciya, bot, no macevolj sa kaviladj, madjame' sakamaya.</FORM>
        <AUDIO start="176.350" end="249.520" />
    </S>
    <S id="a7">
        <FORM kindOf="original">a uma' kasicuayan nakuya a ika tja padjekedjekecan a 'avu'avuan a pucevulj, avan nu 'emuveling aya ramaljemaljeng. ulja paljakev tua 'eluz tua sialangan, ika kicaingan na 'atjuvitjuvi kata sasalj sasayalj tu maljekuya tja uma'. aicu a pita kemapalisi nu masalut nu maljeve', izua sakamaya cemevulj, padjekec tua singilj a djemaulj tua cemas a kivada' tua cemas.</FORM>
        <FORM kindOf="standard">a oma' kasicoayan nakoya a ika tja padjekedjekecan a 'avo'avoan a pocevolj, avan no 'emoveling aya ramaljemaljeng. olja paljakev toa 'eloz toa sialangan, ika kicaingan na 'atjovitjovi kata sasalj sasayalj to maljekoya tja oma'. aico a pita kemapalisi no masalot no maljeve', izoa sakamaya cemevolj, padjekec toa singilj a djemaolj toa cemas a kivada' toa cemas.</FORM>
        <AUDIO start="251.360" end="297.640" />
    </S>
    <S id="a8">
        <FORM kindOf="original">kemasi tua sapuy satje keljanganga kemasi tua sapuy satje keljanganga tu namakuda pinakazuanan a ca'uan nua tja sevalitan. nu namaya tucu anga itjen a izuanga ta dingki na sekiamav tua situcuan anga a sikudan, a nekanga tja valisake tua tja sikavaljut, nakuya a ika tjen a kipa'enetj tua tja sikavaljut a sapuy!</FORM>
        <FORM kindOf="standard">kemasi toa sapoy satje keljanganga kemasi toa sapoy satje keljanganga to namakoda pinakazoanan a ca'oan noa tja sevalitan. no namaya toco anga itjen a izoanga ta dingki na sekiamav toa sitocoan anga a sikodan, a nekanga tja valisake toa tja sikavaljot, nakoya a ika tjen a kipa'enetj toa tja sikavaljot a sapoy!</FORM>
        <AUDIO start="299.130" end="333.860" />
    </S>
</TEXT>