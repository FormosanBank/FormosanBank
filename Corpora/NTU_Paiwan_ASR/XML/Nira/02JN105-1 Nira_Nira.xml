<?xml version='1.0' encoding='utf-8'?>
<TEXT id="NTU_Pwn_Nira_02JN105-1 Nira" xml:lang="pwn" source="NTU Paiwan Data, Participant Nira, file 02JN105-1 Nira" audio="02JN105-1 Nira.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a2">
        <FORM kindOf="original">'uljav nua kadjunangan. aicu a kiniseljangan tua sivaikan na 'adav a kadjunangan, parutimaljimalji saka pinakaizuazua aicu a 'uljav. sa aicu a 'uljav i kadjunangan, maru angata 'iga, a ljemita ita a pavalit tua sipaljizav tjanuitjen. ayata nu maumalj a 'adav, maljian a 'uljav na tjapacucunan. natemalidu aravac aicu a ljinaungan na 'adav a 'uljav.</FORM>
        <FORM kindOf="standard">'oljav noa kadjonangan. aico a kiniseljangan toa sivaikan na 'adav a kadjonangan, parotimaljimalji saka pinakaizoazoa aico a 'oljav. sa aico a 'oljav i kadjonangan, maro angata 'iga, a ljemita ita a pavalit toa sipaljizav tjanoitjen. ayata no maomalj a 'adav, maljian a 'oljav na tjapacoconan. natemalido aravac aico a ljinaongan na 'adav a 'oljav.</FORM>
        <AUDIO start="2.990" end="37.670" />
    </S>
    <S id="a3">
        <FORM kindOf="original">natemalidu aravac aicu a ljinaungan na 'adav a 'uljavan. nu venuciaciar a ta 'apulupuluan a vuljutan puluc, me'udjidjilj a gemaduan, maru pasemalamalav tu kaljavevean anga aya! nu makesanga a va'u kata malumanga a kamaya, pacun itjen ta navurav a tja 'uma a puva'uan katua pukamayan. napenakaleva aravac! sa nu nazemalangzang, pa'ulid tu kaljazalangezangan anga! nu pacun itjen ta buljabuljas a asav na dja'as patagilj a maurag, kalja uragananga aya itjen. saka nu name'udjilj a asav na sangkilj sa vuceleljanga, kalja vuceleljananga aya itjen!</FORM>
        <FORM kindOf="standard">natemalido aravac aico a ljinaongan na 'adav a 'oljavan. no venociaciar a ta 'apolopoloan a voljotan poloc, me'odjidjilj a gemadoan, maro pasemalamalav to kaljavevean anga aya! no makesanga a va'o kata malomanga a kamaya, pacon itjen ta navorav a tja 'oma a pova'oan katoa pokamayan. napenakaleva aravac! sa no nazemalangzang, pa'olid to kaljazalangezangan anga! no pacon itjen ta boljaboljas a asav na dja'as patagilj a maorag, kalja oragananga aya itjen. saka no name'odjilj a asav na sangkilj sa voceleljanga, kalja voceleljananga aya itjen!</FORM>
        <AUDIO start="39.970" end="101.210" />
    </S>
    <S id="a5">
        <FORM kindOf="original">aza mareka 'uljav na vuciar, savid a nanguangua'an, savid a napenadjalim, nu pacucunitjen, kisaseljang a mesarengua' a tja varung. sa pacuni a zemiyaziyan i tua puhana an a mareka kalabiabiabi, maretimaljimalji a 'uljav na valjanga. izua za nakisumalji tua nguangua' a palalj nua u'aljay a padaya, izua za nakisumalji tua nguangua' a palalj nua u'aljay a padayavatan auta, temalidu aravac.</FORM>
        <FORM kindOf="standard">aza mareka 'oljav na vociar, savid a nangoangoa'an, savid a napenadjalim, no pacoconitjen, kisaseljang a mesarengoa' a tja varong. sa paconi a zemiyaziyan i toa pohana an a mareka kalabiabiabi, maretimaljimalji a 'oljav na valjanga. izoa za nakisomalji toa ngoangoa' a palalj noa o'aljay a padaya, izoa za nakisomalji toa ngoangoa' a palalj noa o'aljay a padayavatan aota, temalido aravac.</FORM>
        <AUDIO start="102.780" end="140.430" />
    </S>
    <S id="a6">
        <FORM kindOf="original">azua i kalevelevan, tjaljasamilingan a namaljeveljev a 'adav, kata tevuta a 'uljivangeraw, izua maretimaljimalji a 'uljav nguangua' aravac! djaljepan tu izua a sinansenay tua puzangalan tua tjengelayan ta 'uljivangerav a nitjen a sevuculj. namaya azua parutavak, "uzinganga kupacucunan, namaya ta 'uljivangerav!" "izua za kusudjusudju, namaya ta 'uljivangerav!"azua a djemaladjalan, liav a mapacucun a nganguangua'an a hana a navenangalj i tu penalingulj a 'apaz!</FORM>
        <FORM kindOf="standard">azoa i kalevelevan, tjaljasamilingan a namaljeveljev a 'adav, kata tevota a 'oljivangeraw, izoa maretimaljimalji a 'oljav ngoangoa' aravac! djaljepan to izoa a sinansenay toa pozangalan toa tjengelayan ta 'oljivangerav a nitjen a sevocolj. namaya azoa parotavak, "ozinganga kopacoconan, namaya ta 'oljivangerav!" "izoa za kosodjosodjo, namaya ta 'oljivangerav!"azoa a djemaladjalan, liav a mapacocon a ngangoangoa'an a hana a navenangalj i to penalingolj a 'apaz!</FORM>
        <AUDIO start="141.710" end="188.680" />
    </S>
    <S id="a7">
        <FORM kindOf="original">izua aza vucelacelay a calivudu', 'udjidjilj a tjavuvuk, katua 'ulivalivay a ljangi, maretimaljimalji a 'uljav nua hana a balaibaibai! izua a matu kilji'ulji'u tjanuitjen! ka kakedriyan amen nia kuku nia salasaladj, a 'uljimamarav kata 'uljicacingelav, temalidu aravac nu pacacikecikel, a makateku a makavavav a miperperpereper! a makateku a makavavav a miperperpereper! matu tjemuatjuap tjanuitjen dri! aicu a ljinaungan na 'adav, a sinialang tua mareka 'uljav, tjenglay itjen, talidu itjen a pa'ulid!</FORM>
        <FORM kindOf="standard">izoa aza vocelacelay a calivodo', 'odjidjilj a tjavovok, katoa 'olivalivay a ljangi, maretimaljimalji a 'oljav noa hana a balaibaibai! izoa a mato kilji'olji'o tjanoitjen! ka kakedriyan amen nia koko nia salasaladj, a 'oljimamarav kata 'oljicacingelav, temalido aravac no pacacikecikel, a makateko a makavavav a miperperpereper! a makateko a makavavav a miperperpereper! mato tjemoatjoap tjanoitjen dri! aico a ljinaongan na 'adav, a sinialang toa mareka 'oljav, tjenglay itjen, talido itjen a pa'olid!</FORM>
        <AUDIO start="189.670" end="246.830" />
    </S>
    <S id="a8">
        <FORM kindOf="original">saka titjen a mapuljat, ulja tjen a napenaula nakiljivak tua tja kinaizuanan a kadjunangan, ika tjen a pa'eteleng a ljemekuya a kemapalak. ka mamavi a ljemengua' tua tja kinaizuanan ta salingaungaulj, ulja tjen a nasarenguangua' a palalaut.</FORM>
        <FORM kindOf="standard">saka titjen a mapoljat, olja tjen a napenaola nakiljivak toa tja kinaizoanan a kadjonangan, ika tjen a pa'eteleng a ljemekoya a kemapalak. ka mamavi a ljemengoa' toa tja kinaizoanan ta salingaongaolj, olja tjen a nasarengoangoa' a palalaot.</FORM>
        <AUDIO start="248.900" end="270.400" />
    </S>
</TEXT>