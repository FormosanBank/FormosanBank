<?xml version='1.0' encoding='utf-8'?>
<TEXT id="NTU_Pwn_Nira_02SN105-3 Nira" xml:lang="pwn" source="NTU Paiwan Data, Participant Nira, file 02SN105-3 Nira" audio="02SN105-3 Nira.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">kinasizuan na tja vuvu a kacalisiyan. kasicuacuayan, izua aza pinaka ti savalan a 'adav a cemas, ayanga tu si'atian ta cawcau, 'aw penili' ta djuadjuay a 'ipu, sa alang tu tjara macidilj a u'aljay kata vavayan a pinaru cawcau a malang ta 'ipu, sa djapesi a venalidi a papunasi, a papuvavaki aza inalang a 'ipu a kinacavacavan katua kinemeneman, vinarungan.</FORM>
        <FORM kindOf="standard">kinasizoan na tja vovo a kacalisiyan. kasicoacoayan, izoa aza pinaka ti savalan a 'adav a cemas, ayanga to si'atian ta cawcao, 'aw penili' ta djoadjoay a 'ipo, sa alang to tjara macidilj a o'aljay kata vavayan a pinaro cawcao a malang ta 'ipo, sa djapesi a venalidi a paponasi, a papovavaki aza inalang a 'ipo a kinacavacavan katoa kinemeneman, vinarongan.</FORM>
        <AUDIO start="3.500" end="44.820" />
    </S>
    <S id="a2">
        <FORM kindOf="original">kemasi tazua 'inatian tu katjenasiyan anga a cawcau, sa inika mavetjek anga nasi nua cawcau, sa palalaut anga a maudaudalj a mirazerazek. aicu a kinasizuan a tinagiljan na cawcau, i ta pinili' na cemas a 'adav, tu papucekelj, sa patagilj a 'emati a seman aljak ta vavayan kata u'aljay tu si'acuvungan ta sinisekaulj na cemas a sengesengan.</FORM>
        <FORM kindOf="standard">kemasi tazoa 'inatian to katjenasiyan anga a cawcao, sa inika mavetjek anga nasi noa cawcao, sa palalaot anga a maodaodalj a mirazerazek. aico a kinasizoan a tinagiljan na cawcao, i ta pinili' na cemas a 'adav, to papocekelj, sa patagilj a 'emati a seman aljak ta vavayan kata o'aljay to si'acovongan ta sinisekaolj na cemas a sengesengan.</FORM>
        <AUDIO start="46.540" end="84.850" />
    </S>
    <S id="a3">
        <FORM kindOf="original">ayatua madadet anan a djamu' niamadju a marecekelj, azua a sinipualjak a u'aljay kata vavayan, i ta cungal a pinumacan, pakasarekuya aravac ta sikiparakakudan, sikipakakudanan. saka pitasiki'ecevan ta sikavaljutan, pinarumalj anga i kacawan sinipaljiazua anga sikudan na cawcau sa zinululj anga namasan pazangal a kakeljangan tua sikudan na cawcau.</FORM>
        <FORM kindOf="standard">ayatoa madadet anan a djamo' niamadjo a marecekelj, azoa a sinipoaljak a o'aljay kata vavayan, i ta congal a pinomacan, pakasarekoya aravac ta sikiparakakodan, sikipakakodanan. saka pitasiki'ecevan ta sikavaljotan, pinaromalj anga i kacawan sinipaljiazoa anga sikodan na cawcao sa zinololj anga namasan pazangal a kakeljangan toa sikodan na cawcao.</FORM>
        <AUDIO start="86.820" end="130.670" />
    </S>
    <S id="a4">
        <FORM kindOf="original">kame'aca anga za mareka ka aljak, kame'aca anga za mareka aljak, izua i dedet ta uma' a karakudakuda, tazua nasedet a kalevelevan ta kadjunangan, sika maculju aravac a cedas na 'adav, ka maisu ta 'adav, ka maisu ta va'u, ayatua masa ljiateku angata 'adav, azua a sipaisuisu a 'aselu, nu cidingen a paljiavavav, secugcug sakamaya ta kalevelevan.</FORM>
        <FORM kindOf="standard">kame'aca anga za mareka ka aljak, kame'aca anga za mareka aljak, izoa i dedet ta oma' a karakodakoda, tazoa nasedet a kalevelevan ta kadjonangan, sika macoljo aravac a cedas na 'adav, ka maiso ta 'adav, ka maiso ta va'o, ayatoa masa ljiateko angata 'adav, azoa a sipaisoiso a 'aselo, no cidingen a paljiavavav, secogcog sakamaya ta kalevelevan.</FORM>
        <AUDIO start="134.170" end="179.110" />
    </S>
    <S id="a5">
        <FORM kindOf="original">ljakua izua aza napenakaleva ka ljevavav sa ljeteku a maisuisu, pinaljiavavav anga a cemukes a kalevelevan, 'aw maitazua anga sa masualap anga pazangazangal a pacugan. ljakua, ayatua ita cungal a pinumacan, nu tjematjukutjukun ta 'ipu, aza 'ipu kata tjatjukun, secugcug sakamaya ta maca. ka vililjanga, semata 'uluanga a maca niamadju, sa masualap anga sikamasanmusalj a pazangazangal a pacugan.</FORM>
        <FORM kindOf="standard">ljakoa izoa aza napenakaleva ka ljevavav sa ljeteko a maisoiso, pinaljiavavav anga a cemokes a kalevelevan, 'aw maitazoa anga sa masoalap anga pazangazangal a pacogan. ljakoa, ayatoa ita congal a pinomacan, no tjematjokotjokon ta 'ipo, aza 'ipo kata tjatjokon, secogcog sakamaya ta maca. ka vililjanga, semata 'oloanga a maca niamadjo, sa masoalap anga sikamasanmosalj a pazangazangal a pacogan.</FORM>
        <AUDIO start="180.910" end="229.360" />
    </S>
    <S id="a6">
        <FORM kindOf="original">a pa'ulid a sikesan ta vasa, ta vurati pakakedri nu kemesa, kumalji nu kemesa ta va'u, tavatan a sikesan, ljakua ka matu gadu anga a djinumuljan tua lami niamadju, sa kinemenem tu pakaliav a kemesa, sa 'emevad tua va'u sa kesa pitua pariyuk, anema a keljang tu minselak aza a kinsa a va'u, meliav sa kapelju' a uma' sa mulavilavi' anga pasa paljng kata 'ezung, 'aw tazua tjatjukamavilavilad a cawcau, sa izua namacay tazua.</FORM>
        <FORM kindOf="standard">a pa'olid a sikesan ta vasa, ta vorati pakakedri no kemesa, komalji no kemesa ta va'o, tavatan a sikesan, ljakoa ka mato gado anga a djinomoljan toa lami niamadjo, sa kinemenem to pakaliav a kemesa, sa 'emevad toa va'o sa kesa pitoa pariyok, anema a keljang to minselak aza a kinsa a va'o, meliav sa kapeljo' a oma' sa molavilavi' anga pasa paljng kata 'ezong, 'aw tazoa tjatjokamavilavilad a cawcao, sa izoa namacay tazoa.</FORM>
        <AUDIO start="231.790" end="282.480" />
    </S>
    <S id="a7">
        <FORM kindOf="original">kemasi taicu a siniselapay a cinalivatan. aza navaljut nakica'uan anga ta sitingtingan nu kemesa ta va'u, saka maca'uca'u anga tiamadju a tjivilivililj a cawcau.</FORM>
        <FORM kindOf="standard">kemasi taico a siniselapay a cinalivatan. aza navaljot nakica'oan anga ta sitingtingan no kemesa ta va'o, saka maca'oca'o anga tiamadjo a tjivilivililj a cawcao.</FORM>
        <AUDIO start="284.740" end="303.000" />
    </S>
</TEXT>