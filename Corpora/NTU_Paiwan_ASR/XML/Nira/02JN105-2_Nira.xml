<?xml version='1.0' encoding='utf-8'?>
<TEXT id="NTU_Pwn_Nira_02JN105-2 Nira" xml:lang="pwn" source="NTU Paiwan Data, Participant Nira, file 02JN105-2 Nira" audio="02JN105-2 Nira.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">sini ki'eljing ta cemas a vecik ta aljak a u'aljay. "tisun a na'emati, pay! ulja su 'inati a kualjak a u'aljay tu nacalje'il a sikudan a patje kemeljang tua lumeljakan a sikudan nimadju, ulja na rakac a kicevungan ta rekutjan, nu nakipa'ulid sa seljekuya kinipusengesengan, tjara ika uri masuram.</FORM>
        <FORM kindOf="standard">sini ki'eljing ta cemas a vecik ta aljak a o'aljay. "tison a na'emati, pay! olja so 'inati a koaljak a o'aljay to nacalje'il a sikodan a patje kemeljang toa lomeljakan a sikodan nimadjo, olja na rakac a kicevongan ta rekotjan, no nakipa'olid sa seljekoya kiniposengesengan, tjara ika ori masoram.</FORM>
        <AUDIO start="3.160" end="30.520" />
    </S>
    <S id="a2">
        <FORM kindOf="original">nu namalaing nama namasusu a sinikarakudan, ulja kamayan a nakinangua' a nakitatekuan. ki'aung aken tjanusun, ulja su tjiniak a cemiur timadju tu inika kikavulj tu nasace tu naseljengua' tu nasace'alj. nu tja cepeliven a kinemenem, nu uri secevung tua nasemadjelung, napenazangal a paljavakan, ulja kica'uan a migacalj nu kicevungan tua maru raljiz a selapayan, sa ulja izua salimsiman katu kipapavala tua tiamadju a namitemezengan a ki'adi'adilj tua selapayan a cawcau.</FORM>
        <FORM kindOf="standard">no namalaing nama namasoso a sinikarakodan, olja kamayan a nakinangoa' a nakitatekoan. ki'aong aken tjanoson, olja so tjiniak a cemior timadjo to inika kikavolj to nasace to naseljengoa' to nasace'alj. no tja cepeliven a kinemenem, no ori secevong toa nasemadjelong, napenazangal a paljavakan, olja kica'oan a migacalj no kicevongan toa maro raljiz a selapayan, sa olja izoa salimsiman kato kipapavala toa tiamadjo a namitemezengan a ki'adi'adilj toa selapayan a cawcao.</FORM>
        <AUDIO start="32.550" end="78.280" />
    </S>
    <S id="a3">
        <FORM kindOf="original">pay! 'atiyu a ku aljak a u'aljay, tu namasenav a vinarungan, na paljiacadja sa tjemalji'aca kininemeneman, sa nu uri semekaulj ta 'ali'ali, ulja napakasangas a kemeljang tu kemuda a nangua' a sivaikan nimadju a menacidjiljan; sa inika angata a dremaudrav tua pinacalivalivat a pinasalivan, ulja namakaya uta a tjemalji 'aca sa lemadru'an tua djalan nutiav nusikatjelu nimadju.</FORM>
        <FORM kindOf="standard">pay! 'atiyo a ko aljak a o'aljay, to namasenav a vinarongan, na paljiacadja sa tjemalji'aca kininemeneman, sa no ori semekaolj ta 'ali'ali, olja napakasangas a kemeljang to kemoda a nangoa' a sivaikan nimadjo a menacidjiljan; sa inika angata a dremaodrav toa pinacalivalivat a pinasalivan, olja namakaya ota a tjemalji 'aca sa lemadro'an toa djalan notiav nosikatjelo nimadjo.</FORM>
        <AUDIO start="80.890" end="117.440" />
    </S>
    <S id="a4">
        <FORM kindOf="original">nu napasusu a kini'aung a penuljat nimadju, uri kikavuljanan aken, tu pavayan ta ca'uan a ljemikayan, ulja makaya a kitjumaljiyan sa nazemangal a sini pakakudan, sa inika napalangtjav a ki'aung tjaymadju a macidjilj. pay lja! ulja su pagaugavan ta kitatekuan, ulja napa'enetj a palalaut anga, a pita ka'ulidan nua puvaruvarung itua sikarakudanan.</FORM>
        <FORM kindOf="standard">no napasoso a kini'aong a penoljat nimadjo, ori kikavoljanan aken, to pavayan ta ca'oan a ljemikayan, olja makaya a kitjomaljiyan sa nazemangal a sini pakakodan, sa inika napalangtjav a ki'aong tjaymadjo a macidjilj. pay lja! olja so pagaogavan ta kitatekoan, olja napa'enetj a palalaot anga, a pita ka'olidan noa povarovarong itoa sikarakodanan.</FORM>
        <AUDIO start="119.850" end="158.480" />
    </S>
    <S id="a5">
        <FORM kindOf="original">pay lja! ulja su pagaugavan ta kitatekuan, ulja napa'enetj a palalaut anga, a pita ka'ulidan nua puvaruvarung itua sikarakudanan. na pita ka'ulidan a ca'uan i tua namacelak a kinemeneman, a pita ka'ulidan a pupicul itua sulapeljan a vinarungan. nu maitazuanga, tiaken a namasan kama, temulu anga ken a pagalju a 'ivu tu "mapu'ata a ku kinaikacauwanan."</FORM>
        <FORM kindOf="standard">pay lja! olja so pagaogavan ta kitatekoan, olja napa'enetj a palalaot anga, a pita ka'olidan noa povarovarong itoa sikarakodanan. na pita ka'olidan a ca'oan i toa namacelak a kinemeneman, a pita ka'olidan a popicol itoa solapeljan a vinarongan. no maitazoanga, tiaken a namasan kama, temolo anga ken a pagaljo a 'ivo to "mapo'ata a ko kinaikacaowanan."</FORM>
        <AUDIO start="162.480" end="198.890" />
    </S>
    <S id="a6">
        <FORM kindOf="original">nu tja supuin a gemalju satje kinemenemi a pivarung, aicu a sinan vecik ka ta aljak, makeljang aravac a kiljivak katua puzangalan ta aljak a u'aljay. sa timadju tjaljavavavan a kinisan sivitayan a namaligu i kacauan, lima vitju'an a na galiljegilj i ta 'avan, 'aw siki'eljing ta cemas a aljak a papupicul a papuvarung. ulja tja pacuali a kiljivak ta tja aljak. palemek a tja kisamulja, sa tjanangua' a tja aljak a mapuljat.</FORM>
        <FORM kindOf="standard">no tja sopoin a gemaljo satje kinemenemi a pivarong, aico a sinan vecik ka ta aljak, makeljang aravac a kiljivak katoa pozangalan ta aljak a o'aljay. sa timadjo tjaljavavavan a kinisan sivitayan a namaligo i kacaoan, lima vitjo'an a na galiljegilj i ta 'avan, 'aw siki'eljing ta cemas a aljak a papopicol a papovarong. olja tja pacoali a kiljivak ta tja aljak. palemek a tja kisamolja, sa tjanangoa' a tja aljak a mapoljat.</FORM>
        <AUDIO start="202.410" end="242.920" />
    </S>
</TEXT>