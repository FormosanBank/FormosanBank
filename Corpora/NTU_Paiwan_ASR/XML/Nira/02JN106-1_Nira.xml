<?xml version='1.0' encoding='utf-8'?>
<TEXT id="NTU_Pwn_Nira_02JN106-1 Nira" xml:lang="pwn" source="NTU Paiwan Data, Participant Nira, file 02JN106-1 Nira" audio="02JN106-1 Nira.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">mizemzem a kalevelevan. izua za mara aljak a kina a kama kata aljak a u'aljay aya, ari vaiki a mavavua aya tiamadju, sa mirava tiamadju, nakemavic ta sikau aza kama, natjemu'ulj ta cepeng a kina, sa vaik a sema vavua tiamadju. ka djemaljun i tapav tazua, "tjaljumazau ri 'unu a kivangavang, uza cu a su papa, uza cu a su kuku." ayain aza aljak. pai, vaik a sema kavavuan aza marecekelj a masik tua puva'uan.</FORM>
        <FORM kindOf="standard">mizemzem a kalevelevan. izoa za mara aljak a kina a kama kata aljak a o'aljay aya, ari vaiki a mavavoa aya tiamadjo, sa mirava tiamadjo, nakemavic ta sikao aza kama, natjemo'olj ta cepeng a kina, sa vaik a sema vavoa tiamadjo. ka djemaljon i tapav tazoa, "tjaljomazao ri 'ono a kivangavang, oza co a so papa, oza co a so koko." ayain aza aljak. pai, vaik a sema kavavoan aza marecekelj a masik toa pova'oan.</FORM>
        <AUDIO start="2.720" end="44.120" />
    </S>
    <S id="a2">
        <FORM kindOf="original">manu ka cuayanga, miseleman sa kazemzem a kalevelevan, "aicu muri 'emudjalj a palje'aca! ari vaiki a mirava tua tja kinasivavuan!" aya tiamadju, sa pakirimurimu a vaik a sema tapav. palamu sa djaljun i pana tiamadju, manu samalji tiamadju! kumaya anga 'acanga sa zaljum aya, "tjaljumazamazawu ri 'unu i ljaviljaving, ku sisangasan a tinu'ulj ni tjaina katu ku kinacu." aya zua kama. manu ku kicepulivaw a ku aljak aya zua kama, mapelju' anga a zaljum! "sau vaiku a cemikel a sema tapav, nia lapavanga nutiyav…." ayain azua aljak a tjemawtjav!</FORM>
        <FORM kindOf="standard">mano ka coayanga, miseleman sa kazemzem a kalevelevan, "aico mori 'emodjalj a palje'aca! ari vaiki a mirava toa tja kinasivavoan!" aya tiamadjo, sa pakirimorimo a vaik a sema tapav. palamo sa djaljon i pana tiamadjo, mano samalji tiamadjo! komaya anga 'acanga sa zaljom aya, "tjaljomazamazawo ri 'ono i ljaviljaving, ko sisangasan a tino'olj ni tjaina kato ko kinaco." aya zoa kama. mano ko kicepolivaw a ko aljak aya zoa kama, mapeljo' anga a zaljom! "sao vaiko a cemikel a sema tapav, nia lapavanga notiyav…." ayain azoa aljak a tjemawtjav!</FORM>
        <AUDIO start="46.530" end="98.930" />
    </S>
    <S id="a3">
        <FORM kindOf="original">"ini…, kaljavau aken…kacu aken… sakamaya!" ayaya zua aljak a 'emau'aung. ljakua, vaik sakamaya azua a marecekelj, malipatj tua gadu, "ya.. manu sisaluaken ni kina ni kama." aya zua 'unu'unu! sa vaik a kicepeliv tauta tapav niamadju. semidudu sa ki'eljev sa kikezekez! pai, ka maljia, "vaiki a malap tua tja aljak" aya za marecekelj, manu tjevuta tua gadugadu tiamadju, mapacucun tua 'uma niamadju, "ljakua 'aku neka nu djaljip djipdjip, 'aki ainuan a tja aljak?" matavi' aravac tiamadju, ka djaljunen i tapav, manu ka su'eljevan, nakikezekez aza timadju a 'unu'unu.</FORM>
        <FORM kindOf="standard">"ini…, kaljavao aken…kaco aken… sakamaya!" ayaya zoa aljak a 'emao'aong. ljakoa, vaik sakamaya azoa a marecekelj, malipatj toa gado, "ya.. mano sisaloaken ni kina ni kama." aya zoa 'ono'ono! sa vaik a kicepeliv taota tapav niamadjo. semidodo sa ki'eljev sa kikezekez! pai, ka maljia, "vaiki a malap toa tja aljak" aya za marecekelj, mano tjevota toa gadogado tiamadjo, mapacocon toa 'oma niamadjo, "ljakoa 'ako neka no djaljip djipdjip, 'aki ainoan a tja aljak?" matavi' aravac tiamadjo, ka djaljonen i tapav, mano ka so'eljevan, nakikezekez aza timadjo a 'ono'ono.</FORM>
        <AUDIO start="100.600" end="155.540" />
    </S>
    <S id="a4">
        <FORM kindOf="original">tiamadju a marecekelj ka suca'cavan, tiamadju a marecekelj ka suca'ca'an sa sazuain a ljiadut, na'emevet ta sialja kata tjalikuvalj, na macayanga! 'emaung tiamadju sa kacui a semauma'. makuda zua tjalja'edi'edi a 'emau'aung? ka kemeljang anga za lja'edi'edi tu pasakuyakuya tiamadju, vaik a pase'eljing sa semasa tua varung niamadju. "kudain a nia aljak a kinataitaitan, ta pinuin a cemevelj sa tja aljak." aya tiamadju. "tja pimazavav i kasintan anan." aya, sa semuluseluse'…</FORM>
        <FORM kindOf="standard">tiamadjo a marecekelj ka soca'cavan, tiamadjo a marecekelj ka soca'ca'an sa sazoain a ljiadot, na'emevet ta sialja kata tjalikovalj, na macayanga! 'emaong tiamadjo sa kacoi a semaoma'. makoda zoa tjalja'edi'edi a 'emao'aong? ka kemeljang anga za lja'edi'edi to pasakoyakoya tiamadjo, vaik a pase'eljing sa semasa toa varong niamadjo. "kodain a nia aljak a kinataitaitan, ta pinoin a cemevelj sa tja aljak." aya tiamadjo. "tja pimazavav i kasintan anan." aya, sa semoloselose'…</FORM>
        <AUDIO start="158.270" end="210.250" />
    </S>
    <S id="a5">
        <FORM kindOf="original">ka maljialjia a kadjamadjaman, garavagav aza sinica'ev, tazua 'aki makuda aicu? ki manu mevaljuvaljut a tja aljak aya tiamadju? sa suca'evi, manu 'ulu na 'atjuvi a kamavanan! tazua vaikanga mavilad sakamaya azua marecekelj, tazua vaikanga mavilad sakamaya azua marecekelj, iniyanga ka palikuz aza kina aza kama.</FORM>
        <FORM kindOf="standard">ka maljialjia a kadjamadjaman, garavagav aza sinica'ev, tazoa 'aki makoda aico? ki mano mevaljovaljot a tja aljak aya tiamadjo? sa soca'evi, mano 'olo na 'atjovi a kamavanan! tazoa vaikanga mavilad sakamaya azoa marecekelj, tazoa vaikanga mavilad sakamaya azoa marecekelj, iniyanga ka palikoz aza kina aza kama.</FORM>
        <AUDIO start="212.930" end="243.410" />
    </S>
</TEXT>