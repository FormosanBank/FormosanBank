<?xml version='1.0' encoding='utf-8'?>
<TEXT id="NTU_Pwn_Nira_02SN106-1 Nira" xml:lang="pwn" source="NTU Paiwan Data, Participant Nira, file 02SN106-1 Nira" audio="02SN106-1 Nira.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">pipi! pipi! "kuahau! kuahau!" ayaya matu ku langedangedan a kemasi kasasavan, pakirimuaken a ljeteku sa ku kemasi 'ezung a paljilji.</FORM>
        <FORM kindOf="standard">pipi! pipi! "koahao! koahao!" ayaya mato ko langedangedan a kemasi kasasavan, pakirimoaken a ljeteko sa ko kemasi 'ezong a paljilji.</FORM>
        <AUDIO start="5.705" end="20.558" />
    </S>
    <S id="a2">
        <FORM kindOf="original">u! iya! ku keljangen tu ti kama i iyubing, pakirimuaken a djemaulj tjay vuvu a malap ta hang, ulja makaya a temalevak tua kuahau.</FORM>
        <FORM kindOf="standard">o! iya! ko keljangen to ti kama i iyobing, pakirimoaken a djemaolj tjay vovo a malap ta hang, olja makaya a temalevak toa koahao.</FORM>
        <AUDIO start="20.706" end="38.853" />
    </S>
    <S id="a3">
        <FORM kindOf="original">tazua sekauljanaken tu malap ta kacian, sa pasigaljuin ni vuvu a cemelak, manu sinipasusu' ni kama i maicus a kemasi taipei a siasing nimadju. matu nema a levan ni vuvu tazua, 'aw kisaseljangaken a maleva auta!</FORM>
        <FORM kindOf="standard">tazoa sekaoljanaken to malap ta kacian, sa pasigaljoin ni vovo a cemelak, mano sinipasoso' ni kama i maicos a kemasi taipei a siasing nimadjo. mato nema a levan ni vovo tazoa, 'aw kisaseljangaken a maleva aota!</FORM>
        <AUDIO start="40.176" end="67.500" />
    </S>
    <S id="a4">
        <FORM kindOf="original">aicu a ti kama i iyubing, namatjak a tjalupun, a sinitung, a tinevavavan a 'utubay. aza 'utubay i tjai'ayav i tjailikuz izua sinan lubuk, papangaljan tua mareka tigami katua cinavuan.</FORM>
        <FORM kindOf="standard">aico a ti kama i iyobing, namatjak a tjalopon, a sinitong, a tinevavavan a 'otobay. aza 'otobay i tjai'ayav i tjailikoz izoa sinan lobok, papangaljan toa mareka tigami katoa cinavoan.</FORM>
        <AUDIO start="68.761" end="91.048" />
    </S>
    <S id="a6">
        <FORM kindOf="original">penaljipaljing a sematjez tua tigamianga, nakipapawlingaw napasusu aravac tua sengesengan nimadju.</FORM>
        <FORM kindOf="standard">penaljipaljing a sematjez toa tigamianga, nakipapawlingaw napasoso aravac toa sengesengan nimadjo.</FORM>
        <AUDIO start="92.608" end="102.572" />
    </S>
    <S id="a7">
        <FORM kindOf="original">sa inika puzalangezang, puljalje'el, inika pu'emudjalj, puvenali, kamayan sakamaya a kidjelian tjanuitjen a sematjesatjez tua tigamianga.</FORM>
        <FORM kindOf="standard">sa inika pozalangezang, poljalje'el, inika po'emodjalj, povenali, kamayan sakamaya a kidjelian tjanoitjen a sematjesatjez toa tigamianga.</FORM>
        <AUDIO start="102.572" end="118.892" />
    </S>
    <S id="a8">
        <FORM kindOf="original">aicu a namaitucu a namakaki'adilj a sikudan, a namitatekuan, napena'aljay aravac, mavan nu tja kakicualan a pa'ulid.</FORM>
        <FORM kindOf="standard">aico a namaitoco a namakaki'adilj a sikodan, a namitatekoan, napena'aljay aravac, mavan no tja kakicoalan a pa'olid.</FORM>
        <AUDIO start="118.892" end="136.570" />
    </S>
    <S id="a9">
        <FORM kindOf="original">maitucu aza tjawcikel ni vuvu, kapasusangas tu unem a pulu' a caviljan, a tja 'inaljan kasicuayan,</FORM>
        <FORM kindOf="standard">maitoco aza tjawcikel ni vovo, kapasosangas to onem a polo' a caviljan, a tja 'inaljan kasicoayan,</FORM>
        <AUDIO start="136.570" end="148.339" />
    </S>
    <S id="a10">
        <FORM kindOf="original">nekanan a pacacikecikel tua ta langedangedan a kemasi tju'alja a patjara nemanga,</FORM>
        <FORM kindOf="standard">nekanan a pacacikecikel toa ta langedangedan a kemasi tjo'alja a patjara nemanga,</FORM>
        <AUDIO start="148.339" end="157.159" />
    </S>
    <S id="a11">
        <FORM kindOf="original">namatjatju 'inaljanaljanitjen, namatjatju 'inaljanaljanitjen, nu izua pacugan, ikatjen a selangeda ikatjen a seljavak, nekanan a ljingas, uangka, nasemarukuya aravac a tja sikarakudan!</FORM>
        <FORM kindOf="standard">namatjatjo 'inaljanaljanitjen, namatjatjo 'inaljanaljanitjen, no izoa pacogan, ikatjen a selangeda ikatjen a seljavak, nekanan a ljingas, oangka, nasemarokoya aravac a tja sikarakodan!</FORM>
        <AUDIO start="157.159" end="182.914" />
    </S>
    <S id="a12">
        <FORM kindOf="original">amin a iyubing a navenaca' tua tja kinipaparangezan tjaimadju!</FORM>
        <FORM kindOf="standard">amin a iyobing a navenaca' toa tja kinipaparangezan tjaimadjo!</FORM>
        <AUDIO start="182.914" end="191.386" />
    </S>
    <S id="a13">
        <FORM kindOf="original">ayata azua a siparecacikelan nua 'inaljan katua itju'alja,</FORM>
        <FORM kindOf="standard">ayata azoa a siparecacikelan noa 'inaljan katoa itjo'alja,</FORM>
        <AUDIO start="191.386" end="199.029" />
    </S>
    <S id="a19">
        <FORM kindOf="original">azua i sasasasav a semupusupu a ma'acuvucuvung a tja sikatja'aljan,</FORM>
        <FORM kindOf="standard">azoa i sasasasav a semoposopo a ma'acovocovong a tja sikatja'aljan,</FORM>
        <AUDIO start="209.264" end="217.176" />
    </S>
    <S id="a14">
        <FORM kindOf="original">mavan a tigami a kinipaparangezan tua sikeljakeljang tua sipacunan, tu namakuda kata kemudakuda i 'inaljan katu i tju'alja.</FORM>
        <FORM kindOf="standard">mavan a tigami a kinipaparangezan toa sikeljakeljang toa sipaconan, to namakoda kata kemodakoda i 'inaljan kato i tjo'alja.</FORM>
        <AUDIO start="217.529" end="232.765" />
    </S>
    <S id="a15">
        <FORM kindOf="original">pusaladj a seman tigami tua tiamadju a inika kemeljang ta ljinautian a vecik, sa izua nu pusaladj a semupu tua tigami a nakemasi tju'alja a tja sikata'aljan a sivitjay,</FORM>
        <FORM kindOf="standard">posaladj a seman tigami toa tiamadjo a inika kemeljang ta ljinaotian a vecik, sa izoa no posaladj a semopo toa tigami a nakemasi tjo'alja a tja sikata'aljan a sivitjay,</FORM>
        <AUDIO start="233.235" end="250.764" />
    </S>
    <S id="a16">
        <FORM kindOf="original">izua nu seljavakitjen a ki'aivuavuan ta vuluvulung, lemalimaliman sa 'ivuivu, ayata pairang tiamadju, ika maca'u tua tja kai, pazangal a mare'aivu.</FORM>
        <FORM kindOf="standard">izoa no seljavakitjen a ki'aivoavoan ta volovolong, lemalimaliman sa 'ivoivo, ayata pairang tiamadjo, ika maca'o toa tja kai, pazangal a mare'aivo.</FORM>
        <AUDIO start="251.323" end="272.500" />
    </S>
    <S id="a17">
        <FORM kindOf="original">'aw timun a kakedrian tjara pazangal a masalu taicu a namaitucu a tja parekiljivaljivak a pa'ulid, lja ikamun a naseljavak a tjaivilivililj!</FORM>
        <FORM kindOf="standard">'aw timon a kakedrian tjara pazangal a masalo taico a namaitoco a tja parekiljivaljivak a pa'olid, lja ikamon a naseljavak a tjaivilivililj!</FORM>
        <AUDIO start="273.587" end="288.235" />
    </S>
    <S id="a18">
        <FORM kindOf="original">saka nu djaljunenitjen niamadju a iyubing a sematjez tua tigami, maljimalji tja yayav sa pudjavadjavai a papupicul tjaiyubing!</FORM>
        <FORM kindOf="standard">saka no djaljonenitjen niamadjo a iyobing a sematjez toa tigami, maljimalji tja yayav sa podjavadjavai a papopicol tjaiyobing!</FORM>
        <AUDIO start="289.029" end="304.647" />
    </S>
</TEXT>