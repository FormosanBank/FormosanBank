<?xml version='1.0' encoding='utf-8'?>
<TEXT id="NTU_Pwn_Nira_02SN105-2 Nira" xml:lang="pwn" source="NTU Paiwan Data, Participant Nira, file 02SN105-2 Nira" audio="02SN105-2 Nira.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">ki'eci ta 'adav. kasicuacuayan, izua a drusa a 'adav i kalevelevan, nu maledep a ita 'adav, mine'ut a kitja vililj aza maljian a 'adav a ita. avan nu sika, neka nu mu'ada'adav kata 'ezemezemetj tazua, izua ika semekez a masasu'ilja a mine'ut aza drusa a 'adav.</FORM>
        <FORM kindOf="standard">ki'eci ta 'adav. kasicoacoayan, izoa a drosa a 'adav i kalevelevan, no maledep a ita 'adav, mine'ot a kitja vililj aza maljian a 'adav a ita. avan no sika, neka no mo'ada'adav kata 'ezemezemetj tazoa, izoa ika semekez a masaso'ilja a mine'ot aza drosa a 'adav.</FORM>
        <AUDIO start="2.970" end="34.520" />
    </S>
    <S id="a2">
        <FORM kindOf="original">tjuruvu a lumamad a namadrasi sa pacay. 'aw izua za macidicidilj macidjilj a namacay ta kinadrasian a lumamad a kama, madudu aravac, manu masipana', pakelayan a calinga tu pida a singucan a va'u, sevaljen a macidilj a aljak a u'aljay, vaik a pasakacedas tu venalet ta 'adav.</FORM>
        <FORM kindOf="standard">tjorovo a lomamad a namadrasi sa pacay. 'aw izoa za macidicidilj macidjilj a namacay ta kinadrasian a lomamad a kama, madodo aravac, mano masipana', pakelayan a calinga to pida a singocan a va'o, sevaljen a macidilj a aljak a o'aljay, vaik a pasakacedas to venalet ta 'adav.</FORM>
        <AUDIO start="36.270" end="69.000" />
    </S>
    <S id="a3">
        <FORM kindOf="original">ka pasusangas ta vaik, temalem tu ta'apuluan ta tjianes i kasasavan, sa 'ivu ta cemekeljan "nu me'aca sa vangalj a tjianes, tjara aken a tjuma'.</FORM>
        <FORM kindOf="standard">ka pasosangas ta vaik, temalem to ta'apoloan ta tjianes i kasasavan, sa 'ivo ta cemekeljan "no me'aca sa vangalj a tjianes, tjara aken a tjoma'.</FORM>
        <AUDIO start="71.160" end="86.650" />
    </S>
    <S id="a4">
        <FORM kindOf="original">aza maraljak, 'adjav ki pacalivat anga tu pida cavilj, sa me'acanga aza aljak a u'aljay. temekulj tu ki pidanga a pulu' a gaduan. izua ka ita 'adav, manu secevung ta 'adav i palikulikuz ta ljinavia a uma', 'aw pakirimu a penana' ta 'adav, ljakua mapana' a ita maca na 'adav, 'ezetjen ta tailj a lima aza namapasa'etju a maca, sa djadjasen ta tailj a lima za maraljak, masiduduan a kivada'.</FORM>
        <FORM kindOf="standard">aza maraljak, 'adjav ki pacalivat anga to pida cavilj, sa me'acanga aza aljak a o'aljay. temekolj to ki pidanga a polo' a gadoan. izoa ka ita 'adav, mano secevong ta 'adav i palikolikoz ta ljinavia a oma', 'aw pakirimo a penana' ta 'adav, ljakoa mapana' a ita maca na 'adav, 'ezetjen ta tailj a lima aza namapasa'etjo a maca, sa djadjasen ta tailj a lima za maraljak, masidodoan a kivada'.</FORM>
        <AUDIO start="89.190" end="135.080" />
    </S>
    <S id="a5">
        <FORM kindOf="original">" 'aku nu-pana'en a ku maca?" tevelain niamadju "ayatua su 'adaven sakapacay a tjuruvu a nia lumamad a aljak, avan nu nia sipavalet. "aza 'adav pacun tu kinasi varung a kisupacevak nua marealjak, gaugaven sa pusalui pusalui ta pasaliv tiamadju, sa pasemalavi "kemasi tucu kiken a masan 'iljas, nu tjuma' anga mun tjaucikeli anga nu sikata'aljan, nu itua malitjuku a 'iljas kapalisi wanga ken, nu mayatazua tjaramun a pulami, memirazekmun.</FORM>
        <FORM kindOf="standard">" 'ako no-pana'en a ko maca?" tevelain niamadjo "ayatoa so 'adaven sakapacay a tjorovo a nia lomamad a aljak, avan no nia sipavalet. "aza 'adav pacon to kinasi varong a kisopacevak noa marealjak, gaogaven sa posaloi posaloi ta pasaliv tiamadjo, sa pasemalavi "kemasi toco kiken a masan 'iljas, no tjoma' anga mon tjaocikeli anga no sikata'aljan, no itoa malitjoko a 'iljas kapalisi wanga ken, no mayatazoa tjaramon a polami, memirazekmon.</FORM>
        <AUDIO start="136.510" end="197.630" />
    </S>
    <S id="a6">
        <FORM kindOf="original">tucu kupavaya i ta kuka kata vusam na va'u, a kuka kisan pakeljang ta milingan, a va'u sipalisi." ka makapasemalav, patagilj a sangasangasan a 'ezemezemetj, ka pasavaik a maraljak, pasemalav uta 'adav a mumalj "kemasitucu nu min'ut aken i ta vilivililjan a 'adav a ljemita 'iljas, uri kemacu aken ta macidilj a cawcau, tazua sekezuanga a lima 'adav, tu ika mun a makaya keman ta na 'aljeme'em kata 'apedapedang a kakanen, ika kinvava uta, avan a sikapaulan tua kinacu a cawcau."</FORM>
        <FORM kindOf="standard">toco kopavaya i ta koka kata vosam na va'o, a koka kisan pakeljang ta milingan, a va'o sipalisi." ka makapasemalav, patagilj a sangasangasan a 'ezemezemetj, ka pasavaik a maraljak, pasemalav ota 'adav a momalj "kemasitoco no min'ot aken i ta vilivililjan a 'adav a ljemita 'iljas, ori kemaco aken ta macidilj a cawcao, tazoa sekezoanga a lima 'adav, to ika mon a makaya keman ta na 'aljeme'em kata 'apedapedang a kakanen, ika kinvava ota, avan a sikapaolan toa kinaco a cawcao."</FORM>
        <AUDIO start="199.430" end="263.140" />
    </S>
    <S id="a7">
        <FORM kindOf="original">ka djemaljun i 'inaljan tiamadju, nadremadrukungan anga a ramaljeng a kama, 'udrasan anga aza u'aljay a aljak. aza sinitalem a tjianes navenangaljanga tu liav. 'aw ljemaluay a temaucikel ta kini'ecian ta 'adav a sikata'aljan, sa pasemalav ta sinipazazekatj na 'iljas tua ta'alja'aljan.</FORM>
        <FORM kindOf="standard">ka djemaljon i 'inaljan tiamadjo, nadremadrokongan anga a ramaljeng a kama, 'odrasan anga aza o'aljay a aljak. aza sinitalem a tjianes navenangaljanga to liav. 'aw ljemaloay a temaocikel ta kini'ecian ta 'adav a sikata'aljan, sa pasemalav ta sinipazazekatj na 'iljas toa ta'alja'aljan.</FORM>
        <AUDIO start="265.940" end="296.160" />
    </S>
    <S id="a8">
        <FORM kindOf="original">kemasi tazua a sebunun a cawcau, situgut a kemasi ta 'iljas a va'u, sa pasusu ta malitjuku na 'iljas a masengeseng kata kemapalisi.</FORM>
        <FORM kindOf="standard">kemasi tazoa a sebonon a cawcao, sitogot a kemasi ta 'iljas a va'o, sa pasoso ta malitjoko na 'iljas a masengeseng kata kemapalisi.</FORM>
        <AUDIO start="298.980" end="313.720" />
    </S>
</TEXT>