<?xml version='1.0' encoding='utf-8'?>
<TEXT id="NTU_Pwn_Nira_02SN112-4 Nira" xml:lang="pwn" source="NTU Paiwan Data, Participant Nira, file 02SN112-4 Nira" audio="02SN112-4 Nira.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}" dialect="Northern">
    <S id="a1">
        <FORM kindOf="original">pa'enetj ka kakedrianaken nu na cemavu ti kina, semekaulj tjanuamen, "sau, siljevan tjay su vuvu tjay tjama tjay tjaina aicu a cinavu."</FORM>
        <FORM kindOf="standard">pa'enetj ka kakedrianaken no na cemavo ti kina, semekaolj tjanoamen, "sao, siljevan tjay so vovo tjay tjama tjay tjaina aico a cinavo."</FORM>
        <AUDIO start="5.294" end="22.500" />
    </S>
    <S id="a3">
        <FORM kindOf="original">'aw nu na kasi vavua a 'inuman a vurasi a vasa, tjara pakavulj sakamaya ta lja'edi'edi.</FORM>
        <FORM kindOf="standard">'aw no na kasi vavoa a 'inoman a vorasi a vasa, tjara pakavolj sakamaya ta lja'edi'edi.</FORM>
        <AUDIO start="22.794" end="33.911" />
    </S>
    <S id="a4">
        <FORM kindOf="original">nu kasi cemecemel ti kama, nu izua djiname' a sacemel, cemeged a pipaljing ta mangetjez a cemulju tazua 'adaw ni kama a vavuy.</FORM>
        <FORM kindOf="standard">no kasi cemecemel ti kama, no izoa djiname' a sacemel, cemeged a pipaljing ta mangetjez a cemoljo tazoa 'adaw ni kama a vavoy.</FORM>
        <AUDIO start="33.911" end="48.147" />
    </S>
    <S id="a7">
        <FORM kindOf="original">nu kaljakidjulisan mangetjez a tja lja'edi'edi a pusaladj a cemuljeculj ta penaisu mudja' ta djulis. azua djulis a pinuljacengan sa sisiaw ta ljameljam. mapa'enetj a patjetucu.</FORM>
        <FORM kindOf="standard">no kaljakidjolisan mangetjez a tja lja'edi'edi a posaladj a cemoljecolj ta penaiso modja' ta djolis. azoa djolis a pinoljacengan sa sisiaw ta ljameljam. mapa'enetj a patjetoco.</FORM>
        <AUDIO start="49.735" end="70.646" />
    </S>
    <S id="a8">
        <FORM kindOf="original">ljakua maumalj a ziday, tucu tjuruvu a kakedrian a vaikanga kitevelj a mapairang a semupu. lemaing ta varung niamadju a sikacu.</FORM>
        <FORM kindOf="standard">ljakoa maomalj a ziday, toco tjorovo a kakedrian a vaikanga kitevelj a mapairang a semopo. lemaing ta varong niamadjo a sikaco.</FORM>
        <AUDIO start="70.970" end="85.352" />
    </S>
    <S id="a11">
        <FORM kindOf="original">aicu a kakedrian tucu ma-pavalit-anga a varung a sipacunan a silangedan a sidjavacan, neka nu sepacengeceng ta situluan na tjaisangasangas.</FORM>
        <FORM kindOf="standard">aico a kakedrian toco ma-pavalit-anga a varong a sipaconan a silangedan a sidjavacan, neka no sepacengeceng ta sitoloan na tjaisangasangas.</FORM>
        <AUDIO start="86.088" end="102.352" />
    </S>
    <S id="a13">
        <FORM kindOf="original">tucuanga aicu a kakedrian nu veneli a masiubay ta kakanen, nu sipangetjez i tjuma', makulung a pacun ta izua i tjuma' a mareka cemekemekelj.</FORM>
        <FORM kindOf="standard">tocoanga aico a kakedrian no veneli a masiobay ta kakanen, no sipangetjez i tjoma', makolong a pacon ta izoa i tjoma' a mareka cemekemekelj.</FORM>
        <AUDIO start="103.294" end="118.706" />
    </S>
    <S id="a14">
        <FORM kindOf="original">makulunganga a pukanu ta matjaljaljak ta cemekemekelj, keman a kisumadju. "nu mavetuaken kiparia," aya kininemeneman.</FORM>
        <FORM kindOf="standard">makolonganga a pokano ta matjaljaljak ta cemekemekelj, keman a kisomadjo. "no mavetoaken kiparia," aya kininemeneman.</FORM>
        <AUDIO start="119.529" end="134.911" />
    </S>
    <S id="a17">
        <FORM kindOf="original">tucuanga aicu a kakedrian, nekanga nu papa'aljayan tua matjaljaljak tua tjavuluvulung.</FORM>
        <FORM kindOf="standard">tocoanga aico a kakedrian, nekanga no papa'aljayan toa matjaljaljak toa tjavolovolong.</FORM>
        <AUDIO start="134.911" end="144.794" />
    </S>
    <S id="a19">
        <FORM kindOf="original">nu pacunitjen a pita tinese. uianga ui angata tu na geminagalj. nu tja cikelen a pacun a sicuayan a sikacu, namasete'ec a ma namase'etj maca'u a lemangeda a kakedrian ta kai nua matjaljaljak.</FORM>
        <FORM kindOf="standard">no paconitjen a pita tinese. oianga oi angata to na geminagalj. no tja cikelen a pacon a sicoayan a sikaco, namasete'ec a ma namase'etj maca'o a lemangeda a kakedrian ta kai noa matjaljaljak.</FORM>
        <AUDIO start="144.970" end="173.558" />
    </S>
    <S id="a20">
        <FORM kindOf="original">aicu a masasiljevaljevaitjen i ta tja-sikudan nangua' aravac. nu semiljevaitjen ta mareka tja kaka, uri mangetjez a tja mangua'an.</FORM>
        <FORM kindOf="standard">aico a masasiljevaljevaitjen i ta tja-sikodan nangoa' aravac. no semiljevaitjen ta mareka tja kaka, ori mangetjez a tja mangoa'an.</FORM>
        <AUDIO start="174.764" end="190.617" />
    </S>
    <S id="a21">
        <FORM kindOf="original">nu namacelak a tja lima, uri mapase'eljing a mareka tja kaka. nu namasu'eljev a tja varung, izua tja levan.</FORM>
        <FORM kindOf="standard">no namacelak a tja lima, ori mapase'eljing a mareka tja kaka. no namaso'eljev a tja varong, izoa tja levan.</FORM>
        <AUDIO start="190.852" end="203.705" />
    </S>
    <S id="a25">
        <FORM kindOf="original">kavala sa makaya a cemikel azua tja masasiljevaljeva kasicuayan.</FORM>
        <FORM kindOf="standard">kavala sa makaya a cemikel azoa tja masasiljevaljeva kasicoayan.</FORM>
        <AUDIO start="211.264" end="219.147" />
    </S>
    <S id="a27">
        <FORM kindOf="original">tucu, amin a tja kemasitjuma' kata tja kinacemekeljan a temulu ta tja aljak namakuda situluan na tjaisangasangas, mana uri pinivarung aicu a nguangua' a kakudan.</FORM>
        <FORM kindOf="standard">toco, amin a tja kemasitjoma' kata tja kinacemekeljan a temolo ta tja aljak namakoda sitoloan na tjaisangasangas, mana ori pinivarong aico a ngoangoa' a kakodan.</FORM>
        <AUDIO start="227.735" end="249.470" />
    </S>
    <S id="a31">
        <FORM kindOf="original">nu nakemasitjuma' a matulu a kakedrian, pai nu vaikanga sasaw tiamadju a kitateveljan ta 'ali'ali, mana uri izua marepa'alja'aljay marekiljivaljivak.</FORM>
        <FORM kindOf="standard">no nakemasitjoma' a matolo a kakedrian, pai no vaikanga sasaw tiamadjo a kitateveljan ta 'ali'ali, mana ori izoa marepa'alja'aljay marekiljivaljivak.</FORM>
        <AUDIO start="250.147" end="266.323" />
    </S>
    <S id="a28">
        <FORM kindOf="original">azua maresiljevaljeva mana uri nama'ulipanga a tja pacucunan a pita tinese a na geminagalj. ulja ini a na ma'ulip azua masasiljevaljeva a tja sikudan.</FORM>
        <FORM kindOf="standard">azoa maresiljevaljeva mana ori nama'olipanga a tja pacoconan a pita tinese a na geminagalj. olja ini a na ma'olip azoa masasiljevaljeva a tja sikodan.</FORM>
        <AUDIO start="266.588" end="285.588" />
    </S>
</TEXT>