<?xml version='1.0' encoding='utf-8'?>
<TEXT id="Li-May_PwnNira_02JN108-3" xml:lang="pwn" source="Li-May Paiwan Data, Participant Nira, file 02JN108-3" audio="02JN108-3 Nira.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}">
    <S id="a1">
        <FORM>pakatua djilung a tjaucikeL</FORM>
        <AUDIO start="2.411" end="6.176" />
    </S>
    <S id="a2">
        <FORM>izua za tjawcikel na sepaiwan a namayatucu, kasicuayan aza ’adav a cemas namangetjez ikacauan, sa ’emecilu tu drusa,</FORM>
        <AUDIO start="6.176" end="18.029" />
    </S>
    <S id="a5">
        <FORM>manu djumaken na macidilj a kikasikasiv a cawcau, kacuin a pasauma’ sa pitjaladji ta djilung a ljemengua’,</FORM>
        <AUDIO start="18.029" end="30.205" />
    </S>
    <S id="a7">
        <FORM>manu izua ka ita ’adav, mapatjeljar ta tjeljar na ’adav aza drusa ’ecilu i tjaladj ta djilung, manu venuak ta macidilj a u’aljay kata macidilj a vavayan. aza drusa ’ecilu, pai aicu a u’aljay kata vavayan mavananga sevalitan na paiwan aya.</FORM>
        <AUDIO start="30.529" end="50.471" />
    </S>
    <S id="a8">
        <FORM>aza masanitjaljanga a pakatua djilung a milimilingan mayatucu, izua ita ’adav kacemalivat i kavulungan a ’adav, manu djemumak ta nguangua’ aravac a ita djilung i padayin,</FORM>
        <AUDIO start="51.734" end="67.911" />
    </S>
    <S id="a11">
        <FORM>pai ’emcilu a pitjaladj ta djilung, sa’ivu ta marecekelj a kamavanan tu ljemakev ta djilung, manu venuak ta macidjilj a vavayan aza ’ecilu, aicu a vavayan mavananga sevalitan na se paiwan aya,</FORM>
        <AUDIO start="68.088" end="85.558" />
    </S>
    <S id="a12">
        <FORM>’au aicu a kamavanan namasan ljemakeljakev a cemas na paiwan kata namasan pazangazangal a vecik na paiwan.</FORM>
        <AUDIO start="86.793" end="96.381" />
    </S>
    <S id="a15">
        <FORM>manasika aicu a tjawcikel na sepaiwan a pakatua djilung, mavan a kinaizuanan na tjasevalitan i kacauan aya,</FORM>
        <AUDIO start="96.381" end="107.204" />
    </S>
    <S id="a16">
        <FORM>a tja’alja’aljan nu ’ivu, nu uri lemindjelj ta va’uan a ’inaljan a mamazangiljan, tjara pakaizua sakamaya ta djilung, ayatua aicu a djilung makaya a ljemakev tua tja’inaljan tua tjakinacemkeljan aya mamazangiljan nu’ivu,</FORM>
        <AUDIO start="108.382" end="126.441" />
    </S>
    <S id="a19">
        <FORM>manasika kemasicuay izua sakamaya tjawcikel a pakatua djilung na i pasaviri a paiwan, ’aw aicu a djilung liav a rinukunukuz a pitjuma’ na mareka mamazangiljan. aicu a djilung sinan pazangal aravac na mamazangiljan, </FORM>
        <AUDIO start="127.176" end="148.205" />
    </S>
    <S id="a21">
        <FORM>aicu a djilung sinan pazangal aravac na mamazangiljan, nu tjaliav a rinukuz a djilung makeljang tu tjapuanema, saka naljiavavav a ’iniladjan itua kinamamazangiljanan niamadju.</FORM>
        <AUDIO start="154.559" end="166.117" />
    </S>
    <S id="a22">
        <FORM>kasicuayan amin a mamazangiljan mana makaya kipudjilung, ljakua tucuanga ini ka manu amin a mamazangiljan a makaya a kipudjilung,</FORM>
        <AUDIO start="166.441" end="177.411" />
    </S>
    <S id="a24">
        <FORM>ayata tjuruvuanga maca’u a masengseng ta djilung tucu.</FORM>
        <AUDIO start="180.823" end="187.764" />
    </S>
    <S id="a25">
        <FORM>’aw aicu a pakatua kinasizuan na djilung, kemeljang a mapuljat a i pasaviri a paiwan, izua angata a pacacapilj kata sicuayan a tjaucikel kata milimilingan na sevalitan,</FORM>
        <AUDIO start="189.588" end="205.000" />
    </S>
    <S id="a29">
        <FORM>aicu a mareka masengsengseng ta djilung, nu malalang ta djilung, tjara vencik ta kamavanan ta tjeljar na ’adav a pipalingulj ta djilung, aza patarevan sinipa’aljay kata kipa’enetj kata ljemakev siniayan. </FORM>
        <AUDIO start="226.353" end="246.941" />
    </S>
    <S id="a31">
        <FORM>’aw aicu a djilung maretimaljimalji, a sinanpazangal na sepaiwan a mamazangiljan, a tjaljavavavan a kakavelian a djilung mavan a dredretan.</FORM>
        <AUDIO start="247.470" end="260.735" />
    </S>
</TEXT>