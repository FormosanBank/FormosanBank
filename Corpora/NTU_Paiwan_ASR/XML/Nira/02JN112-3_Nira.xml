<?xml version='1.0' encoding='utf-8'?>
<TEXT id="Li-May_PwnNira_02JN112-3" xml:lang="pwn" source="Li-May Paiwan Data, Participant Nira, file 02JN112-3" audio="02JN112-3 Nira.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}">
    <S id="a1">
        <FORM>lutjuk kati qam</FORM>
        <AUDIO start="2.588" end="5.617" />
    </S>
    <S id="a2">
        <FORM>izua za mare’ali ti lutjuk kati ’am. “’alian ari ki’a’ilji” aya ti ’am tjay lutjuk. “ari!” aya ti lutjuk.</FORM>
        <AUDIO start="6.235" end="16.529" />
    </S>
    <S id="a4">
        <FORM>pai sa vaik tiamare’ali a ki’a’ilj. nu kemali ti lutjuk savid a namapacek. nu kemali ti ’am, kakudrakudralan.</FORM>
        <AUDIO start="16.529" end="29.205" />
    </S>
    <S id="a5">
        <FORM>“su kudain ’alian nu kemalisun? nu kemaliaken mapacek sakamaya.” aya ti lutjuk.</FORM>
        <AUDIO start="30.117" end="37.617" />
    </S>
    <S id="a9">
        <FORM>“tja pacekan a tja lima ’alian.” aya ti ’am. pacekan aza lima nimadju, “’ananananana,” aya ti lutjuk; “’aku nu ku-pacekan sa kulima ’alian, sa’etju?” aya ti lutjuk tjay ’am.</FORM>
        <AUDIO start="37.617" end="55.440" />
    </S>
    <S id="a11">
        <FORM>“manu, paceki a su lima nuayaken, su pacekan a su lima?” aya ti ’am.</FORM>
        <AUDIO start="55.440" end="62.676" />
    </S>
    <S id="a13">
        <FORM>“pai ari tapianga ’alian.” aya ti lutjuk. “ari!” aya ti ’am. pai vaik tiamare’ali a temapi. ka makatapi, “pai katjaisangasu.” aya ti ’am tjay lutjuk.</FORM>
        <AUDIO start="63.411" end="82.853" />
    </S>
    <S id="a14">
        <FORM> “pai.” aya ti lutjuk. lemedep ti lutjuk. malipat a kula, sevacavaca’ a ’ulu. “paianga tisunayanga.” aya ti lutjuk tjay ’am. “pai,” aya ti ’am. lemdep ti ’am. </FORM>
        <AUDIO start="83.176" end="101.735" />
    </S>
    <S id="a17">
        <FORM>kacuayanga masukiljaljavaanga ti lutjuk. manu kemalikali a kisuteku tua tinapi niamadju. pai kanen aza kakudrakudralan ni ’am.</FORM>
        <AUDIO start="105.587" end="119.764" />
    </S>
    <S id="a18">
        <FORM>pai ka makakan tazua kakudralan, malap tu ita taza ci’av, sa ’areangalji ni ’am. tevuta na’emareangalj taza maruci’eljap.</FORM>
        <AUDIO start="119.853" end="133.059" />
    </S>
    <S id="a21">
        <FORM>“inusun ’alian?” aya ti lutjuk. “’emalju’aljupaken tusa maruci’eljap,” aya ti ’am. “ari ’alian, tjasutapiavanga a tja tinapi!” aya ti lutjuk.</FORM>
        <AUDIO start="133.794" end="148.352" />
    </S>
    <S id="a22">
        <FORM>“ari,” aya ti ’am. pai vaik tiamare’ali. su tapin ni ’am. “ainuanga ’alian a tja tinapi?” aya ti ’am.“’adav!” aya ti lutjuk.</FORM>
        <AUDIO start="148.558" end="163.941" />
    </S>
    <S id="a24">
        <FORM>“pay ari, ’alian, tje’acangi numaya. nu paceriri’ ki mavan a nakeman. nu berukberuk nuaya ika uri nakeman,” aya ti ’am. pai tje’acang tia mare’ali.</FORM>
        <AUDIO start="163.941" end="181.176" />
    </S>
    <S id="a27">
        <FORM> “pai katjaisangasu,” aya ti ’am tjai lutjuk. “ciriririri’. ”aya ti lutjuk. “pai, tisunayanga.” aya tjai ’am. “beruk,”aya ti ’am. “pai ari, ’alian. saka ika tisun a nakeman tua tja tinapi?” aya ti ’am tjai lutjuk.</FORM>
        <AUDIO start="181.471" end="203.882" />
    </S>
    <S id="a28">
        <FORM>“pai ari ’alian, paljaljangui.” aya ti ’am tjai lutjuk. “ari,” aya ti lutjuk. “mayanan,” aya ti ’am. pai kemali a kisamulja ti ’am tua kalipatan nimadju. </FORM>
        <AUDIO start="206.000" end="222.765" />
    </S>
    <S id="a31">
        <FORM>ka makakali, “payanga, ’alian ljiatepetepezu, kipapaulingavu, ’alian, ” aya ti ’am tjai lutjuk.</FORM>
        <AUDIO start="222.912" end="232.971" />
    </S>
    <S id="a32">
        <FORM>pai ljiatepetepez ti lutjuk. “paiyanga,” aya ti lutjuk. sa ljamain ni ’am. manu maljengis ti lutjuk. pacunan ni ’am. nadrungaljisanga ti lutjuk.</FORM>
        <AUDIO start="237.058" end="252.676" />
    </S>
    <S id="a33">
        <FORM>sa izuanga namasuram ti ’am, aicu vaikanangaken na ku’ali, kudainangaken aya ti ’am a ’emau’aung.</FORM>
        <AUDIO start="252.706" end="262.382" />
    </S>
</TEXT>