<?xml version='1.0' encoding='utf-8'?>
<TEXT id="Li-May_PwnNira_02SN108-7" xml:lang="pwn" source="Li-May Paiwan Data, Participant Nira, file 02SN108-7" audio="02SN108-7 Nira.wav" copyright="CC-BY" citation="Le Ferrand, É., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}">
    <S id="a1">
        <FORM>tucu a namasan kakudan tua kinamamazangiljanan i paiwan zuku, inianga ka namasanpazangal a namaya tua sicuayan.</FORM>
        <AUDIO start="6.029" end="19.205" />
    </S>
    <S id="a2">
        <FORM>’aw a mareka ma’acuvucuvung neka nu kineljangan tua patjaraicu, ljakua a mareka vavuluvulungan saljivalaw saka pu’ay aravac.</FORM>
        <AUDIO start="19.500" end="34.529" />
    </S>
    <S id="a3">
        <FORM>“nu izua maculjaculja i ’inaljan sia’an nua mamazangiljan!” nu inika se paiwan zuku anema a keljang taicu a kai, ljakua ini angata ka kaulavan sa se paiwan zuku taicu a tulu.</FORM>
        <AUDIO start="35.234" end="55.205" />
    </S>
    <S id="a4">
        <FORM>nu kinemnem a timanga, namaya tua pa’uzi’uzipen nua ta’alja’aljan a mamazangiljan, namaya tua amin a kipapiayan tua kinamamazangiljanan a ngadan katua mapa’aljayan,</FORM>
        <AUDIO start="55.705" end="73.558" />
    </S>
    <S id="a8">
        <FORM>a zumanga nekanga nu namuadaw a tjasi’a’ivu nuka ki izua ayaya, pasaliw azua a kai! masa inika kinljangan tua namasan kakudan tua kina’inaljanan nua paiwan zuku.</FORM>
        <AUDIO start="73.558" end="93.088" />
    </S>
    <S id="a9">
        <FORM>a pena’ulidan, inika namapuzangal a vavuluvulungan tua inumaljan nua sihu a “pakiamaw tua kakudan a seman ljautia” tua ’inaljan i kacalisian. </FORM>
        <AUDIO start="94.706" end="113.117" />
    </S>
    <S id="a11">
        <FORM>ayatua mavananga kinasizuan a maljekuya nazua tjaljangua’an a kakudan nua se paiwan zuku.</FORM>
        <AUDIO start="113.617" end="124.353" />
    </S>
    <S id="a15">
        <FORM>ui tu izua namasan kakudan a “pakazelju” a pasatua mamazangiljan i tua ’inaljan nua paiwan zuku, a maru nu izua naki’inuman i ’inaljan, penili’ tua na pa penili’ tua napakisumalji a vinangaljan a pasatua mamazangiljan.</FORM>
        <AUDIO start="125.205" end="149.382" />
    </S>
    <S id="a16">
        <FORM>ljakua kinaleva a mapuljat nua ta’alja’aljan aicu a pacugan. ayatua kemeljang tiamadju tu inika uri kikamangua’an,  </FORM>
        <AUDIO start="149.617" end="162.352" />
    </S>
    <S id="a19">
        <FORM>amin nua mamazangiljan azua a lami, uri sepase’eljing, uri sipase’eljing tua namapaula a cawcau i ’inaljan.</FORM>
        <AUDIO start="165.970" end="180.441" />
    </S>
    <S id="a21">
        <FORM>aicu a namaitucu a kina’inaljanan i paiwan zuku, kemuda saka uri izua maculja tua ta’alja’aljan?</FORM>
        <AUDIO start="181.147" end="192.412" />
    </S>
    <S id="a22">
        <FORM>pai mavan aicu a kakavelian nua mamazangiljan i tua ’inaljan nua se paiwan zuku.</FORM>
        <AUDIO start="200.588" end="208.499" />
    </S>
    <S id="a23">
        <FORM>aicu kinamamazangiljanan i ’inaljan nua se paiwan zuku, sipatatavelavelak nua maraljakljak, a marevuvuvuvu, </FORM>
        <AUDIO start="208.851" end="221.587" />
    </S>
    <S id="a27">
        <FORM>’aw a sinan kakavelian tua kakudan, sedjaljep a namaya uta a tja sipatatavel, sedjaljep a namaya uta a tja sipatatavelavelak a palalaut, ljakua nakuya a tja sepi,</FORM>
        <AUDIO start="221.912" end="244.441" />
    </S>
    <S id="a29">
        <FORM>a tja sanpe’etelengenanga aicu a nguangua’ a tja kakudan, a mareka ma’acuvucuvung nekangata nu kineljangan tua patjara aicu, ljakua saljivalaw saka pu’ai aravac a mareka vavuluvulungan.</FORM>
        <AUDIO start="256.088" end="277.676" />
    </S>
</TEXT>