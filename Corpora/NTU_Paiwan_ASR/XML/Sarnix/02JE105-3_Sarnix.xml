<?xml version='1.0' encoding='utf-8'?>
<TEXT id="Li-May_PwnSarnix_02JE105-3" xml:lang="pwn" source="Li-May Paiwan Data, Participant Sarnix, file 02JE105-3" audio="02JE105-3 Sarnix.wav" copyright="CC-BY" citation="Le Ferrand, Ã‰., Prud'hommeaux, E., Hartshorne, J. K., &amp; Sung, L.-M. (2024). NTU Paiwan ASR Corpus. Electronic Resource." BibTeX_citation="@electronic{leferrand2024ntu, author = {Le Ferrand, {'E}ric and Prud'hommeaux, Emily and Hartshorne, Joshua K. and Sung, Li-May}, year = {2024}, title = {{NTU} {Paiwan} {ASR} Corpus},type = {Electronic Resource}}">
    <S id="a1">
        <FORM>ka sicuayan izua matjatjelu a kadjunangan i tailiuku, ru, ru tjekacauan a likuljau. nuri penasaqetju ta caucau a likuljau, papacunan anan ta kina rekutjan nimadju, sa nu ini anga anan ka sepualang ta kinakemudan nimadju, na maljuljay anga sun ta su rukutjan. sana su palimasudji nimadju, aicu tjara na madjulu tu saceqalj a sengesengan na likuljau.</FORM>
        <AUDIO start="3.440" end="50.380" />
    </S>
    <S id="a2">
        <FORM>ka sauni a qadau, izua macidilj a vavayan, kinacu aza madrusa aljak a mapana a venateq. pakivangavangan anan ita vudavudas azua madrusa aljak, qau ljeteku ta vudas, ljetelu ta vudavudas sa vateq i ljaviljaving ta pana. aza madrusa aljak nusauni djemumulj ta vudas, nusauni makakaluc ta kala a pitalima, nusauni kivangavang a pucidilj, na maleva aravac a kivangavang.</FORM>
        <AUDIO start="53.230" end="106.580" />
    </S>
    <S id="a3">
        <FORM>manu penapintjus a mekelj a a kemasi gadu aza ita likuljau, azua venatevateq a vavayan, ka pacun mintjus sa kivaliti sa kapavalit a quljau, inika peniliq anga ta pakazuanan, inika semavani, inika sumavani anga aljak, pakilimu a mintuluq a mata zalju, mata zaljualjum a kiqilja. qau inika kemeljang anga tu, tu na maqu, inika na kemeljang anga tu na ma, tu na maqu, tu na maqaljudj anga kava nimadju. na dremukutj, na dremukung i taladj ta zaljum, sa pinapinequt a drusa a berung na ngudjus tu si, tu si, sinasiyan.</FORM>
        <AUDIO start="108.240" end="196.210" />
    </S>
    <S id="a4">
        <FORM>mi, mitjeretjeretjer, mitjeretjeretjer a kinacavacavan a pulingetj. sa pacuni a madrusa aljak, kamayan a kigetjegetjem a kivangavangavang i vudavudas, ika kemeljang tu namavilad anga a pinalingulinguljan, namavilad anga a pinaljinguljingulj, tjara inika na kinemenem tu ljiadudut a pasa tjayamadju a kamakama na sacemel a likuljau, sa na litequc anga a patjara ita maca tjayamadju.</FORM>
        <AUDIO start="198.170" end="251.450" />
    </S>
    <S id="a5">
        <FORM>na semalji uta, na samaljimalji uta, aza maljimalji tu puqe, puqizing a likuljau, na samaljimalji uta,  aza maljimalji a ta puqizing a likuljau, ka pacun taza madrusa kakedriyan, a matu nekanu caucau a pena penalinguljan, ikana kisumavan ta izua likuljau, min mintjus tu samalji uta a likuljau. ayatua na matavak ta, ayatua na matavak ta sinan sinazuanan anga, nu, nusemuqu ta vali, aza mareka qayaqayam a sacemel kata caucau nekanu ikana marekutje, sa matjatju, matjatju vuqesi a mavilad.</FORM>
        <AUDIO start="253.100" end="336.500" />
    </S>
    <S id="a6">
        <FORM>manu anema ca madrusa kakedriyan, a maru inikana semanema, cuay a pacun a likuljau, sa inika pacun tu puita a kakedriyan, kigetjegetjem a ta vangvangan niamadju. qau, cugecugen tiamadju ta qulu na likuljau, si sitailj a paqeteleng, sitailj a paqeteleng a qulu na ljkuljau na madrusa a kakedriyan, inika sekeljang, inikana sekeljang tu kedri a rukutjan, na namelu, namelu, namelumeljak, namelumeljak aza a, namelumeljak anga anga za qizing na nakuyan na likuljau, namelumeljak anga za qizing nakuyan na likuljau, matu na masi suqelaman sa vaik.  </FORM>
        <AUDIO start="338.130" end="427.480" />
    </S>
</TEXT>